<!DOCTYPE html><html lang="no"><head><title>Forskrift om endring i forskrift om settepoteter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-11-21-1298</dd><dt class="dokid">DokumentID</dt><dd class="dokid">LTI/forskrift/2006-11-21-1298</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1792</dd><dt class="dateInForce">I kraft fra</dt><dd class="dateInForce">2006-11-21, 2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-07-02-1447</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§9</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2006-11-28</dd><dt class="journalNumber">Journalnummer</dt><dd class="journalNumber">2006-0957</dd><dt class="titleShort">Korttittel</dt><dd class="titleShort">Endr. i forskrift om settepoteter</dd><dt class="title">Tittel</dt><dd class="title">Forskrift om endring i forskrift om settepoteter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 21. november 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5 annet ledd og § 9 første ledd, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2006-11-21-1298</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om settepoteter.<ul class="tocSubUl"><li>I<ul class="tocSubUl"><li>§ 5. Omsetning</li><li>§ 6. Omsetning etter særskilt søknad</li><li>§ 11. Sertifisering</li><li>§ 15. Plikt til internkontroll</li><li>§ 16. Innholdet i internkontrollen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-11-21-1298" id="dokument"><h1>Forskrift om endring i forskrift om settepoteter.</h1><section class="section" data-name="kapI" id="kapittel-1" data-lovdata-URL="LTI/forskrift/2006-11-21-1298/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. juli 1996 nr. 1447 om settepoteter gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Denne forskriften gir bestemmelser om vilkårene for produksjon, kontroll, sertifisering og omsetning av settepoteter.</article> <article class="defaultP" margin-top="true">Nåværende § 4 oppheves.</article> <article class="defaultP" margin-top="true">Nåværende § 5 blir ny § 4.</article> <article class="defaultP" margin-top="true">Ny § 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Omsetning</span></span><article class="legalP" id="kapittel-1-foreslåttparagraf-1-ledd-1">Det er bare tillatt å omsette settepoteter som er sertifisert i henhold til denne forskriften.</article><article class="legalP" id="kapittel-1-foreslåttparagraf-1-ledd-2">Det er bare tillatt å omsette settepoteter av sorter som står oppført på norsk offisiell sortsliste. Det er likevel tillatt å omsette sorter som står oppført på EUs felles sortsliste over godkjente plantesorter forutsatt at de etter søknad er registrert for settepotetproduksjon i Norge.</article><article class="legalP" id="kapittel-1-foreslåttparagraf-1-ledd-3">Uten hensyn til annet ledd kan settepoteter omsettes før innlevert søknad om sortsgodkjenning er endelig avgjort, dersom omsetningen er en del av oppformering av sorten under ansvar av sortseier/autorisert settepotetforretning. Slik omsetning er kun tillatt mellom virksomheter som inngår i oppformeringen etter avtale med sortseier/autorisert settepotetforretning.</article><article class="legalP" id="kapittel-1-foreslåttparagraf-1-ledd-4">Uten hensyn til annet ledd kan settepoteter tillates omsatt for eksport dersom sorten er tillatt brukt i importlandet.</article><article class="legalP" id="kapittel-1-foreslåttparagraf-1-ledd-5">Omsetning av settepoteter av genmodifisert sort er kun tillatt dersom sorten er godkjent i Norge etter lov 2. april 1993 nr. 38 om framstilling og bruk av genmodifiserte organismer m.m. (genteknologiloven).</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Omsetning etter særskilt søknad</span></span><article class="legalP" id="kapittel-1-foreslåttparagraf-2-ledd-1">Mattilsynet kan etter søknad gi tillatelse til omsetning av ikke sertifiserte settepoteter dersom markedsdekning ikke kan oppnås med sertifiserte settepoteter.</article><article class="legalP" id="kapittel-1-foreslåttparagraf-2-ledd-2">Tillatelse kan gis for enkeltpartier som har vært med i sertifisert produksjon på ordinær måte, men som ikke oppfyller alle krav i vedlegg 1, A2, B og C, eller vedlegg 2 punkt 2. Ved omsetning av slike partier skal forretningen gjøre kjøper oppmerksom på at partiet ikke er sertifisert, og hvilke krav i forskriften som ikke er tilfredsstilt.</article></article> <article class="defaultP" margin-top="true">§ 9 nytt annet ledd skal lyde:</article><article class="legalP" id="kapittel-1-ledd-3">For sorter som står oppført på EUs felles sortsliste, og som ikke er registrert på norsk sortsliste, er forretningen ansvarlig for å fremskaffe en kopi av en sortsbeskrivelse som er lagt til grunn ved opptak på en nasjonal sortsliste i et EØS-land.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Sertifisering</span></span><article class="legalP" id="kapittel-1-foreslåttparagraf-3-ledd-1">Mattilsynet sertifiserer settepotetpartiene etter kvalitetskravene i vedlegg 1 på grunnlag av resultatene fra vekstkontrollen, kontrolldyrkingen og laboratoriekontrollen.</article><article class="legalP" id="kapittel-1-foreslåttparagraf-3-ledd-2">Mattilsynet skal skriftlig underrette forretningen om resultatet av kontrollen.</article><article class="legalP" id="kapittel-1-foreslåttparagraf-3-ledd-3">Settepoteter kan sertifiseres for eksport dersom de tilfredsstiller mottakerlandets krav.</article></article> <article class="defaultP" margin-top="true">§ 14 første og nytt annet ledd skal lyde:</article><article class="legalP" id="kapittel-1-ledd-4">Bare godkjente settepotetforretninger kan importere settepoteter. Import av settepoteter må skje i henhold til kravene i forskrift 1. desember 2000 nr. 1333 om planter og tiltak mot planteskadegjørere, og gjeldende karantenebestemmelser.</article><article class="legalP" id="kapittel-1-ledd-5">Import av settepoteter av genmodifisert sort er kun tillatt dersom sorten er godkjent i Norge etter lov 2. april 1993 nr. 38 om framstilling og bruk av genmodifiserte organismer m.m. (genteknologiloven).</article> <article class="defaultP" margin-top="true">§ 14 nåværende annet og tredje ledd blir tredje og fjerde ledd.</article> <article class="defaultP" margin-top="true">Ny § 15 og § 16 skal lyde:</article><article class="futureLegalArticle" data-name="§15" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Plikt til internkontroll</span></span><article class="legalP" id="kapittel-1-foreslåttparagraf-4-ledd-1">Virksomheter som omfattes av denne forskriften skal innføre og utøve internkontroll. Den ansvarlige for virksomheten skal sørge for at plikten til internkontroll overholdes.</article></article><article class="futureLegalArticle" data-name="§16" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Innholdet i internkontrollen</span></span><article class="legalP" id="kapittel-1-foreslåttparagraf-5-ledd-1">Internkontroll innebærer at virksomheten skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">ha oversikt over organisering og ansvarsforhold,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">kartlegge risiko for overtredelse av settepotetregelverket ut fra virksomhetens aktiviteter, og iverksette tiltak for å redusere risikoen,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">ha rutiner for å avdekke, rette opp og hindre gjentakelse av overtredelser og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">foreta systematisk gjennomgang av internkontrollen for å sikre at den fungerer som forutsatt.</article></article></li></ul></article><article class="legalP" id="kapittel-1-foreslåttparagraf-5-ledd-2">Punkt a-d skal dokumenteres skriftlig i den form og det omfang som er nødvendig på bakgrunn av virksomhetens art, aktiviteter, risikoforhold og størrelse. Dokumentasjonen skal være tilgjengelig for Mattilsynet.</article><article class="legalP" id="kapittel-1-foreslåttparagraf-5-ledd-3">Mattilsynet kan gi pålegg om iverksetting av tiltak om ytterligere dokumentasjon dersom internkontrollen er utilstrekkelig for overholdelse av settepotetregelverket.</article></article> <article class="defaultP" margin-top="true">Nåværende § 15 – § 18 blir § 17 – § 20.</article> <article class="defaultP" margin-top="true">Vedlegg 1 – Kvalitetskrav skal lyde:</article><span class="futuretitle" id="kapittel-1-foreslåttittel-1">Vedlegg 1 – Kvalitetskrav</span><span class="futuretitle" id="kapittel-1-foreslåttittel-2">A. Krav ved vekstkontroll</span><article class="legalP" id="kapittel-1-ledd-6">Det innmeldte settepotetareal skal oppfylle følgende krav:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Følgende planteskadegjørere skal ikke være påvist på driftsenheten:</article><article class="legalP" id="kapittel-1-ledd-6-punkt-1-ledd-2">Lys potetringråte (<i>Clavibacter michiganensis subsp. sepedonicus</i>)</article><article class="legalP" id="kapittel-1-ledd-6-punkt-1-ledd-3">Mørk potetringråte (<i>Ralstonia solanacearum</i>)</article><article class="legalP" id="kapittel-1-ledd-6-punkt-1-ledd-4">Potetkreft (<i>Synchytrium endobioticum</i>)</article><article class="legalP" id="kapittel-1-ledd-6-punkt-1-ledd-5">Hvit potetcystenematode (<i>Globodera pallida</i> (Stone) Mul. et Stone)</article><article class="legalP" id="kapittel-1-ledd-6-punkt-1-ledd-6">Gul potetcystenematode (<i>Globodera rostochiensis</i> (Woll.) Mul. et Stone)</article><article class="legalP" id="kapittel-1-ledd-6-punkt-1-ledd-7">Potetråte nematode (<i>Ditylenchus destructor</i>)</article><article class="legalP" id="kapittel-1-ledd-6-punkt-1-ledd-8">Koloradobille (<i>Leptinotarsa decemlineata</i>)</article><article class="legalP" id="kapittel-1-ledd-6-punkt-1-ledd-9">Potetbladrullevirus</article><article class="legalP" id="kapittel-1-ledd-6-punkt-1-ledd-10">Potato spindle tuber viroid</article><article class="defaultP">Etter sanering og godkjenning av Mattilsynet kan driftsenheter der det er blitt påvist lys ringråte tas inn i settepotetavlen.</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Krav i prosent for de ulike klasser ved vekstkontroll: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Prebasis-materiale</i></th><th data-text-align="left" data-vertical-align="top"><i>Basis-materiale</i></th><th data-text-align="left" data-vertical-align="top"><i>Sertifisert materiale</i></th></tr></thead><tbody><tr><td data-text-align="left" data-vertical-align="top">Fremmed sort/avvikende type</td><td data-text-align="left" data-vertical-align="top">0,0</td><td data-text-align="left" data-vertical-align="top">0,05</td><td data-text-align="left" data-vertical-align="top">0,1</td></tr><tr><td data-text-align="left" data-vertical-align="top">Virus:<br />Synlige sjukdommer</td><td data-text-align="left" data-vertical-align="top">0,05</td><td data-text-align="left" data-vertical-align="top">0,5</td><td data-text-align="left" data-vertical-align="top">2,0</td></tr><tr><td data-text-align="left" data-vertical-align="top">Herav sterkere virussjukdommer</td><td data-text-align="left" data-vertical-align="top">0,05</td><td data-text-align="left" data-vertical-align="top">0,2</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">Stengelråte</td><td data-text-align="left" data-vertical-align="top">0,5</td><td data-text-align="left" data-vertical-align="top">1,0</td><td data-text-align="left" data-vertical-align="top">1,5</td></tr></tbody></table></article></article></li></ul></article><span class="futuretitle" id="kapittel-1-foreslåttittel-3">B. Krav ved laboratoriekontroll og kontrolldyrking</span><article class="legalP" id="kapittel-1-ledd-7">Krav i prosent for de ulike klasser ved kontrolldyrking og laboratoriekontroll <table><thead><tr><th data-text-align="left" data-vertical-align="top"><i>Test</i></th><th data-text-align="left" data-vertical-align="top"><i>Skadegjører</i></th><th data-text-align="left" data-vertical-align="top"><i>Prebasis-materiale</i></th><th data-text-align="left" data-vertical-align="top"><i>Basis-materiale</i></th><th data-text-align="left" data-vertical-align="top"><i>Sertifisert materiale</i></th></tr></thead><tbody><tr><td data-text-align="left" data-vertical-align="top">Kontrolldyrking</td><td data-text-align="left" data-vertical-align="top">Sterkere virussjukdommer</td><td data-text-align="left" data-vertical-align="top">0,5</td><td data-text-align="left" data-vertical-align="top">1,0</td><td data-text-align="left" data-vertical-align="top">2,0<sup class="footnotereference" data-footnotereferencevalue="*" data-unique-footnote-counter="1">*</sup></td></tr><tr><td data-text-align="left" data-vertical-align="top">Bladtest</td><td data-text-align="left" data-vertical-align="top">Virus S</td><td data-text-align="left" data-vertical-align="top">1,0</td><td data-text-align="left" data-vertical-align="top">–</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Andre virus</td><td data-text-align="left" data-vertical-align="top">0,0</td><td data-text-align="left" data-vertical-align="top">–</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">Knolltest</td><td data-text-align="left" data-vertical-align="top">Potetringråte</td><td data-text-align="left" data-vertical-align="top">0,0</td><td data-text-align="left" data-vertical-align="top">0,0</td><td data-text-align="left" data-vertical-align="top">0,0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Jordboende virus</td><td data-text-align="left" data-vertical-align="top">0</td><td data-text-align="left" data-vertical-align="top">0,5</td><td data-text-align="left" data-vertical-align="top">1,5</td></tr><tr><td data-text-align="left" data-vertical-align="top">Jordtest</td><td data-text-align="left" data-vertical-align="top">Potetcystenematode</td><td data-text-align="left" data-vertical-align="top">0,0</td><td data-text-align="left" data-vertical-align="top">0,0</td><td data-text-align="left" data-vertical-align="top">0,0</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Kontrolleres ikke rutinemessig.</article></footer><span class="futuretitle" id="kapittel-1-foreslåttittel-4">C. Krav til varekvalitet</span><article class="marginIdArticle" id="kapittel-1-punkt-1"><span class="data-marginOriginalId">1.</span><article class="legalP" id="kapittel-1-punkt-1-ledd-1">Settepoteter skal ha minst mulig av sjukdommer og skadegjørere som kan forringe deres verdi som settepoteter.</article></article><article class="marginIdArticle" id="kapittel-1-punkt-2"><span class="data-marginOriginalId">2.</span><article class="legalP" id="kapittel-1-punkt-2-ledd-1">Knollstørrelse:</article><article class="legalP" id="kapittel-1-punkt-2-ledd-2">Tillatt størrelse er settepoteter som kan passere et sold med maskevidde 55 mm i kvadratiske masker, men stanser på et tilsvarende sold med maskevidde 30 mm.</article><article class="legalP" id="kapittel-1-punkt-2-ledd-3">Største tillatte forskjell i størrelse innenfor en pakning er 15 mm.</article><article class="legalP" id="kapittel-1-punkt-2-ledd-4">En pakning skal ikke inneholde mer enn 3 vektprosent med knoller som er større enn merkingen tilsier. En pakning skal ikke inneholde mer enn 3 vektprosent med knoller som er mindre enn merkingen tilsier.</article><article class="legalP" id="kapittel-1-punkt-2-ledd-5">Grenser for knollstørrelse gjelder når det ikke er annen avtale mellom selger og kjøper.</article><article class="legalP" id="kapittel-1-punkt-2-ledd-6">For mandelpotet er tillatt størrelse på settepotet 25 – 75 g.</article></article><article class="marginIdArticle" id="kapittel-1-punkt-3"><span class="data-marginOriginalId">3.</span><article class="legalP" id="kapittel-1-punkt-3-ledd-1">Settepotetene i partiet skal:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-3-ledd-1-punkt-1"><article class="legalP" id="kapittel-1-punkt-3-ledd-1-punkt-1-ledd-1">være fri for frost- og varmeskader</article></article></li><li data-li-identifier="b." data-name="b."><article class="listArticle" id="kapittel-1-punkt-3-ledd-1-punkt-2"><article class="legalP" id="kapittel-1-punkt-3-ledd-1-punkt-2-ledd-1">være tørre og fri for kondensvann</article></article></li><li data-li-identifier="c." data-name="c."><article class="listArticle" id="kapittel-1-punkt-3-ledd-1-punkt-3"><article class="legalP" id="kapittel-1-punkt-3-ledd-1-punkt-3-ledd-1">være faste og ikke uttørket og skrumpne</article></article></li><li data-li-identifier="d." data-name="d."><article class="listArticle" id="kapittel-1-punkt-3-ledd-1-punkt-4"><article class="legalP" id="kapittel-1-punkt-3-ledd-1-punkt-4-ledd-1">være fri for lange groer</article></article></li><li data-li-identifier="e." data-name="e."><article class="listArticle" id="kapittel-1-punkt-3-ledd-1-punkt-5"><article class="legalP" id="kapittel-1-punkt-3-ledd-1-punkt-5-ledd-1">være sortert og pakket slik at de er av ensartet kvalitet</article></article></li></ul></article></article><article class="marginIdArticle" id="kapittel-1-punkt-4"><span class="data-marginOriginalId">4.</span><article class="legalP" id="kapittel-1-punkt-4-ledd-1">Settepotetene kan maksimalt ha 1 vektprosent vedhengende jord.</article></article><article class="marginIdArticle" id="kapittel-1-punkt-5"><span class="data-marginOriginalId">5.</span><article class="legalP" id="kapittel-1-punkt-5-ledd-1">Ved pakking skal partiet tilfredsstille følgende krav i vektprosent: <table><thead><tr><th data-text-align="left" data-vertical-align="top"><i>Betegnelse på sjukdom eller skader</i></th><th data-text-align="left" data-vertical-align="top"><i>Maks. vekt%</i></th><th data-text-align="left" data-vertical-align="top"><i>Vurderingsgrunnlag</i></th></tr></thead><tbody><tr><td data-text-align="left" data-vertical-align="top">a. Bløte råter<br />b. Tørre råter</td><td data-text-align="center" data-vertical-align="top">1</td><td data-text-align="left" data-vertical-align="top">Tydelig angrep av bløt råte<br />Tydelig angrep av potettørråte, fomaråte, fusariumråte eller annen tørr råte</td></tr><tr><td data-text-align="left" data-vertical-align="top">c. Sterke mekaniske skader<br /><br /><br />d. Svake mekaniske skader<br /><br /><br />e. Misformede knoller</td><td data-text-align="center" data-vertical-align="top">3</td><td data-text-align="left" data-vertical-align="top">Sår, åpne sprekker, indre knusing eller lignende som er dypere enn 10% av knollens lengde. Åpne sår som dekker mer enn 10% av knollens overflate<br />Sår, åpne sprekker eller lignende som er dypere enn 2 mm, men grunnere enn 10% av potetens lengde<br />Knoller som avviker vesentlig fra sortens typiske form slik at bruksverdien reduseres, og vekstsprekker dypere enn 5 mm.</td></tr><tr><td data-text-align="left" data-vertical-align="top">f. Skurv</td><td data-text-align="center" data-vertical-align="top">5</td><td data-text-align="left" data-vertical-align="top">Angrep av flatskurv, vorteskurv, blæreskurv og svartskurv som dekker mer enn 20% av knollens overflate</td></tr><tr><td data-text-align="left" data-vertical-align="top">g. Indre defekter</td><td data-text-align="center" data-vertical-align="top">2</td><td data-text-align="left" data-vertical-align="top">Rustflekker som skyldes jordboende virus.</td></tr></tbody></table></article><article class="legalP" id="kapittel-1-punkt-5-ledd-2">Sum av a-f kan maksimalt være 6%.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-11-21-1298/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks, med unntak av § 15 som trer i kraft 1. januar 2008.</article></section></main></body></html>