<!DOCTYPE html><html lang="no"><head><title>Forskrift om regulering av fisket etter torsk i fiskevernsonen ved Svalbard i 2007.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-18-1556</dd><dt class="dokid">DokumentID</dt><dd class="dokid">LTI/forskrift/2006-12-18-1556</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 16 s 2213</dd><dt class="dateInForce">I kraft fra</dt><dd class="dateInForce">2007-01-01 – 2007-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91</li><li>forskrift/1977-06-03-6/§3</li></ul></dd><dt class="dateOfPublication">Kunngjort</dt><dd class="dateOfPublication">2006-12-28</dd><dt class="journalNumber">Journalnummer</dt><dd class="journalNumber">2006-1218</dd><dt class="titleShort">Korttittel</dt><dd class="titleShort">Forskrift om torskefisket, Svalbard, 2007</dd><dt class="title">Tittel</dt><dd class="title">Forskrift om regulering av fisket etter torsk i fiskevernsonen ved Svalbard i 2007.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 18. desember 2006 med hjemmel i lov 17. desember 1976 nr. 91 om Norges økonomiske sone, jf. forskrift 3. juni 1977 nr. 6 om fiskevernsone ved Svalbard § 3 første ledd nr. 3 og 4.</dd><dt class="refid">RefID</dt><dd class="refid">forskrift/2006-12-18-1556</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter torsk i fiskevernsonen ved Svalbard i 2007.<ul class="tocSubUl"><li>§ 1. Virkeområde</li><li>§ 2. Kvoter</li><li>§ 3. Bifangst</li><li>§ 4. Straff og inndragning</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-18-1556" id="dokument"><h1>Forskrift om regulering av fisket etter torsk i fiskevernsonen ved Svalbard i 2007.</h1><article class="legalArticle" data-lovdata-URL="LTI/forskrift/2006-12-18-1556/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Norske og russiske fartøy kan fiske norsk-arktisk torsk i fiskevernsonen ved Svalbard innenfor rammen av de kvoter som er fastsatt for fartøy fra disse land.</article></article><article class="legalArticle" data-lovdata-URL="LTI/forskrift/2006-12-18-1556/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvoter</span></h2><article class="legalP" id="paragraf-2-ledd-1">For andre fartøy fastsettes en største andel av fastsatt største fangstmengde for norsk-arktisk torsk for fiske i fiskevernsonen ved Svalbard i 2007 til 16.400 tonn. Kun fartøy fra stater som tradisjonelt har fisket norsk-arktisk torsk i fiskevernsonen ved Svalbard kan fiske innenfor dette kvantum. Dette er fartøy fra EU og Færøyene.</article></article><article class="legalArticle" data-lovdata-URL="LTI/forskrift/2006-12-18-1556/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bifangst</span></h2><article class="legalP" id="paragraf-3-ledd-1">Fartøy med adgang til å fiske norsk-arktisk torsk i Norges økonomiske sone er unntatt fra begrensningene i § 2. Fiske i fiskevernsonen kan etter dette unntaket kun finne sted innenfor rammen av de fastsatte kvoter av norsk-arktisk torsk, og skal komme til fradrag i disse. Innblanding av norsk-arktisk torsk i andre fiskerier på inntil 10% er unntatt fra begrensningene i § 2.</article></article><article class="legalArticle" data-lovdata-URL="LTI/forskrift/2006-12-18-1556/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff og inndragning</span></h2><article class="legalP" id="paragraf-4-ledd-1">Forsettlig eller uaktsom overtredelse av bestemmelser gitt i denne forskrift er gjenstand for straff og inndragning etter lov 17. desember 1976 nr. 91 om Norges økonomiske sone § 8 og § 9. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2006-12-18-1556/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft 1. januar 2007 og gjelder til og med 31. desember 2007.</article></article></main></body></html>