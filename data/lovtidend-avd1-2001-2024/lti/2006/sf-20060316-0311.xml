<!DOCTYPE html><html lang="no"><head><title>Forskrift om medlemskap i pensjonsordning for personer som ikke er pliktig medlem i folketrygden.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-16-311</dd><dt class="dokid">DokumentID</dt><dd class="dokid">LTI/forskrift/2006-03-16-311</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 4 s 425</dd><dt class="dateInForce">I kraft fra</dt><dd class="dateInForce">2006-03-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-03-24-16/§3-2</li><li>lov/2000-03-24-16/§1-3</li><li>lov/2000-11-24-81/§4-1</li><li>lov/2000-11-24-81/§1-3</li></ul></dd><dt class="dateOfPublication">Kunngjort</dt><dd class="dateOfPublication">2006-03-17</dd><dt class="journalNumber">Journalnummer</dt><dd class="journalNumber">2006-0226</dd><dt class="titleShort">Korttittel</dt><dd class="titleShort">Forskrift om medlemskap i pensjonsordning mv.</dd><dt class="title">Tittel</dt><dd class="title">Forskrift om medlemskap i pensjonsordning for personer som ikke er pliktig medlem i folketrygden.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 16. mars 2006 med hjemmel i lov 24. mars 2000 nr. 16 om foretakspensjon (foretakspensjonsloven) § 3-2 tredje ledd jf. § 1-3 og lov 24. november 2000 nr. 81 om innskuddspensjon i arbeidsforhold (innskuddspensjonsloven) § 4-1 tredje ledd jf. § 1-3.</dd><dt class="refid">RefID</dt><dd class="refid">forskrift/2006-03-16-311</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om medlemskap i pensjonsordning for personer som ikke er pliktig medlem i folketrygden.<ul class="tocSubUl"><li>§ 1. Virkeområde</li><li>§ 2. Midlertidig opphold i utlandet</li><li>§ 3. Kompensasjon for tap av ytelser i folketrygden</li><li>§ 4. Beregning av lønn</li><li>§ 5. Krav om likebehandling</li><li>§ 6. Virkninger av overtredelse</li><li>§ 7. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-16-311" id="dokument"><h1>Forskrift om medlemskap i pensjonsordning for personer som ikke er pliktig medlem i folketrygden.</h1><article class="legalArticle" data-lovdata-URL="LTI/forskrift/2006-03-16-311/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften får anvendelse på personer som er eller kan omfattes av pensjonsordningen etter lov om foretakspensjon § 3-2 første og annet ledd eller lov om innskuddspensjon i arbeidsforhold § 4-1 første og annet ledd, og som ikke er pliktig medlem av folketrygden.</article></article><article class="legalArticle" data-lovdata-URL="LTI/forskrift/2006-03-16-311/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Midlertidig opphold i utlandet</span></h2><article class="legalP" id="paragraf-2-ledd-1">Person som ikke er pliktig medlem av folketrygden under midlertidig opphold i utlandet kan opptas som medlem eller fortsette å være medlem i en pensjonsordning når vedkommende person arbeider for foretaket, eller et foretak som etter lov 17. juli 1998 nr. 56 om årsregnskap m.v. § 1-4 kan anses som tilknyttet foretaket, og utenlandsoppholdet skal vare i inntil ti år.</article><article class="legalP" id="paragraf-2-ledd-2">Med midlertidig opphold menes opphold i utlandet hvor vedkommende person i henhold til arbeidsavtale har rett til å fortsette i stilling i foretaket eller annet foretak i det konsern foretaket inngår i, etter utenlandsoppholdet.</article><article class="legalP" id="paragraf-2-ledd-3">Flere utenlandsopphold skal ved beregning av tidsbegrensningene i første ledd ses under ett dersom mellomliggende opphold i Norge er under ett år.</article></article><article class="legalArticle" data-lovdata-URL="LTI/forskrift/2006-03-16-311/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kompensasjon for tap av ytelser i folketrygden</span></h2><article class="legalP" id="paragraf-3-ledd-1">Foretaket kan ha en kompensasjonsordning som skal dekke tap av ytelser i folketrygden basert på lønn beregnet i samsvar med § 4. Person som viderefører sitt medlemskap i pensjonsordningen etter § 2, kan være medlem av kompensasjonsordningen når vedkommende ikke er frivillig medlem i folketrygden.</article><article class="legalP" id="paragraf-3-ledd-2">Kompensasjonsordningen må oppfylle følgende vilkår:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Kompensasjonsordningen kan bare dekke ytelser som vil gi medlemmet samlede pensjonsytelser fra pensjonsordningen, kompensasjonsordningen og folketrygden som står i et rimelig forhold til de øvrige medlemmers samlede ytelser fra folketrygden og pensjonsordningen.</article></article></li><li data-li-identifier="2." data-name="2."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Medlemmet kan sikres fullt betalte ytelser som kompenserer for beregnet tap av alderspensjon i folketrygden som følge av at medlemmet ikke vil kunne oppnå full opptjeningstid i folketrygden, når avkortningen i opptjeningstid skyldes utenlandsopphold. Premien kan dekkes ved overføring fra premiefondet eller ved tilskudd fra foretaket.</article></article></li><li data-li-identifier="3." data-name="3."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Uførepensjon, ektefellepensjon, barnepensjon og premiefritak ved uførhet skal sikres med årlig premie med eller uten spareelement. Premiefritak ved uførhet skal omfatte risikopremie for ektefellepensjon og barnepensjon.</article></article></li><li data-li-identifier="4." data-name="4."><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Medlemskapet i kompensasjonsordningen skal senest opphøre når medlemmet har nådd pensjonsalderen i pensjonsordningen. Eventuelle overskytende midler skal godskrives pensjonsordningens premiefond.</article></article></li></ul></article></article><article class="legalArticle" data-lovdata-URL="LTI/forskrift/2006-03-16-311/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av lønn</span></h2><article class="legalP" id="paragraf-4-ledd-1">Ved beregning av lønn etter lov om foretakspensjon § 5-4 eller lov om innskuddspensjon i arbeidsforhold § 5-5 legges lønnen på utreisetidspunktet til grunn. Lønnsgrunnlaget kan reguleres årlig. Tillegg kan i et enkelt år prosentvis ikke overstige den prosentvise økning av folketrygdens grunnbeløp i året.</article></article><article class="legalArticle" data-lovdata-URL="LTI/forskrift/2006-03-16-311/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om likebehandling</span></h2><article class="legalP" id="paragraf-5-ledd-1">Dersom pensjonsordningen åpner for at en person kan være medlem i pensjonsordningen i overensstemmelse med bestemmelsene i denne forskrift, skal alle andre personer i samme situasjon gis tilsvarende rett. Regelverket skal etter foretakspensjonsloven § 3-1 første ledd og innskuddspensjonsloven § 2-5 første ledd inneholde bestemmelser om medlemskap under utenlandsopphold.</article></article><article class="legalArticle" data-lovdata-URL="LTI/forskrift/2006-03-16-311/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Virkninger av overtredelse</span></h2><article class="legalP" id="paragraf-6-ledd-1">Finner Kredittilsynet at en pensjonsordning er eller forvaltes i strid med denne forskrift gjelder bestemmelsene om tilsyn i foretakspensjonsloven § 2-7 eller innskuddspensjonsloven § 2-9.</article></article><article class="legalArticle" data-lovdata-URL="LTI/forskrift/2006-03-16-311/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse mv.</span></h2><article class="legalP" id="paragraf-7-ledd-1">Forskriften trer i kraft straks.</article><article class="legalP" id="paragraf-7-ledd-2">Forskriftens § 3 gjelder for framtidig opptjening av pensjon i kompensasjonsordning for personer som påbegynner nytt utenlandsopphold etter forskriftens ikrafttredelse.</article><article class="legalP" id="paragraf-7-ledd-3">Forskriftens § 4 og § 5 gjelder for utenlandsopphold som påbegynnes etter ikrafttredelsen av forskriften her.</article></article></main></body></html>