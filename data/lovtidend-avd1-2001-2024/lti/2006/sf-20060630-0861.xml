<!DOCTYPE html><html lang="no"><head><title>Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-30-861</dd><dt class="dokid">DokumentID</dt><dd class="dokid">LTI/forskrift/2006-06-30-861</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 10 s 1328</dd><dt class="dateInForce">I kraft fra</dt><dd class="dateInForce">2006-06-30, 2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-22-1413</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-11-24-81/§4-2</li><li>lov/2005-12-21-124/§1</li></ul></dd><dt class="dateOfPublication">Kunngjort</dt><dd class="dateOfPublication">2006-07-06</dd><dt class="journalNumber">Journalnummer</dt><dd class="journalNumber">2006-0655</dd><dt class="titleShort">Korttittel</dt><dd class="titleShort">Endr. i forskrift til innskuddspensjonsloven</dd><dt class="title">Tittel</dt><dd class="title">Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. juni 2006 med hjemmel i lov 24. november 2000 nr. 81 om innskuddspensjon i arbeidsforhold (innskuddspensjonsloven) § 4-2 første ledd og lov 21. desember 2005 nr. 124 om obligatorisk tjenestepensjon § 1 fjerde ledd.</dd><dt class="refid">RefID</dt><dd class="refid">forskrift/2006-06-30-861</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).<ul class="tocSubUl"><li>I<ul class="tocSubUl"><li>§ 5-1. Unntak fra medlemskap i innskuddspensjonsordning</li></ul></li><li>II<ul class="tocSubUl"><li>§ 2-1. Avkastning som tilfaller pensjonskapitalen</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-30-861" id="dokument"><h1>Forskrift om endring i forskrift til lov av 24. november 2000 nr. 81 om innskuddspensjon i arbeidsforhold (innskuddspensjonsloven).</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-30-861/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2000 nr. 1413 til lov av 24. november 2000 nr. 81 om innskuddspensjon i arbeidsforhold (innskuddspensjonsloven) gjøres følgende endringer:</article> <article class="defaultP" margin-top="true">Nåværende del 5 oppheves.</article> <article class="defaultP" margin-top="true">Ny del 5 skal lyde:</article><span class="futuretitle" id="kapittel-1-foreslåttittel-1">Del 5: Unntak fra medlemskap i innskuddspensjonsordning med hjemmel i innskuddspensjonsloven § 4-2 første ledd</span><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Unntak fra medlemskap i innskuddspensjonsordning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Arbeidstakere skal unntas fra medlemskap i en innskuddspensjonsordning dersom de er medlemmer av en kollektiv pensjonsordning utenfor innskuddspensjonsloven, som foretaket betaler premie eller avgift til og som gir ytelser av minst tilsvarende verdi. Foretakets adgang til å ha parallelle pensjonsordninger reguleres av innskuddspensjonsloven § 2-10 flg.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med kollektiv pensjonsordning utenfor innskuddspensjonsloven menes:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">Pensjonsordning i Statens Pensjonskasse,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">Andre lovbestemte pensjonsordninger,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">Kommunale pensjonsordninger som omfattes av lov 10. juni 2005 nr. 44 om forsikringsselskaper, pensjonsforetak og deres virksomhet mv. kapittel 10,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-nummer-2-punkt-4"><article class="legalP" id="kapittel-1-foreslåttparagraf-1-nummer-2-punkt-4-ledd-1">Annen offentlig pensjonsordning i pensjonskasse eller livsforsikringsselskap hvor ytelsene i hovedsak svarer til ytelsene i Statens Pensjonskasse,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-nummer-2-punkt-5"><article class="legalP" id="kapittel-1-foreslåttparagraf-1-nummer-2-punkt-5-ledd-1">Annen privat kollektiv pensjonsordning i pensjonskasse, livsforsikringsselskap, bank eller forvaltningsselskap for verdipapirfond.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Unntak fra medlemskap i innskuddspensjonsordning kan bare gjøres for arbeidstakere som er medlem av pensjonsordning etter annet ledd på tidspunktet for opprettelse av ny innskuddspensjonsordning. Dette gjelder likevel ikke når medlemskapet i pensjonsordning etter annet ledd er lovpålagt.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Unntak fra medlemskap i innskuddspensjonsordning må gjelde alle grupper som har medlemskap i pensjonsordning etter annet ledd. Innskuddspensjonsordningens regelverk skal ikke være til hinder for at den enkelte arbeidstaker som er medlem av en pensjonsordning etter annet ledd, skal kunne velge å gå over til innskuddspensjonsordningen på tidspunktet for opprettelse av ordningen.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Spørsmålet om unntak fra medlemskap i innskuddspensjonsordningen skal forelegges styringsgruppen for pensjonsordningen til uttalelse. De berørte arbeidstakere skal også gis anledning til å uttale seg. En arbeidstakerorganisasjon kan uttale seg på vegne av sine medlemmer. Annet kan fastsettes i tariffavtale.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Kredittilsynet avgjør ved enkeltvedtak om en pensjonsordning etter annet ledd gir ytelser av minst tilsvarende verdi, jf. første ledd.</article></article> <article class="defaultP" margin-top="true">§ 6-2 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-30-861/KAPITTEL_2"><h2 data-text-align="center">II</h2><article class="defaultP">§ 2-1 skal lyde:</article><article class="futureLegalArticle" data-name="§2-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Avkastning som tilfaller pensjonskapitalen</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Ved tilordning av avkastning til innskuddspensjonskapital forvaltet etter reglene i innskuddspensjonsloven § 3-2, kan livsforsikringsselskaper og pensjonskasser gjøre fradrag for tilleggsavsetninger i henhold til gjeldende regler. Avkastning i livsforsikringsselskap eller pensjonskasse omfatter ikke årets endring i kursreguleringsfondet.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Tilordnet avkastning tillegges pensjonskapitalen.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-06-30-861/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriftens del I trer i kraft straks.</article><article class="legalP" id="kapittel-3-ledd-2">Forskriftens del II trer i kraft 1. januar 2008.</article></section></main></body></html>