<!DOCTYPE html><html lang="no"><head><title>Forskrift om studier ved Universitetet for miljø- og biovitenskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-15-1367</dd><dt class="dokid">DokumentID</dt><dd class="dokid">LTI/forskrift/2006-06-15-1367</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1915</dd><dt class="dateInForce">I kraft fra</dt><dd class="dateInForce">2006-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-10</li><li>lov/2005-04-01-15/§4-2</li></ul></dd><dt class="dateOfPublication">Kunngjort</dt><dd class="dateOfPublication">2006-12-12</dd><dt class="lastupdated">Rettet</dt><dd class="lastupdated">2008-09-19 (se nederst)</dd><dt class="journalNumber">Journalnummer</dt><dd class="journalNumber">2006-0977</dd><dt class="titleShort">Korttittel</dt><dd class="titleShort">Forskrift om studier ved UMB</dd><dt class="title">Tittel</dt><dd class="title">Forskrift om studier ved Universitetet for miljø- og biovitenskap.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Universitetet for miljø- og biovitenskap (UMB) 15. juni 2006 med hjemmel i lov 1. april 2005 nr. 15 om universiteter og høyskoler § 3-3, § 3-4, § 3-5, § 3-8, § 3-10 og § 4-2.</dd><dt class="refid">RefID</dt><dd class="refid">forskrift/2006-06-15-1367</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier ved Universitetet for miljø- og biovitenskap.<ul class="tocSubUl"><li>Kap. 1. Forskriftens virkeområde<ul class="tocSubUl"><li>§ 1-1.</li></ul></li><li>Kap. 2. Myndighetsbestemmelser<ul class="tocSubUl"><li>§ 2-1.</li></ul></li><li>Kap. 3. Studieår og undervisningsinndeling<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li></ul></li><li>Kap. 4. Etablering og nedlegging av studieprogram og emner<ul class="tocSubUl"><li>§ 4-1.</li><li>§ 4-2.</li><li>§ 4-3.</li></ul></li><li>Kap. 5. Studieplaner<ul class="tocSubUl"><li>§ 5-1.</li><li>§ 5-2.</li></ul></li><li>Kap. 6. Emnebeskrivelser<ul class="tocSubUl"><li>§ 6-1.</li><li>§ 6-2.</li><li>§ 6-3.</li><li>§ 6-4.</li><li>§ 6-5.</li></ul></li><li>Kap. 7. Utdanningsplaner<ul class="tocSubUl"><li>§ 7-1.</li><li>§ 7-2.</li><li>§ 7-3.</li><li>§ 7-4.</li><li>§ 7-5.</li><li>§ 7-6.</li></ul></li><li>Kap. 8. Obligatoriske aktiviteter<ul class="tocSubUl"><li>§ 8-1.</li><li>§ 8-2.</li></ul></li><li>Kap. 9. Utferder og annen undervisning<ul class="tocSubUl"><li>§ 9-1.</li><li>§ 9-2.</li><li>§ 9-3.</li></ul></li><li>Kap. 10. Frie emner<ul class="tocSubUl"><li>§ 10-1.</li></ul></li><li>Kap. 11. Delstudium ved annet lærested<ul class="tocSubUl"><li>§ 11-1.</li><li>§ 11-2.</li></ul></li><li>Kap. 12. Gradsoppgaver<ul class="tocSubUl"><li>§ 12-1.</li><li>§ 12-2.</li><li>§ 12-3.</li><li>§ 12-4.</li></ul></li><li>Kap. 13. Studieretten<ul class="tocSubUl"><li>§ 13-1.</li><li>§ 13-2.</li><li>§ 13-3.</li></ul></li><li>Kap. 14. Informasjonsspråk<ul class="tocSubUl"><li>§ 14-1.</li></ul></li><li>Kap. 15. Reduksjon i studiepoeng<ul class="tocSubUl"><li>§ 15-1.</li></ul></li><li>Kap. 16. Godkjenning av utdanning tatt ved annen institusjon<ul class="tocSubUl"><li>§ 16-1.</li></ul></li><li>Kap. 17. Overgang til annet studieprogram<ul class="tocSubUl"><li>§ 17-1.</li></ul></li><li>Kap. 18. Privatister og gjestestudenter<ul class="tocSubUl"><li>§ 18-1.</li><li>§ 18-2.</li><li>§ 18-3.</li><li>§ 18-4.</li><li>§ 18-5.</li><li>§ 18-6.</li></ul></li><li>Kap. 19. Overgangsordninger mellom gammel og ny gradsstruktur<ul class="tocSubUl"><li>§ 19-1.</li><li>§ 19-2.</li><li>§ 19-3.</li></ul></li><li>Kap. 20. Bortvisning og utestenging<ul class="tocSubUl"><li>§ 20-1.</li><li>§ 20-2.</li></ul></li><li>Kap. 21. Sluttbestemmelser<ul class="tocSubUl"><li>§ 21-1. Ikrafttredelse</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-15-1367" id="dokument"><h1>Forskrift om studier ved Universitetet for miljø- og biovitenskap.</h1><section class="section" data-name="kap1" id="kapittel-1" data-lovdata-URL="LTI/forskrift/2006-06-15-1367/KAPITTEL_1"><h2>Kap. 1. Forskriftens virkeområde</h2><article class="legalArticle" data-lovdata-URL="LTI/forskrift/2006-06-15-1367/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1">Forskriften gjelder for studier ved Universitetet for miljø- og biovitenskap (UMB).</article></article></section><section class="section" data-name="kap2" id="kapittel-2" data-lovdata-URL="LTI/forskrift/2006-06-15-1367/KAPITTEL_2"><h2>Kap. 2. Myndighetsbestemmelser</h2><article class="legalArticle" data-lovdata-URL="LTI/forskrift/2006-06-15-1367/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Studienemnda selv kan vedta utfyllende bestemmelser til denne forskriften.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2006-06-15-1367/KAPITTEL_3"><h2>Kap. 3. Studieår og undervisningsinndeling</h2><article class="legalArticle" data-lovdata-URL="LTI/forskrift/2006-06-15-1367/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" id="kapittel-3-paragraf-1-ledd-1">Studieåret er inndelt på følgende måte: <table><tbody><tr><td data-text-align="left" data-vertical-align="top">Høstsemester:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Semesterstart</td><td data-text-align="left" data-vertical-align="top">ca. uke 33, mandag</td></tr><tr><td data-text-align="left" data-vertical-align="top">Augustblokk</td><td data-text-align="left" data-vertical-align="top">ca. uke 33, 34, 35, t.o.m. onsdag i uke 36</td></tr><tr><td data-text-align="left" data-vertical-align="top">Blokkeksamen</td><td data-text-align="left" data-vertical-align="top">ca. onsdag i uke 36</td></tr><tr><td data-text-align="left" data-vertical-align="top">Tidspunkt for ny prøve/utsatt eksamen<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top">ca. torsdag og fredag i uke 36</td></tr><tr><td data-text-align="left" data-vertical-align="top">Høstparallell</td><td data-text-align="left" data-vertical-align="top">ca. f.o.m. mandag i uke 37 t.o.m. fredag i uke 49</td></tr><tr><td data-text-align="left" data-vertical-align="top">Eksamensperiode</td><td data-text-align="left" data-vertical-align="top">ca. uke 50-51</td></tr><tr><td data-text-align="left" data-vertical-align="top">Semesterslutt</td><td data-text-align="left" data-vertical-align="top">ca. uke 51, fredag</td></tr><tr><td data-text-align="left" data-vertical-align="top">Vårsemester:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Tidspunkt for ny prøve/utsatt eksamen</td><td data-text-align="left" data-vertical-align="top">ca. uke 1</td></tr><tr><td data-text-align="left" data-vertical-align="top">Semesterstart</td><td data-text-align="left" data-vertical-align="top">ca. uke 2, mandag</td></tr><tr><td data-text-align="left" data-vertical-align="top">Januarblokk</td><td data-text-align="left" data-vertical-align="top">ca. uke 2, 3, 4 t.o.m. onsdag uke 5</td></tr><tr><td data-text-align="left" data-vertical-align="top">Blokkeksamen</td><td data-text-align="left" data-vertical-align="top">ca. onsdag i uke 5</td></tr><tr><td data-text-align="left" data-vertical-align="top">Vårparallell</td><td data-text-align="left" data-vertical-align="top">ca. f.o.m. torsdag i uke 5 t.o.m. fredag i uke 20</td></tr><tr><td data-text-align="left" data-vertical-align="top">Eksamensperiode</td><td data-text-align="left" data-vertical-align="top">ca. uke 21-22</td></tr><tr><td data-text-align="left" data-vertical-align="top">Juniblokk</td><td data-text-align="left" data-vertical-align="top">ca. uke 23-26, pluss uke 32</td></tr><tr><td data-text-align="left" data-vertical-align="top">Blokkeksamen</td><td data-text-align="left" data-vertical-align="top">ca. uke 26, fredag</td></tr><tr><td data-text-align="left" data-vertical-align="top">Semesterslutt</td><td data-text-align="left" data-vertical-align="top">ca. uke 26, fredag</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Tidspunktet for ny prøve/utsatt eksamen, ca. torsdag og fredag i uke 36, er i 2007 flyttet til lørdag 5. mai og lørdag 12. mai.</article></footer></article><article class="legalArticle" data-lovdata-URL="LTI/forskrift/2006-06-15-1367/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" id="kapittel-3-paragraf-2-ledd-1">Forventet studentarbeidsmengde ved UMB er 60 studiepoeng pr. år.</article></article><article class="legalArticle" data-lovdata-URL="LTI/forskrift/2006-06-15-1367/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" id="kapittel-3-paragraf-3-ledd-1">Studienemnda fastsetter dato for immatrikulering.</article></article><article class="legalArticle" data-lovdata-URL="LTI/forskrift/2006-06-15-1367/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>.</h3><article class="legalP" id="kapittel-3-paragraf-4-ledd-1">UMB har 2 demokratitimer pr. uke.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2006-06-15-1367/KAPITTEL_4"><h2>Kap. 4. Etablering og nedlegging av studieprogram og emner</h2><article class="legalArticle" data-lovdata-URL="LTI/forskrift/2006-06-15-1367/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Universitetsstyret vedtar etablering og nedlegging av studieprogram etter forslag fra undervisningsutvalgene og tilråding fra studienemnda. Studienemnda selv kan fastsette endringer i et studieprograms struktur, dersom endringene gjelder mindre enn halvparten av de obligatoriske emnene, eller gjelder endringer som ikke er vesentlige i studieprogrammets struktur.</article></article><article class="legalArticle" data-lovdata-URL="LTI/forskrift/2006-06-15-1367/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Instituttene foreslår etablering og nedlegging av emner. Studienemnda godkjenner årlig emneporteføljen til det enkelte institutt.</article></article><article class="legalArticle" data-lovdata-URL="LTI/forskrift/2006-06-15-1367/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" id="kapittel-4-paragraf-3-ledd-1">Undervisningen kan avlyses, hvis færre studenter er oppmeldt til et emne enn oppgitt som krav i emnebeskrivelsen.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2006-06-15-1367/KAPITTEL_5"><h2>Kap. 5. Studieplaner</h2><article class="legalArticle" data-lovdata-URL="LTI/forskrift/2006-06-15-1367/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">Studienemnda selv vedtar studieplaner for de enkelte studieprogram etter forslag fra undervisningsutvalgene.</article></article><article class="legalArticle" data-lovdata-URL="LTI/forskrift/2006-06-15-1367/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">Studieplanen skal være beskrevet etter regler fastsatt av studienemnda.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2006-06-15-1367/KAPITTEL_6"><h2>Kap. 6. Emnebeskrivelser</h2><article class="legalArticle" data-lovdata-URL="LTI/forskrift/2006-06-15-1367/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" id="kapittel-6-paragraf-1-ledd-1">UMB utarbeider og gjør tilgjengelig en samlet oversikt over hvilke emner som tilbys. Emnene skal være beskrevet etter regler fastsatt av studienemnda.</article></article><article class="legalArticle" data-lovdata-URL="LTI/forskrift/2006-06-15-1367/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" id="kapittel-6-paragraf-2-ledd-1">Instituttet godkjenner emnebeskrivelsene.</article></article><article class="legalArticle" data-lovdata-URL="LTI/forskrift/2006-06-15-1367/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" id="kapittel-6-paragraf-3-ledd-1">Emnene skal være på minimum 5 studiepoeng og være et multiplum av 5 studiepoeng.</article></article><article class="legalArticle" data-lovdata-URL="LTI/forskrift/2006-06-15-1367/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>.</h3><article class="legalP" id="kapittel-6-paragraf-4-ledd-1">Hvert emne skal ha et unikt og beskrivende navn.</article></article><article class="legalArticle" data-lovdata-URL="LTI/forskrift/2006-06-15-1367/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>.</h3><article class="legalP" id="kapittel-6-paragraf-5-ledd-1">Emnene skal ha emnekoder etter følgende modell; en kombinasjon av 3 eller 4 bokstaver og 3 tall. Første siffer viser nivå på emnet. Bokstavene bestemmes av instituttene, og bør være logiske i forhold til faglig innhold.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2006-06-15-1367/KAPITTEL_7"><h2>Kap. 7. Utdanningsplaner</h2><article class="legalArticle" data-lovdata-URL="LTI/forskrift/2006-06-15-1367/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" id="kapittel-7-paragraf-1-ledd-1">Studenter, som blir tatt opp til studier av 60 studiepoengs omfang eller mer, skal i samarbeid med UMB inngå en individuell utdanningsplan i løpet av første semester. Utdanningsplanen består av en generell og en individuell del.</article></article><article class="legalArticle" data-lovdata-URL="LTI/forskrift/2006-06-15-1367/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" id="kapittel-7-paragraf-2-ledd-1">Generell del. Utdanningsplanen skal inneholde informasjon om bestemmelser knyttet til institusjonens ansvar og forpliktelser overfor studenten, og studentens ansvar og forpliktelser overfor institusjonen og medstudenter, og hvilke konsekvenser brudd på dette kan medføre.</article></article><article class="legalArticle" data-lovdata-URL="LTI/forskrift/2006-06-15-1367/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>.</h3><article class="legalP" id="kapittel-7-paragraf-3-ledd-1">Individuell del. Av utdanningsplanen skal det framgå hvilket studieprogram studenten er tatt opp til. Utdanningsplanen skal vise innholdet og progresjonen i den planlagte utdanningen for studenten, herunder når et eventuelt delstudium i inn- eller utland skal gjennomføres.</article></article><article class="legalArticle" data-lovdata-URL="LTI/forskrift/2006-06-15-1367/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>.</h3><article class="legalP" id="kapittel-7-paragraf-4-ledd-1">Utdanningsplanen kan revideres og skal bekreftes av studenten hvert semester innen frister fastsatt av studienemnda.</article></article><article class="legalArticle" data-lovdata-URL="LTI/forskrift/2006-06-15-1367/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>.</h3><article class="legalP" id="kapittel-7-paragraf-5-ledd-1">Studenter som har studierett og er registret som student ved UMB, kan søke studiepermisjon for hele semestre i opptil ett år. Søknader om permisjon ut over ett år, kan innvilges ved for eksempel sykdom, svangerskap, for å avtjene verneplikt eller siviltjeneste, eller annen vektig årsak. Søknad om studiepermisjon sendes til og innvilges av undervisningsutvalget ved det institutt med ansvar for studieprogrammet studenten er registrert ved.</article></article><article class="legalArticle" data-lovdata-URL="LTI/forskrift/2006-06-15-1367/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>.</h3><article class="legalP" id="kapittel-7-paragraf-6-ledd-1">Ved permisjon mister studenten rettigheter i forhold til allerede valgte emner hvor studenten har fått bekreftet plass.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2006-06-15-1367/KAPITTEL_8"><h2>Kap. 8. Obligatoriske aktiviteter</h2><article class="legalArticle" data-lovdata-URL="LTI/forskrift/2006-06-15-1367/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>.</h3><article class="legalP" id="kapittel-8-paragraf-1-ledd-1">Obligatoriske aktiviteter er arbeider som skal godkjennes og som er utført av studenten mens undervisningen i emnet pågår (jf. utfyllende bestemmelser til kap. 3 i forskrift om eksamen ved Universitetet for miljø- og biovitenskap). Aktiviteter kan godkjennes underveis i undervisningsperioden eller etter at undervisningen i emnet er over. Obligatorisk aktivitet kan omfatte en eller flere deler og kan eksempelvis være:<ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">skriftlige eller muntlige prøver arrangert lokalt</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">prosjektoppgaver</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">obligatoriske innleveringsoppgaver</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1">laboratorieøvelser</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-5"><article class="legalP" id="kapittel-8-paragraf-1-ledd-1-punkt-5-ledd-1">objektsamlinger</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-6"><article class="legalP" id="kapittel-8-paragraf-1-ledd-1-punkt-6-ledd-1">ekskursjonsdeltagelse og ev. rapport</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-7"><article class="legalP" id="kapittel-8-paragraf-1-ledd-1-punkt-7-ledd-1">praksis og ev. praksisrapport</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-8"><article class="legalP" id="kapittel-8-paragraf-1-ledd-1-punkt-8-ledd-1">obligatorisk frammøte.</article></article></li></ul></article></article><article class="legalArticle" data-lovdata-URL="LTI/forskrift/2006-06-15-1367/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>.</h3><article class="legalP" id="kapittel-8-paragraf-2-ledd-1">Obligatorisk praksis må registreres som eget emne i utdanningsplanen. UMB har ansvar for å finne relevant praksisplass.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2006-06-15-1367/KAPITTEL_9"><h2>Kap. 9. Utferder og annen undervisning</h2><article class="legalArticle" data-lovdata-URL="LTI/forskrift/2006-06-15-1367/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>.</h3><article class="legalP" id="kapittel-9-paragraf-1-ledd-1">Utferder kan settes opp som et selvstendig studiepoenggivende emne.</article></article><article class="legalArticle" data-lovdata-URL="LTI/forskrift/2006-06-15-1367/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>.</h3><article class="legalP" id="kapittel-9-paragraf-2-ledd-1">Utferder av flere dagers varighet skal normalt legges til blokkperioder.</article></article><article class="legalArticle" data-lovdata-URL="LTI/forskrift/2006-06-15-1367/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>.</h3><article class="legalP" id="kapittel-9-paragraf-3-ledd-1">Studenter som har obligatoriske utferder skal få dekket merkostnader til transport og overnatting av emneansvarlig institutt.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2006-06-15-1367/KAPITTEL_10"><h2>Kap. 10. Frie emner</h2><article class="legalArticle" data-lovdata-URL="LTI/forskrift/2006-06-15-1367/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>.</h3><article class="legalP" id="kapittel-10-paragraf-1-ledd-1">Før en student begynner et fritt emne, skal det utformes en avtale mellom studenten og instituttet, som ansvarlig institutt for emnet skal godkjenne. Avtalen skal inneholde nivå, evalueringsform, framdriftsplan og ansvarsforhold, både i forhold til veiledning i den skriftlige delen av oppgaven, og også for eventuelt laboratoriearbeid og omfanget av arbeidet.</article></article></section><section class="section" data-name="kap11" id="kapittel-11" data-lovdata-URL="LTI/forskrift/2006-06-15-1367/KAPITTEL_11"><h2>Kap. 11. Delstudium ved annet lærested</h2><article class="legalArticle" data-lovdata-URL="LTI/forskrift/2006-06-15-1367/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>.</h3><article class="legalP" id="kapittel-11-paragraf-1-ledd-1">I det ordinære studiet ved UMB har studenten mulighet for delstudium ved et annet lærested i inn- og utlandet. Delstudium vil si et eller flere emner som inngår i utdanningsplanen, herunder også praksis, fritt emne og gradsoppgaver som sensureres ved UMB. Studieoppholdet må være forhåndsgodkjent av instituttet før utreisen.</article><article class="legalP" id="kapittel-11-paragraf-1-ledd-2">Etter tilbakekomst til UMB må studenten søke instituttet om en endelig godkjenning av emnene.</article></article><article class="legalArticle" data-lovdata-URL="LTI/forskrift/2006-06-15-1367/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>.</h3><article class="legalP" id="kapittel-11-paragraf-2-ledd-1">UMB skal legge forholdene til rette for delstudier i utlandet gjennom å gi generell veiledning vedrørende samarbeidsavtaler, finansieringsmuligheter og forsikringsordning.</article></article></section><section class="section" data-name="kap12" id="kapittel-12" data-lovdata-URL="LTI/forskrift/2006-06-15-1367/KAPITTEL_12"><h2>Kap. 12. Gradsoppgaver</h2><article class="legalArticle" data-lovdata-URL="LTI/forskrift/2006-06-15-1367/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>.</h3><article class="legalP" id="kapittel-12-paragraf-1-ledd-1">I bachelorgraden kan det inngå et selvstendig arbeid av 15 studiepoengs omfang (bacheloroppgave).</article><article class="legalP" id="kapittel-12-paragraf-1-ledd-2">I mastergrad av 120 og 300 studiepoengs omfang skal det inngå selvstendig arbeid (masteroppgave).</article><article class="legalP" id="kapittel-12-paragraf-1-ledd-3">Det selvstendige arbeidet kan være et av følgende:<ul class="defaultList"><li data-li-identifier="-" data-name="-"><article class="listArticle" id="kapittel-12-paragraf-1-ledd-3-punkt-1"><article class="legalP" id="kapittel-12-paragraf-1-ledd-3-punkt-1-ledd-1">Masteroppgave – 30 studiepoengs omfang</article></article></li><li data-li-identifier="-" data-name="-"><article class="listArticle" id="kapittel-12-paragraf-1-ledd-3-punkt-2"><article class="legalP" id="kapittel-12-paragraf-1-ledd-3-punkt-2-ledd-1">Masteroppgave – 60 studiepoengs omfang.</article></article></li></ul></article></article><article class="legalArticle" data-lovdata-URL="LTI/forskrift/2006-06-15-1367/§12-2" data-name="§12-2" id="kapittel-12-paragraf-2"><h3 class="legalArticleHeader"><span class="legalArticleValue">§ 12-2</span>.</h3><article class="legalP" id="kapittel-12-paragraf-2-ledd-1">Gradsoppgaven på bachelornivå skal vise forståelse, selvstendighet og være en faglig fordypning innen gradens fagområde.</article></article><article class="legalArticle" data-lovdata-URL="LTI/forskrift/2006-06-15-1367/§12-3" data-name="§12-3" id="kapittel-12-paragraf-3"><h3 class="legalArticleHeader"><span class="legalArticleValue">§ 12-3</span>.</h3><article class="legalP" id="kapittel-12-paragraf-3-ledd-1">Gradsoppgaven på masternivå skal vise forståelse, refleksjon, modenhet og analytisk evne. Oppgaven skal være en opplæring i å kunne identifisere problemer innenfor et fagområde i studiet og analysere og behandle disse på en vitenskaplig måte, samt å kunne produsere en skriftlig vitenskaplig oppgave om dette.</article><article class="legalP" id="kapittel-12-paragraf-3-ledd-2">Omfang av gradsoppgaven på masternivå fastsettes i studieplanen for det enkelte studieprogram jf. § 12-1.</article><article class="legalP" id="kapittel-12-paragraf-3-ledd-3">Masteroppgaven – 30 studiepoeng skal diskuteres ved muntlig eksamen, jf. kap. 6 i forskrift om eksamen ved Universitetet for miljø- og biovitenskap. Eksamen kan i tillegg inneholde et spesialpensum.</article><article class="legalP" id="kapittel-12-paragraf-3-ledd-4">Masteroppgave – 60 studiepoeng skal diskuteres ved muntlig eksamen, jf. kap. 6 i forskrift om eksamen ved Universitetet for miljø- og biovitenskap. Eksamen skal i tillegg inneholde et spesialpensum.</article></article><article class="legalArticle" data-lovdata-URL="LTI/forskrift/2006-06-15-1367/§12-4" data-name="§12-4" id="kapittel-12-paragraf-4"><h3 class="legalArticleHeader"><span class="legalArticleValue">§ 12-4</span>.</h3><article class="legalP" id="kapittel-12-paragraf-4-ledd-1">Ansvarlig institutt oppnevner hovedveileder og eventuelle tilleggsveiledere til gradsoppgaven. Veilederne forplikter seg til å gi studenten en faglig og metodisk kritikk av arbeidet.</article></article></section><section class="section" data-name="kap13" id="kapittel-13" data-lovdata-URL="LTI/forskrift/2006-06-15-1367/KAPITTEL_13"><h2>Kap. 13. Studieretten</h2><article class="legalArticle" data-lovdata-URL="LTI/forskrift/2006-06-15-1367/§13-1" data-name="§13-1" id="kapittel-13-paragraf-1"><h3 class="legalArticleHeader"><span class="legalArticleValue">§ 13-1</span>.</h3><article class="legalP" id="kapittel-13-paragraf-1-ledd-1">Den som har akseptert tilbud om studieplass, tildeles studierett ved UMB. Rettigheter tilknyttet et studieprogram er for eksempel rett til undervisning, smågruppeundervisning, tilgang til nødvendige hjelpemidler, laboratoriekurs og organisert veiledning.</article></article><article class="legalArticle" data-lovdata-URL="LTI/forskrift/2006-06-15-1367/§13-2" data-name="§13-2" id="kapittel-13-paragraf-2"><h3 class="legalArticleHeader"><span class="legalArticleValue">§ 13-2</span>.</h3><article class="legalP" id="kapittel-13-paragraf-2-ledd-1">Studenter med studierett ved UMB plikter å registrere seg hvert semester innen kunngjorte frister.</article><article class="legalP" id="kapittel-13-paragraf-2-ledd-2">For studenter som har inngått en utdanningsplan, skal registreringen fastsette og bekrefte opplysningene i utdanningsplanen for inneværende semester.</article><article class="legalP" id="kapittel-13-paragraf-2-ledd-3">For andre studenter gjelder en tilsvarende plikt til å registrere seg.</article><article class="legalP" id="kapittel-13-paragraf-2-ledd-4">Registreringen gir adgang til de ressursene UMB tilbyr for at studenten skal kunne gjennomføre sine emner dette semesteret.</article></article><article class="legalArticle" data-lovdata-URL="LTI/forskrift/2006-06-15-1367/§13-3" data-name="§13-3" id="kapittel-13-paragraf-3"><h3 class="legalArticleHeader"><span class="legalArticleValue">§ 13-3</span>.</h3><article class="legalP" id="kapittel-13-paragraf-3-ledd-1">Studieretten til det studieprogram studenten er tatt opp til, termineres:<ul class="defaultList"><li data-li-identifier="-" data-name="-"><article class="listArticle" id="kapittel-13-paragraf-3-ledd-1-punkt-1"><article class="legalP" id="kapittel-13-paragraf-3-ledd-1-punkt-1-ledd-1">når studenten oppfyller kravene for tildeling av vitnemål for fullført grad</article></article></li><li data-li-identifier="-" data-name="-"><article class="listArticle" id="kapittel-13-paragraf-3-ledd-1-punkt-2"><article class="legalP" id="kapittel-13-paragraf-3-ledd-1-punkt-2-ledd-1">dersom det i løpet av ett år ikke har funnet sted aktivitet i form av avlagte studiepoeng, innvilget permisjonssøknad eller delstudier i utlandet</article></article></li><li data-li-identifier="-" data-name="-"><article class="listArticle" id="kapittel-13-paragraf-3-ledd-1-punkt-3"><article class="legalP" id="kapittel-13-paragraf-3-ledd-1-punkt-3-ledd-1">når studenten selv skriftlig bekrefter at han/hun trekker seg fra studieprogrammet før det er fullført.</article></article></li></ul></article><article class="legalP" id="kapittel-13-paragraf-3-ledd-2">Studenter som er tatt opp til enkeltemner får en begrenset studierett i opp til ett år utover normert tid for emnene.</article><article class="legalP" id="kapittel-13-paragraf-3-ledd-3">Den som har mistet studieretten, kan søke om nytt opptak.</article></article></section><section class="section" data-name="kap14" id="kapittel-14" data-lovdata-URL="LTI/forskrift/2006-06-15-1367/KAPITTEL_14"><h2>Kap. 14. Informasjonsspråk</h2><article class="legalArticle" data-lovdata-URL="LTI/forskrift/2006-06-15-1367/§14-1" data-name="§14-1" id="kapittel-14-paragraf-1"><h3 class="legalArticleHeader"><span class="legalArticleValue">§ 14-1</span>.</h3><article class="legalP" id="kapittel-14-paragraf-1-ledd-1">UMB forplikter seg til å gi informasjon om alle reglement, studier og emner på norsk og engelsk.</article></article></section><section class="section" data-name="kap15" id="kapittel-15" data-lovdata-URL="LTI/forskrift/2006-06-15-1367/KAPITTEL_15"><h2>Kap. 15. Reduksjon i studiepoeng</h2><article class="legalArticle" data-lovdata-URL="LTI/forskrift/2006-06-15-1367/§15-1" data-name="§15-1" id="kapittel-15-paragraf-1"><h3 class="legalArticleHeader"><span class="legalArticleValue">§ 15-1</span>.</h3><article class="legalP" id="kapittel-15-paragraf-1-ledd-1">Studenter som avlegger eksamen i emner som faglig overlapper hverandre helt eller delvis, får redusert sin samlede studiepoengsum for de aktuelle emnene. Omfanget av reduksjonen vedtas av instituttene etter forslag fra de institutt som tilbyr emnene, og skal framgå av emnebeskrivelsen.</article></article></section><section class="section" data-name="kap16" id="kapittel-16" data-lovdata-URL="LTI/forskrift/2006-06-15-1367/KAPITTEL_16"><h2>Kap. 16. Godkjenning av utdanning tatt ved annen institusjon</h2><article class="legalArticle" data-lovdata-URL="LTI/forskrift/2006-06-15-1367/§16-1" data-name="§16-1" id="kapittel-16-paragraf-1"><h3 class="legalArticleHeader"><span class="legalArticleValue">§ 16-1</span>.</h3><article class="legalP" id="kapittel-16-paragraf-1-ledd-1">Grad, emne eller emnegruppe fra en annen institusjon som skal erstatte tilsvarende emne eller emnegruppe ved UMB, skal godskrives studenten med samme antall studiepoeng med de begrensninger som er nedfelt i forskrift om krav til bachelorgraden ved Universitetet for miljø- og biovitenskap i § 4-2 og i tilsvarende krav til mastergraden.</article><article class="legalP" id="kapittel-16-paragraf-1-ledd-2">UMB skal påse at det ikke gis dobbel uttelling for samme faginnhold, jf. § 3-5 i universitets- og høyskoleloven.</article></article></section><section class="section" data-name="kap17" id="kapittel-17" data-lovdata-URL="LTI/forskrift/2006-06-15-1367/KAPITTEL_17"><h2>Kap. 17. Overgang til annet studieprogram</h2><article class="legalArticle" data-lovdata-URL="LTI/forskrift/2006-06-15-1367/§17-1" data-name="§17-1" id="kapittel-17-paragraf-1"><h3 class="legalArticleHeader"><span class="legalArticleValue">§ 17-1</span>.</h3><article class="legalP" id="kapittel-17-paragraf-1-ledd-1">Studenter kan søke overgang til annet studieprogram.</article></article></section><section class="section" data-name="kap18" id="kapittel-18" data-lovdata-URL="LTI/forskrift/2006-06-15-1367/KAPITTEL_18"><h2>Kap. 18. Privatister og gjestestudenter</h2><article class="legalArticle" data-lovdata-URL="LTI/forskrift/2006-06-15-1367/§18-1" data-name="§18-1" id="kapittel-18-paragraf-1"><h3 class="legalArticleHeader"><span class="legalArticleValue">§ 18-1</span>.</h3><article class="legalP" id="kapittel-18-paragraf-1-ledd-1">Privatistenes rettigheter ved UMB er begrenset til deltakelse i offentlige forelesninger og adgang til å gå opp til eksamen i samsvar med lov om universiteter og høyskoler. Med forelesning menes formidling av kunnskap til den samlede studentgruppen på emnet, og hvor deltakernes egenaktivitet som hovedregel er begrenset til enkeltspørsmål og kommentarer. Det instituttet som har ansvar for emnet, kan gi privatister adgang til undervisning som ikke er offentlig.</article></article><article class="legalArticle" data-lovdata-URL="LTI/forskrift/2006-06-15-1367/§18-2" data-name="§18-2" id="kapittel-18-paragraf-2"><h3 class="legalArticleHeader"><span class="legalArticleValue">§ 18-2</span>.</h3><article class="legalP" id="kapittel-18-paragraf-2-ledd-1">Privatister kan nektes adgang til eksamen dersom det i emnebeskrivelsen er fastsatt krav om obligatorisk undervisning, praksis og innleveringsoppgaver. I tillegg må dette være en del av formålet med utdanningen og være en så vesentlig kompetanse at den ikke kan prøves ved ordinær eksamen.</article></article><article class="legalArticle" data-lovdata-URL="LTI/forskrift/2006-06-15-1367/§18-3" data-name="§18-3" id="kapittel-18-paragraf-3"><h3 class="legalArticleHeader"><span class="legalArticleValue">§ 18-3</span>.</h3><article class="legalP" id="kapittel-18-paragraf-3-ledd-1">Privatister må melde seg til eksamen innen fastsatt frist. Dokumentasjon av generell og eventuell spesiell studiekompetanse må vedlegges oppmeldingen.</article></article><article class="legalArticle" data-lovdata-URL="LTI/forskrift/2006-06-15-1367/§18-4" data-name="§18-4" id="kapittel-18-paragraf-4"><h3 class="legalArticleHeader"><span class="legalArticleValue">§ 18-4</span>.</h3><article class="legalP" id="kapittel-18-paragraf-4-ledd-1">Styret selv kan fastsette at privatister skal betale eksamensavgift – jf. universitets- og høyskolelovens § 3-10. Eventuell eksamensavgift må være betalt innen fastsatt frist for at privatister skal få adgang til eksamen.</article></article><article class="legalArticle" data-lovdata-URL="LTI/forskrift/2006-06-15-1367/§18-5" data-name="§18-5" id="kapittel-18-paragraf-5"><h3 class="legalArticleHeader"><span class="legalArticleValue">§ 18-5</span>.</h3><article class="legalP" id="kapittel-18-paragraf-5-ledd-1">Privatister betaler semesteravgift i samsvar med bestemmelser i lov om organisering av velferd for elever og studenter, med forskrifter. Privatister som har betalt semesteravgift, har krav på studiekort og semesterkort som viser at avgiften er betalt. For privatister skal semesterkortet påføres merknad om at vedkommende bare har eksamensrett etter universitets- og høyskolelovens § 3-10.</article></article><article class="legalArticle" data-lovdata-URL="LTI/forskrift/2006-06-15-1367/§18-6" data-name="§18-6" id="kapittel-18-paragraf-6"><h3 class="legalArticleHeader"><span class="legalArticleValue">§ 18-6</span>.</h3><article class="legalP" id="kapittel-18-paragraf-6-ledd-1">Gjestestudenter som er på UMB ifølge en avtale, har samme rett som ordinære studenter til å følge undervisning og ta eksamen.</article></article></section><section class="section" data-name="kap19" id="kapittel-19" data-lovdata-URL="LTI/forskrift/2006-06-15-1367/KAPITTEL_19"><h2>Kap. 19. Overgangsordninger mellom gammel og ny gradsstruktur</h2><article class="legalArticle" data-lovdata-URL="LTI/forskrift/2006-06-15-1367/§19-1" data-name="§19-1" id="kapittel-19-paragraf-1"><h3 class="legalArticleHeader"><span class="legalArticleValue">§ 19-1</span>.</h3><article class="legalP" id="kapittel-19-paragraf-1-ledd-1">Studenter som 1. august 2003 eller senere oppfyller kravene til bachelor- og mastergradene, tildeles disse. Fra og med 1. juli 2005 gis det ikke lenger anledning til å fullføre studiet som cand.mag. ved UMB.</article></article><article class="legalArticle" data-lovdata-URL="LTI/forskrift/2006-06-15-1367/§19-2" data-name="§19-2" id="kapittel-19-paragraf-2"><h3 class="legalArticleHeader"><span class="legalArticleValue">§ 19-2</span>.</h3><article class="legalP" id="kapittel-19-paragraf-2-ledd-1">En student kan ikke tildeles både bachelorgraden og den tidligere cand.mag.-graden (t.o.m. 30. juni 2005) på grunnlag av samme utdanning/studium, selv om grunnlaget for tildeling av cand.mag.-graden i omfang gikk ut over grunnlaget for tildeling av bachelorgraden.</article></article><article class="legalArticle" data-lovdata-URL="LTI/forskrift/2006-06-15-1367/§19-3" data-name="§19-3" id="kapittel-19-paragraf-3"><h3 class="legalArticleHeader"><span class="legalArticleValue">§ 19-3</span>.</h3><article class="legalP" id="kapittel-19-paragraf-3-ledd-1">Studenter som 1. august 2003 har gjennomført studier og avlagt eksamen i vesentlige deler av studiet (definert ved at alle obligatoriske eksamener er avlagt eller avtale om gjennomføring av hovedfagoppgave er inngått), gis anledning til å fullføre cand.agric., sivilingeniør eller cand.scient. frem til 30. juni 2007. Fra 1. juli 2007 er disse gradene opphevet.</article></article></section><section class="section" data-name="kap20" id="kapittel-20" data-lovdata-URL="LTI/forskrift/2006-06-15-1367/KAPITTEL_20"><h2>Kap. 20. Bortvisning og utestenging</h2><article class="legalArticle" data-lovdata-URL="LTI/forskrift/2006-06-15-1367/§20-1" data-name="§20-1" id="kapittel-20-paragraf-1"><h3 class="legalArticleHeader"><span class="legalArticleValue">§ 20-1</span>.</h3><article class="legalP" id="kapittel-20-paragraf-1-ledd-1">En student som tross skriftlig advarsel fra universitetsstyret, gjentatte ganger opptrer på en måte som virker grovt forstyrrende for medstudenters arbeid eller for virksomheten ved institusjonen ellers, kan etter vedtak av UMBs klagenemnd bortvises fra nærmere bestemte områder ved institusjonen for inntil ett år. Hvis en student etter skriftlig advarsel fra universitetsstyret fortsatt ikke respekterer slik bortvisning, kan UMBs klagenemnd utestenge ham eller henne fra studiet inntil ett år.</article></article><article class="legalArticle" data-lovdata-URL="LTI/forskrift/2006-06-15-1367/§20-2" data-name="§20-2" id="kapittel-20-paragraf-2"><h3 class="legalArticleHeader"><span class="legalArticleValue">§ 20-2</span>.</h3><article class="legalP" id="kapittel-20-paragraf-2-ledd-1">Vedtak om bortvisning eller utestenging treffes med minst to tredelers flertall. Vedtak om slik reaksjon kan påklages av studenten etter reglene i forvaltningsloven. Departementet eller særskilt klageorgan oppnevnt av dette, er klageinstans.</article></article></section><section class="section" data-name="kap21" id="kapittel-21" data-lovdata-URL="LTI/forskrift/2006-06-15-1367/KAPITTEL_21"><h2>Kap. 21. Sluttbestemmelser</h2><article class="legalArticle" data-lovdata-URL="LTI/forskrift/2006-06-15-1367/§21-1" data-name="§21-1" id="kapittel-21-paragraf-1"><h3 class="legalArticleHeader"><span class="legalArticleValue">§ 21-1</span>. <span class="legalArticleTitle">Ikrafttredelse</span></h3><article class="legalP" id="kapittel-21-paragraf-1-ledd-1">Forskriften trer i kraft f.o.m. 1. august 2006.</article></article></section><section class="section" id="kapittel-22" data-lovdata-URL="LTI/forskrift/2006-06-15-1367/KAPITTEL_22"><h2>Rettelser</h2><article class="defaultP" data-text-size="small"><strong>Publisert:</strong> I 2008 hefte 10 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 16-1 annet ledd skal lyde:</article><article class="legalP" id="kapittel-22-ledd-1">UMB skal påse at det ikke gis dobbel uttelling for samme faginnhold, jf. § <i>3-4</i> i universitets- og høyskoleloven.</article></section></main></body></html>