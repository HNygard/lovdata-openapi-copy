<!DOCTYPE html><html lang="no"><head><title>Lov om beredskapslagring av petroleumsprodukt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-08-18-61</dd><dt class="dokid">DokumentID</dt><dd class="dokid">LTI/lov/2006-08-18-61</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 s 1561</dd><dt class="dateInForce">I kraft fra</dt><dd class="dateInForce">2006-08-18</dd><dt class="dateOfPublication">Kunngjort</dt><dd class="dateOfPublication">2006-08-18</dd><dt class="journalNumber">Journalnummer</dt><dd class="journalNumber">2006-0449</dd><dt class="titleShort">Korttittel</dt><dd class="titleShort">Lov om beredskapslagring av petroleumsprodukt</dd><dt class="title">Tittel</dt><dd class="title">Lov om beredskapslagring av petroleumsprodukt.</dd><dt class="miscInformation">Annet om dokumentet</dt><dd class="miscInformation">Ot.prp.nr.80 (2005–2006), Innst.O.nr.69 (2005–2006) og Besl.O.nr.58 (2005–2006). Odels- og lagtingsvedtak hhv. 6. og 13. juni 2006. Fremmet av Olje- og energidepartementet.</dd><dt class="refid">RefID</dt><dd class="refid">lov/2006-08-18-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om beredskapslagring av petroleumsprodukt.<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTI/lov/2006-08-18-61" id="dokument"><h1>Lov om beredskapslagring av petroleumsprodukt.</h1><article class="legalArticle" data-lovdata-URL="LTI/lov/2006-08-18-61/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">For å sikre forsyningane av petroleum og petroleumsprodukt både nasjonalt og internasjonalt kan Kongen i forskrift avgjere at den som her i landet importerer eller produserer petroleumsprodukt og biodrivstoff, pliktar å halde lager av desse produkta.</article><article class="legalP" id="paragraf-1-ledd-2">Kongen kan vidare gi nærare føresegner om<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">kven lagringsplikta gjeld for</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">lagringspliktige produkt</article></article></li><li data-li-identifier="c)" data-name="c)"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">omfang og oppfylling av lagringsplikta</article></article></li><li data-li-identifier="d)" data-name="d)"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">bruken av volum som skal beredskapslagrast, og</article></article></li><li data-li-identifier="e)" data-name="e)"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">reglar om rapportering og tilsyn med beredskapslagringa.</article></article></li></ul></article></article><article class="legalArticle" data-lovdata-URL="LTI/lov/2006-08-18-61/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Departementet kan krevje gebyr frå føretak for brot på lova dersom nokon som har handla på vegner av føretaket har brote føresegner gitt med heimel i denne lova. Gebyret for brot kan ikkje overstige 10 millionar kroner per vedtak. Endeleg vedtak om gebyr for brot er tvangsgrunnlag for utlegg. Dersom føretaket går til søksmål mot staten for å prøve vedtaket, kan retten prøve alle sider ved saka.</article><article class="legalP" id="paragraf-2-ledd-2">Departemenet kan gi forskrift med nærare reglar om fastsetjing og gjennomføring av vedtak om gebyr for brot. Forskrifta kan innehalde reglar om oppfyllingsfrist for vedtak om gebyr for brot, rente og tilleggsgebyr dersom gebyret ikkje vert betalt ved forfall, og i særlege tilfelle høve til å avstå frå å krevje inn pålagde gebyr.</article></article><article class="legalArticle" data-lovdata-URL="LTI/lov/2006-08-18-61/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Denne lova tek til å gjelde straks.</article></article></main></body></html>