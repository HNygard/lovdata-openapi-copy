<!DOCTYPE html><html lang="no"><head><title>Forskrift om endring i forskrifter om strafferegistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-11-22-1292</dd><dt class="dokid">DokumentID</dt><dd class="dokid">LTI/forskrift/2006-11-22-1292</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1788</dd><dt class="dateInForce">I kraft fra</dt><dd class="dateInForce">2006-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-12-20-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1971-06-11-52/§10</li><li>forskrift/1974-12-20-3</li></ul></dd><dt class="dateOfPublication">Kunngjort</dt><dd class="dateOfPublication">2006-11-24</dd><dt class="journalNumber">Journalnummer</dt><dd class="journalNumber">2006-0938</dd><dt class="titleShort">Korttittel</dt><dd class="titleShort">Endr. i forskrifter om strafferegistrering</dd><dt class="title">Tittel</dt><dd class="title">Forskrift om endring i forskrifter om strafferegistrering.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 22. november 2006 med hjemmel i lov 11. juni 1971 nr. 52 om strafferegistrering § 10, jf. delegeringsvedtak 20. desember 1974 nr. 3.</dd><dt class="refid">RefID</dt><dd class="refid">forskrift/2006-11-22-1292</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter om strafferegistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-11-22-1292" id="dokument"><h1>Forskrift om endring i forskrifter om strafferegistrering.</h1><section class="section" data-name="kapI" id="kapittel-1" data-lovdata-URL="LTI/forskrift/2006-11-22-1292/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrifter 20. desember 1974 nr. 4 om strafferegistrering gjøres følgende endringer:</article> <article class="defaultP" margin-top="true">§ 12 første ledd nr. 4 bokstav b og c skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-1"><ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1-punkt-1"><article class="legalP" id="kapittel-1-ledd-1-punkt-1-punkt-1-ledd-1">til Toll- og avgiftsdirektoratet i forbindelse med tilsettinger innen tolloppsynet,</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-1-punkt-2"><article class="legalP" id="kapittel-1-ledd-1-punkt-1-punkt-2-ledd-1">til Sosial- og helsedirektoratet eller fylkeslegen i forbindelse med tilsettinger innen det psykiske helsevern,</article></article></li></ul></article></li></ul></article> <article class="defaultP" margin-top="true">§ 12 første ledd nr. 4 bokstav e første ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-2"><ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-2-punkt-1"><article class="legalP" id="kapittel-1-ledd-1-punkt-2-punkt-1-ledd-1">til Luftfartstilsynet ved søknad om fly- og helikoptersertifikat, jf. lov 11. juni 1993 nr. 101 om luftfart (luftfartsloven) § 5-3. Det kan kreves uttømmende attest. I tillegg tas det med opplysninger om alle verserende forbrytelsessaker og de verserende forseelsessaker som er knyttet til rusmiddelbruk eller som antas å ha betydning for formålet med attesten.</article></article></li></ul></article></li></ul></article> <article class="defaultP" margin-top="true">§ 12 første ledd nr. 4 bokstav e annet og tredje ledd oppheves.</article> <article class="defaultP" margin-top="true">§ 12 første ledd nr. 4 bokstav f og g skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-3"><ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-1-punkt-3-punkt-1"><article class="legalP" id="kapittel-1-ledd-1-punkt-3-punkt-1-ledd-1">til Arbeids- og velferdsdirektoratet og sjømannskontorene i forbindelse med vurdering av skikkethet for hyresøkende og førstereis, nekting av forhyringer og hyretilvisninger og ved søknader om opphevelse av slike nektinger,</article></article></li><li data-li-identifier="g)" data-name="g)"><article class="listArticle" id="kapittel-1-ledd-1-punkt-3-punkt-2"><article class="legalP" id="kapittel-1-ledd-1-punkt-3-punkt-2-ledd-1">til sjømannskontorene i forbindelse med utferdigelse av sertifikater til fiskebåtstuerter og skipselektrikere og til Post- og teletilsynet i forbindelse med utferdigelse av sertifikater til radiotelegrafister,</article></article></li></ul></article></li></ul></article> <article class="defaultP" margin-top="true">§ 12 første ledd nr. 4 bokstav l skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-4"><ul class="defaultList"><li data-li-identifier="l)" data-name="l)"><article class="listArticle" id="kapittel-1-ledd-1-punkt-4-punkt-1"><article class="legalP" id="kapittel-1-ledd-1-punkt-4-punkt-1-ledd-1">til Direktoratet for samfunnssikkerhet og beredskap i forbindelse med utskriving og disponering av sivilforsvarsstyrken. Politiattest kan dog bare kreves dersom det er av særlig viktighet for sivilforsvaret å få slike opplysninger på grunn av den tjeneste vedkommende utfører eller som man overveier å pålegge vedkommende. Det kan kreves uttømmende attest.</article></article></li></ul></article></li></ul></article> <article class="defaultP" margin-top="true">§ 12 første ledd nr. 4 bokstav o og ny bokstav p skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-5"><ul class="defaultList"><li data-li-identifier="o)" data-name="o)"><article class="listArticle" id="kapittel-1-ledd-1-punkt-5-punkt-1"><article class="legalP" id="kapittel-1-ledd-1-punkt-5-punkt-1-ledd-1">til kommunene i forbindelse med tilsettinger av personer som skal yte tjenester til mindreårige etter lov om sosiale tjenester § 4-2 bokstav a-d. Politiattesten skal vise om vedkommende er siktet, tiltalt, ilagt forelegg eller dømt for brudd på straffeloven § 192, § 193, § 194, § 195, § 196, § 197, § 199, § 200 annet ledd, § 201 bokstav c), § 203, § 204a.</article></article></li><li data-li-identifier="p)" data-name="p)"><article class="listArticle" id="kapittel-1-ledd-1-punkt-5-punkt-2"><article class="legalP" id="kapittel-1-ledd-1-punkt-5-punkt-2-ledd-1">til bruk for frivillige organisasjoner for personer som, lønnet eller ulønnet, utfører eller skal utføre oppgaver for organisasjonen som innebærer et tillits- eller ansvarsforhold overfor mindreårige eller personer med utviklingshemming.</article><article class="legalP" id="kapittel-1-ledd-1-punkt-5-punkt-2-ledd-2">Sammen med søknaden skal det fremlegges dokumentasjon fra organisasjonen om at den har besluttet å kreve politiattest, og at søkeren er aktuell for oppgaver som nevnt ovenfor. Det kan også kreves at søkeren fremlegger organisasjonens vedtekter eller annet dokument som beskriver organisasjonens virksomhet og struktur.</article><article class="legalP" id="kapittel-1-ledd-1-punkt-5-punkt-2-ledd-3">Politiattesten skal vise om vedkommende er siktet, tiltalt, ilagt forelegg eller dømt for brudd på straffeloven § 192, § 193, § 194, § 195, § 196, § 197, § 199, § 200 annet ledd, § 201 bokstav c), § 203, § 204a.</article><article class="legalP" id="kapittel-1-ledd-1-punkt-5-punkt-2-ledd-4">Det kan kreves uttømmende attest.</article></article></li></ul></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2006-11-22-1292/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. desember 2006.</article></section></main></body></html>