<!DOCTYPE html><html lang="no"><head><title>Lov om endringar i lov 20. desember 1996 nr. 106 om tomtefeste mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-06-30-52</dd><dt class="dokid">DokumentID</dt><dd class="dokid">LTI/lov/2006-06-30-52</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 9 s 1164</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1996-12-20-106</li><li>lov/1975-06-06-31</li><li>lov/2005-02-18-10</li><li>lov/2006-01-27-4</li><li>lov/2006-05-19-16</li></ul></dd><dt class="dateOfPublication">Kunngjort</dt><dd class="dateOfPublication">2006-06-30</dd><dt class="journalNumber">Journalnummer</dt><dd class="journalNumber">2006-0484</dd><dt class="titleShort">Korttittel</dt><dd class="titleShort">Endringslov til tomtefestelova</dd><dt class="title">Tittel</dt><dd class="title">Lov om endringar i lov 20. desember 1996 nr. 106 om tomtefeste mv.</dd><dt class="miscInformation">Annet om dokumentet</dt><dd class="miscInformation">Ot.prp.nr.78 (2005–2006), Innst.O.nr.74 (2005–2006) og Besl.O.nr.78 (2005–2006). Odels- og lagtingsvedtak hhv. 13. og 16. juni 2006. Fremja av Justis- og politidepartementet.</dd><dt class="refid">RefID</dt><dd class="refid">lov/2006-06-30-52</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 20. desember 1996 nr. 106 om tomtefeste mv.<ul class="tocSubUl"><li>I<ul class="tocSubUl"><li>§ 43. Skjønn</li></ul></li><li>II</li><li>III</li><li>IV<ul class="tocSubUl"><li>§ 79. Tinglysing mv. av melding om at konkurs er åpnet.</li></ul></li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2006-06-30-52" id="dokument"><h1>Lov om endringar i lov 20. desember 1996 nr. 106 om tomtefeste mv.</h1><article class="defaultP" data-text-size="small">Endringar i følgjande andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 6. juni 1975 nr. 31 om utnytting av rettar og lunnende m.m. i statsallmenningane (fjellova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 18. februar 2005 nr. 10 om endringer i lov 3. juni 1994 nr. 15 om Enhetsregisteret, lov 21. juni 1985 nr. 78 om registrering av foretak og i enkelte andre lover.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 27. januar 2006 nr. 4 om endringar i lov 8. juni 1984 nr. 58 om gjeldsforhandling og konkurs og andre lover (elektronisk kommunikasjon mv.).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 19. mai 2006 nr. 16 om rett til innsyn i dokument i offentleg verksemd (offentleglova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2006-06-30-52/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 20. desember 1996 nr. 106 om tomtefeste blir det gjort følgjande endringar:</article> <article class="defaultP" margin-top="true">I § 15 andre ledd skal innleiinga lyde:</article><article class="legalP" id="kapittel-1-ledd-2">Er ei avtale om feste av tomt til bustadhus eller fritidshus gjort før 1. januar 2002, gjeld desse reglane for den første reguleringa som skjer frå 1. januar 2002 eller seinare:</article> <article class="defaultP" margin-top="true">§ 32 første ledd skal lyde:</article><article class="legalP" id="kapittel-1-ledd-3">Festaren kan krevje å få innløyse ei festetomt til bustadhus eller fritidshus når det er gått 30 år av festetida – om ikkje kortare tid er avtalt – eller når festetida er ute. Etter at det er gått 30 år av festetida, kan festaren også krevje å få innløyse ei festetomt til bustadhus kvar gong det er gått to nye år, og ei festetomt til fritidshus kvar gong det er gått ti nye år.</article> <article class="defaultP" margin-top="true">§ 34 andre og tredje ledd skal lyde:</article><article class="legalP" id="kapittel-1-ledd-4">Ved krav om innløysing av ei festetomt til bustadhus eller fritidshus som høyrer til ein bygdeallmenning, kan bortfestaren i staden tilby festaren lenging på same vilkår som før etter § 33. Det same gjeld ved krav om innløysing av ei festetomt til fritidshus som høyrer til ein statsallmenning eller til Finnmarkseigedomens grunn i Finnmark.</article><article class="legalP" id="kapittel-1-ledd-5">Kongen kan fastsetje i forskrift at det same som i andre leddet skal gjelde så lenge tomt festa bort til fritidshus høyrer til ein landbrukseigedom og inntekta frå festearealet som høyrer til bruket, tilseier at innløysing ikkje finn stad.</article> <article class="defaultP" margin-top="true">§ 37 andre ledd skal lyde:</article><article class="legalP" id="kapittel-1-ledd-6">Med mindre partane er samde om innløysingsvilkåra, eller har avtalt vilkåra fastsette på annan måte, høyrer krav om innløysing under skjønn, som avgjer retten til innløysing, fastset innløysingssummen, innløysingsvilkåra elles og avgjer spørsmål som gjeld gjennomføringa av innløysinga.</article> <article class="defaultP" margin-top="true">§ 38 nytt tredje ledd skal lyde:</article><article class="legalP" id="kapittel-1-ledd-7">Seinast fire veker etter at innløysingssummen er endeleg fastsett ved skjønn, voldgift eller rettsleg avgjerd, kan festaren seie frå seg kravet om innløysing. Festaren må då dekkje bortfestaren sine naudsynte kostnader som følgje av kravet, medrekna ilagte sakskostnader til festaren. Kvar av partane kan be avgjerdsinstansen ved orskurd å fastsetje beløpet som festaren skal betale. Skjønnets eller rettens leiar eller ein annan dommar kan seie orskurden åleine.</article> <article class="defaultP" margin-top="true">§ 43 skal lyde:</article><article class="futureLegalArticle" data-name="§43" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Skjønn</span></span><article class="legalP" id="kapittel-1-foreslåttparagraf-1-ledd-1">Skjønn etter lova her blir haldne som rettslege skjønn. Skjønnet kan styrast av lensmannen, namsfuten eller politistasjonssjef med sivile rettspleieoppgåver dersom partane er samde om det.</article><article class="legalP" id="kapittel-1-foreslåttparagraf-1-ledd-2">Ved skjønn etter §§ 15 og 37 skal talet på skjønnsmedlemer alltid vere to, både ved skjønn og overskjønn. Om dekking av sakskostnader gjeld lov 1. juni 1917 nr. 1 om skjønn og ekspropriasjonssaker § 43.</article><article class="legalP" id="kapittel-1-foreslåttparagraf-1-ledd-3">Ved skjønn etter § 37 kan saka bli delt slik at det blir forhandla og fastsett særskilt om festaren har rett til innløysing eller om kva innløysingssummen er, slik at skjønnet elles blir utsett.</article></article></section><section class="section" data-name="kapII" id="kapittel-2" data-lovdata-URL="LTI/lov/2006-06-30-52/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 6. juni 1975 nr. 31 om utnytting av rettar og lunnende m.m. i statsallmenningane (fjellova) blir det gjort følgjande endring:</article> <article class="defaultP" margin-top="true">§ 13 tredje ledd andre punktum skal lyde:</article><article class="legalP" id="kapittel-2-ledd-2">Føresegna i første stykket er ikkje til hinder for at tomt som er festa bort til bustadhus, vert innløyst etter lov om tomtefeste kapittel VI.</article></section><section class="section" data-name="kapIII" id="kapittel-3" data-lovdata-URL="LTI/lov/2006-06-30-52/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 18. februar 2005 nr. 10 om endringer i lov 3. juni 1994 nr. 15 om Enhetsregisteret, lov 21. juni 1985 nr. 78 om registrering av foretak og i enkelte andre lover blir det gjort slike endringar i avsnitt III om endringar i lov 8. juni 1984 nr. 58 om gjeldsforhandling og konkurs:</article> <article class="defaultP" margin-top="true">Endringane i § 79 blir oppheva.</article> <article class="defaultP" margin-top="true">Endringa i § 138 andre ledd første punktum skal lyde:</article><article class="legalP" id="kapittel-3-ledd-2">Føreren av konkursregisteret sørger for at avsluttet bobehandling blir meldt til de registre som er nevnt i § 79 annet ledd nr. 1, 2, 4 og 5.</article></section><section class="section" data-name="kapIV" id="kapittel-4" data-lovdata-URL="LTI/lov/2006-06-30-52/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 27. januar 2006 nr. 4 om endringar i lov 8. juni 1984 nr. 58 om gjeldsforhandling og konkurs og andre lover (elektronisk kommunikasjon mv.) blir det gjort slike endringar i avsnitt I om endringar i lov 8. juni 1984 nr. 58 om gjeldsforhandling og konkurs:</article> <article class="defaultP" margin-top="true">Endringa i § 79 skal lyde:</article><article class="futureLegalArticle" data-name="§79" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 79</span>. <span class="legalArticleTitle">Tinglysing mv. av melding om at konkurs er åpnet.</span></span><article class="legalP" id="kapittel-4-foreslåttparagraf-1-ledd-1">Retten skal sørge for at melding om at konkurs er åpnet i skyldnerens bo, registreres i Konkursregisteret.</article><article class="legalP" id="kapittel-4-foreslåttparagraf-1-ledd-2">Føreren av Konkursregisteret sørger for at melding om at konkurs er åpnet i skyldnerens bo, tinglyses eller registreres i:<ul class="defaultList"><li data-li-identifier="1)" data-name="1)"><article class="listArticle" id="kapittel-4-foreslåttparagraf-1-ledd-2-punkt-1"><article class="legalP" id="kapittel-4-foreslåttparagraf-1-ledd-2-punkt-1-ledd-1">Løsøreregisteret,</article></article></li><li data-li-identifier="2)" data-name="2)"><article class="listArticle" id="kapittel-4-foreslåttparagraf-1-ledd-2-punkt-2"><article class="legalP" id="kapittel-4-foreslåttparagraf-1-ledd-2-punkt-2-ledd-1">Enhetsregisteret, dersom skyldnerens virksomhet er innført der,</article></article></li><li data-li-identifier="3)" data-name="3)"><article class="listArticle" id="kapittel-4-foreslåttparagraf-1-ledd-2-punkt-3"><article class="legalP" id="kapittel-4-foreslåttparagraf-1-ledd-2-punkt-3-ledd-1">grunnboken, dersom skyldneren eier fast eiendom,</article></article></li><li data-li-identifier="4)" data-name="4)"><article class="listArticle" id="kapittel-4-foreslåttparagraf-1-ledd-2-punkt-4"><article class="legalP" id="kapittel-4-foreslåttparagraf-1-ledd-2-punkt-4-ledd-1">Foretaksregisteret, dersom skyldnerens virksomhet er innført der,</article></article></li><li data-li-identifier="5)" data-name="5)"><article class="listArticle" id="kapittel-4-foreslåttparagraf-1-ledd-2-punkt-5"><article class="legalP" id="kapittel-4-foreslåttparagraf-1-ledd-2-punkt-5-ledd-1">Regnskapsregisteret, dersom skyldnerens virksomhet er innsendingspliktig.</article></article></li></ul></article><article class="legalP" id="kapittel-4-foreslåttparagraf-1-ledd-3">Føreren av Konkursregisteret skal sende melding om konkursåpningen i samsvar med lov 19. juni 1969 nr. 66 om merverdiavgift § 27 annet ledd.</article><article class="legalP" id="kapittel-4-foreslåttparagraf-1-ledd-4">Med mindre retten beslutter å gjøre det selv, skal bostyreren sørge for at melding om at konkurs er åpnet i skyldnerens bo, registreres i<ul class="defaultList"><li data-li-identifier="1)" data-name="1)"><article class="listArticle" id="kapittel-4-foreslåttparagraf-1-ledd-4-punkt-1"><article class="legalP" id="kapittel-4-foreslåttparagraf-1-ledd-4-punkt-1-ledd-1">andre realregistre enn grunnboken, for så vidt skyldneren eier eiendeler som er registrert der,</article></article></li><li data-li-identifier="2)" data-name="2)"><article class="listArticle" id="kapittel-4-foreslåttparagraf-1-ledd-4-punkt-2"><article class="legalP" id="kapittel-4-foreslåttparagraf-1-ledd-4-punkt-2-ledd-1">et verdipapirregister, dersom det er registrert rettigheter der som bostyreren mener er omfattet av boets beslagsrett.</article></article></li></ul></article><article class="legalP" id="kapittel-4-foreslåttparagraf-1-ledd-5">Med mindre retten beslutter å gjøre det selv, skal bostyreren videre sende underretning om konkursåpningen til Posten Norge AS og de banker og tilsvarende institusjoner hvor skyldneren har innskudd.</article><article class="legalP" id="kapittel-4-foreslåttparagraf-1-ledd-6">Kongen kan i forskrift gi nærmere bestemmelser om fremgangsmåten ved fremsetting av meldinger etter første til femte ledd.</article><article class="legalP" id="kapittel-4-foreslåttparagraf-1-ledd-7">Blir en eiendel abandonert etter § 117 b, skal bostyreren sørge for at melding som nevnt i andre ledd nr. 1 og 3 og fjerde ledd slettes for så vidt gjelder de abandonerte eiendeler. Videre skal det gis melding til fylkesskattekontoret dersom abandoneringen gjelder formuesgoder som vil kunne medføre krav på merverdiavgift ved salg fra skyldnerens side.</article></article> <article class="defaultP" margin-top="true">Endringa i § 138 første ledd tredje punktum skal lyde:</article><article class="legalP" id="kapittel-4-ledd-2">Med mindre retten beslutter å gjøre det selv, skal føreren av Konkursregisteret sørge for at meldinger som er gitt i henhold til § 79 andre ledd nr. 3 og fjerde ledd blir slettet.</article></section><section class="section" data-name="kapV" id="kapittel-5" data-lovdata-URL="LTI/lov/2006-06-30-52/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 19. mai 2006 nr. 16 om rett til innsyn i dokument i offentleg verksemd (offentleglova) skal § 33 første ledd annet punktum lyde:</article><article class="legalP" id="kapittel-5-ledd-2">Frå same tid blir lov 19. juni 1970 nr. 69 om offentlighet i forvaltningen oppheva.</article></section><section class="section" data-name="kapVI" id="kapittel-6" data-lovdata-URL="LTI/lov/2006-06-30-52/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Lova gjeld frå det tidspunkt Kongen fastset. Kongen kan setje dei ulike endringane i verk frå ulik tid. Føresegnene kan setjast delvis i verk.</article><article class="legalP" id="kapittel-6-ledd-2">Kongen kan gi nærare overgangsføresegner til endringane som følgjer av lova.</article></section></main></body></html>