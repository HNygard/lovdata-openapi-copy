<!DOCTYPE html><html lang="no"><head><title>Forskrift om sikkerhet ved arbeid i og drift av elektriske anlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-04-28-458</dd><dt class="dokid">DokumentID</dt><dd class="dokid">LTI/forskrift/2006-04-28-458</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 6 s 683</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-10-30-1048</li><li>forskrift/1998-10-30-1047</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§2</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2006-05-03</dd><dt class="journalNumber">Journalnummer</dt><dd class="journalNumber">2006-0352</dd><dt class="titleShort">Korttittel</dt><dd class="titleShort">Forskrift om sikkerhet ved elektriske anlegg</dd><dt class="title">Tittel</dt><dd class="title">Forskrift om sikkerhet ved arbeid i og drift av elektriske anlegg.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for samfunnssikkerhet og beredskap 28. april 2006 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr § 2, jf. delegeringsvedtak 1. september 2003 nr. 1161.</dd><dt class="refid">RefID</dt><dd class="refid">forskrift/2006-04-28-458</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhet ved arbeid i og drift av elektriske anlegg.<ul class="tocSubUl"><li>Kapittel I – Innledende bestemmelser og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Ansvar – hvem forskriften retter seg mot</li><li>§ 4. Dispensasjon</li><li>§ 5. Definisjoner</li></ul></li><li>Kapittel II – Generelle bestemmelser<ul class="tocSubUl"><li>§ 6. Organisering</li><li>§ 7. Overordnet planlegging</li><li>§ 8. Melding av ulykker/uhell</li><li>§ 9. Adgang</li></ul></li><li>Kapittel III – Generelle sikkerhetskrav<ul class="tocSubUl"><li>§ 10. Planlegging av arbeid</li><li>§ 11. Kobling av elektriske anlegg</li><li>§ 12. Sikkerhet på arbeidsstedet</li><li>§ 13. Avbrytelse av arbeid på bakgrunn av ytre påvirkninger</li></ul></li><li>Kapittel IV – Arbeidsmetoder<ul class="tocSubUl"><li>§ 14. Arbeid på frakoblet anlegg – etablering av sikkerhetstiltak</li><li>§ 15. Arbeid på frakoblet anlegg – avvikling av sikkerhetstiltak</li><li>§ 16. Arbeid under spenning (AUS)</li><li>§ 17. Arbeid nær ved spenningssatte deler – etablering av sikkerhetstiltak</li><li>§ 18. Arbeid nær ved spenningssatte deler – avvikling av sikkerhetstiltak</li></ul></li><li>Kapittel V – Vedlikehold av elektriske anlegg<ul class="tocSubUl"><li>§ 19. Utførelse av vedlikehold</li><li>§ 20. Betjening av sikringer</li><li>§ 21. Anlegg som settes i drift</li></ul></li><li>Kapittel VI – Avsluttende bestemmelser<ul class="tocSubUl"><li>§ 22. Tilsyn</li><li>§ 23. Vedtak</li><li>§ 24. Klage</li><li>§ 25. Reaksjonsmidler ved overtredelse</li><li>§ 26. Straffebestemmelse</li><li>§ 27. Ikrafttredelse – Opphevelse av andre forskrifter</li></ul></li><li>Veiledning til forskrift om sikkerhet ved arbeid i og drift av elektriske anlegg</li></ul></li></ul></dd></dl></header><main class="documentBody" data-lovdata-URL="LTI/forskrift/2006-04-28-458" id="dokument"><h1>Forskrift om sikkerhet ved arbeid i og drift av elektriske anlegg.</h1><section class="section" data-name="kapI" id="kapittel-1" data-lovdata-URL="LTI/forskrift/2006-04-28-458/KAPITTEL_1"><h2>Kapittel I – Innledende bestemmelser og definisjoner</h2><article class="legalArticle" data-lovdata-URL="LTI/forskrift/2006-04-28-458/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal ivareta sikkerheten ved arbeid på eller nær ved samt drift av elektriske anlegg ved at det stilles krav om at aktivitetene skal være tilstrekkelig planlagt og at det skal iverksettes nødvendige sikkerhetstiltak for å unngå skade på liv, helse og materielle verdier.</article></article><article class="legalArticle" data-lovdata-URL="LTI/forskrift/2006-04-28-458/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for arbeid på eller nær ved elektriske anlegg som er under spenning eller er tilrettelagt for å komme under spenning, samt for drift av elektriske anlegg.</article><article class="legalP" id="kapittel-1-paragraf-2-ledd-2">Forskriften gjelder videre for elektriske anlegg under bygging eller demontering selv om de ikke er tilrettelagt for å komme under spenning, dersom anleggene kan komme under spenning på annen måte.</article><article class="legalP" id="kapittel-1-paragraf-2-ledd-3">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">Elektriske anlegg på innretninger for utnyttelse av petroleumsforekomster i indre norske farvann, norsk sjøterritorium og den del av kontinentalsokkelen som er undergitt norsk jurisdiksjon.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">Enkelte integrerte petroleumsanlegg og tilknyttede rørledningssystemer på land.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">Elektriske anlegg i luftfartøyer.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">Elektroniske telekommunikasjons- og informasjonssystemer som ikke kun er etablert for og brukt til drift av elektriske forsyningsanlegg.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">Elektriske anlegg hvor effekten er så lav at den ikke medfører fare for personskade.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-3-punkt-6"><article class="legalP" id="kapittel-1-paragraf-2-ledd-3-punkt-6-ledd-1">Drift av anlegg eller utstyr som tilfredsstiller relevante installasjons- og utstyrsnormer og som er konstruert for bruk av ukyndige personer.</article></article></li></ul></article></article><article class="legalArticle" data-lovdata-URL="LTI/forskrift/2006-04-28-458/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar – hvem forskriften retter seg mot</span></h3><article class="legalP" id="kapittel-1-paragraf-3-ledd-1">Eier av virksomhet og eier/driver av anlegg som omfattes av denne forskriften skal sørge for at aktiviteter som reguleres av forskriften utføres forsvarlig.</article></article><article class="legalArticle" data-lovdata-URL="LTI/forskrift/2006-04-28-458/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h3><article class="legalP" id="kapittel-1-paragraf-4-ledd-1">Tilsynsmyndigheten kan gi dispensasjon fra denne forskriften dersom særlige forhold tilsier det.</article></article><article class="legalArticle" data-lovdata-URL="LTI/forskrift/2006-04-28-458/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Definisjoner</span></h3> <article class="defaultP" margin-top="true"><i>Arbeidsjording</i></article><article class="legalP" id="kapittel-1-paragraf-5-ledd-1">Fullt dimensjonert jording og kortslutning av anleggsdeler på det stedet hvor arbeid pågår.</article> <article class="defaultP" margin-top="true"><i>Avskjerming</i></article><article class="legalP" id="kapittel-1-paragraf-5-ledd-2">Del som gir beskyttelse mot direkte berøring fra enhver vanlig adkomstretning.</article> <article class="defaultP" margin-top="true"><i>Avsperring</i></article><article class="legalP" id="kapittel-1-paragraf-5-ledd-3">Markering som angir sikkerhetsavstanden eller andre grenser som ikke skal overskrides.</article> <article class="defaultP" margin-top="true"><i>Endepunktsjording</i></article><article class="legalP" id="kapittel-1-paragraf-5-ledd-4">Fullt dimensjonert jording og kortslutning ved alle frakoblingssteder hvorfra anlegg kan settes under spenning.</article> <article class="defaultP" margin-top="true"><i>Frakobling</i></article><article class="legalP" id="kapittel-1-paragraf-5-ledd-5">En sikkerhetsfunksjon som innebærer å bryte tilførselen til alle eller enkelte deler av anlegget ved at disse delene atskilles fra strømkilden(e).</article> <article class="defaultP" margin-top="true"><i>Høyspenning</i></article><article class="legalP" id="kapittel-1-paragraf-5-ledd-6">Spenning som normalt overstiger 1000 V a.c. eller 1500 V d.c.</article> <article class="defaultP" margin-top="true"><i>Lavspenning</i></article><article class="legalP" id="kapittel-1-paragraf-5-ledd-7">Spenning som normalt ikke overstiger 1000 V a.c. eller 1500 V d.c.</article> <article class="defaultP" margin-top="true"><i>Leder for kobling</i></article><article class="legalP" id="kapittel-1-paragraf-5-ledd-8">Utpekt person som har fått ansvar for at nødvendige koblinger i høyspenningsanlegg blir utført på en sikkerhetsmessig forsvarlig måte.</article> <article class="defaultP" margin-top="true"><i>Leder for sikkerhet (høyspenning)/ansvarlig for arbeidet (lavspenning)</i></article><article class="legalP" id="kapittel-1-paragraf-5-ledd-9">Utpekt person som har fått ansvar for sikkerheten på arbeidsstedet.</article><article class="legalP" id="kapittel-1-paragraf-5-ledd-10">Ved arbeid på eller nær ved jernbaneanlegg benyttes betegnelsen <i>leder for elsikkerhet</i> for denne funksjonen. Når det i denne forskriften benyttes begrepet leder for sikkerhet så vil de samme kravene også gjelde for leder for elsikkerhet ved arbeid på eller nær ved jernbaneanlegg.</article> <article class="defaultP" margin-top="true"><i>Markeringsjording</i></article><article class="legalP" id="kapittel-1-paragraf-5-ledd-11">Ikke fullt ut dimensjonert jording og kortslutning av anleggsdeler på eller i umiddelbar nærhet av det stedet hvor arbeid pågår.</article> <article class="defaultP" margin-top="true"><i>Risikoavstand</i></article><article class="legalP" id="kapittel-1-paragraf-5-ledd-12">Minste avstand fra anleggsdeler og omgivelser som befinner seg på et annet spenningsnivå enn personellet, samt andre faser på samme spenningsnivå ved arbeid på én fase. Risikoavstanden er fastsatt for å gi forsvarlig sikkerhet ved arbeid på eller nær ved elektriske anlegg. Angir ytre grense for risikoområdet.</article><article class="legalP" id="kapittel-1-paragraf-5-ledd-13">Risikoavstanden for de forskjellige spenningene er fastsatt i tabellen nedenfor. Risikoavstanden for mellomliggende spenningsverdier kan bestemmes ved interpolering.</article> <article class="defaultP" margin-top="true"><i>Tabell 1 Risikoavstand for forskjellige spenninger</i><table><thead><tr><th data-text-align="center" data-vertical-align="top"><i>Nominell systemspenning (kV)</i></th><th data-text-align="center" data-vertical-align="top"><i>Risikoavstand (mm)</i></th><th data-text-align="center" data-vertical-align="top"><i>Nominell systemspenning (kV)</i></th><th data-text-align="center" data-vertical-align="top"><i>Risikoavstand (mm)</i></th></tr></thead><tbody><tr><td data-text-align="center" data-vertical-align="top">&lt;1</td><td data-text-align="center" data-vertical-align="top">Ingen berøring</td><td data-text-align="center" data-vertical-align="top">70</td><td data-text-align="center" data-vertical-align="top">750</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">400</td><td data-text-align="center" data-vertical-align="top">110</td><td data-text-align="center" data-vertical-align="top">1000</td></tr><tr><td data-text-align="center" data-vertical-align="top">6</td><td data-text-align="center" data-vertical-align="top">400</td><td data-text-align="center" data-vertical-align="top">132</td><td data-text-align="center" data-vertical-align="top">1100</td></tr><tr><td data-text-align="center" data-vertical-align="top">10</td><td data-text-align="center" data-vertical-align="top">400</td><td data-text-align="center" data-vertical-align="top">150</td><td data-text-align="center" data-vertical-align="top">1200</td></tr><tr><td data-text-align="center" data-vertical-align="top">15 <sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="center" data-vertical-align="top">400</td><td data-text-align="center" data-vertical-align="top">220</td><td data-text-align="center" data-vertical-align="top">1600</td></tr><tr><td data-text-align="center" data-vertical-align="top">20</td><td data-text-align="center" data-vertical-align="top">400</td><td data-text-align="center" data-vertical-align="top">275</td><td data-text-align="center" data-vertical-align="top">1900</td></tr><tr><td data-text-align="center" data-vertical-align="top">30</td><td data-text-align="center" data-vertical-align="top">400</td><td data-text-align="center" data-vertical-align="top">380</td><td data-text-align="center" data-vertical-align="top">2500</td></tr><tr><td data-text-align="center" data-vertical-align="top">36</td><td data-text-align="center" data-vertical-align="top">400</td><td data-text-align="center" data-vertical-align="top">480</td><td data-text-align="center" data-vertical-align="top">3200</td></tr><tr><td data-text-align="center" data-vertical-align="top">45</td><td data-text-align="center" data-vertical-align="top">500</td><td data-text-align="center" data-vertical-align="top">700</td><td data-text-align="center" data-vertical-align="top">5300</td></tr><tr><td data-text-align="center" data-vertical-align="top">60</td><td data-text-align="center" data-vertical-align="top">650</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Omfatter 15 kV – 16 2/3 Hz for jernbane.</article></footer> <article class="defaultP" margin-top="true"><i>Sikkerhetsavstand</i></article><article class="legalP" id="kapittel-1-paragraf-5-ledd-14">Avstand som angir personellets nærmeste tillatte arbeidsposisjon fra anleggsdeler og omgivelser som befinner seg på et annet spenningsnivå enn personellet, samt andre faser på samme spenningsnivå ved arbeid på én fase. Angir ytre grense for sikkerhetsområdet.</article><article class="legalP" id="kapittel-1-paragraf-5-ledd-15">Sikkerhetsavstand skal fastsettes for hvert enkelt arbeid og markeres.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-04-28-458/KAPITTEL_2"><h2>Kapittel II – Generelle bestemmelser</h2><article class="legalArticle" data-lovdata-URL="LTI/forskrift/2006-04-28-458/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Organisering</span></h3><article class="legalP" id="kapittel-2-paragraf-1-ledd-1">For ethvert anlegg skal det være utpekt en driftsleder (høyspenningsanlegg) eller driftsansvarlig (lavspenningsanlegg), som er ansvarlig for drift og vedlikehold av anlegget. Det skal treffes administrative tiltak som sikrer at ansvarsforholdene er entydige ved arbeid i og drift av elektriske anlegg.</article><article class="legalP" id="kapittel-2-paragraf-1-ledd-2">For ethvert arbeid i anleggene skal det utpekes en leder for sikkerhet (høyspenningsanlegg) eller ansvarlig for arbeidet (lavspenningsanlegg). I høyspenningsanlegg skal det dessuten utpekes en leder for kobling når det skal foretas koblinger i anleggene.</article></article><article class="legalArticle" data-lovdata-URL="LTI/forskrift/2006-04-28-458/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Overordnet planlegging</span></h3><article class="legalP" id="kapittel-2-paragraf-2-ledd-1">I enhver virksomhet skal det være et system for overordnet planlegging.</article><article class="legalP" id="kapittel-2-paragraf-2-ledd-2">Personellet skal ha tilgang til og gjøres kjent med relevante bestemmelser i denne forskriften med veiledning og gis nødvendig opplæring, øvelse og instruksjon i denne.</article></article><article class="legalArticle" data-lovdata-URL="LTI/forskrift/2006-04-28-458/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Melding av ulykker/uhell</span></h3><article class="legalP" id="kapittel-2-paragraf-3-ledd-1">Personskader eller skader på anlegg eller eiendom som er forårsaket av elektrisitet eller som oppstår ved arbeid på eller betjening av elektriske anlegg, skal i hvert enkelt tilfelle meldes snarest mulig til tilsynsmyndigheten.</article></article><article class="legalArticle" data-lovdata-URL="LTI/forskrift/2006-04-28-458/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Adgang</span></h3><article class="legalP" id="kapittel-2-paragraf-4-ledd-1">For å hindre at uvedkommende får adgang til rom og inngjerdet område hvor elektriske anlegg ikke er beskyttet mot berøring, skal disse områdene holdes forsvarlig låst.</article><article class="legalP" id="kapittel-2-paragraf-4-ledd-2">Det skal foreligge rutiner som regulerer hvem som gis adgang til elektriske anlegg som ikke er beskyttet mot berøring. For høyspenningsanlegg skal det dokumenteres hvem som er gitt adgang.</article><article class="legalP" id="kapittel-2-paragraf-4-ledd-3">For å sikre at det ikke skjer utilsiktet ut- eller innkobling av høyspenningsanlegg skal brytere/betjeningsutstyr låses på egnet måte.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-04-28-458/KAPITTEL_3"><h2>Kapittel III – Generelle sikkerhetskrav</h2><article class="legalArticle" data-lovdata-URL="LTI/forskrift/2006-04-28-458/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Planlegging av arbeid</span></h3><article class="legalP" id="kapittel-3-paragraf-1-ledd-1">Før et arbeid igangsettes skal det innhentes nødvendige opplysninger om anlegget og på bakgrunn av disse gjennomføres en risikovurdering for det aktuelle arbeidet. På bakgrunn av risikovurderingen skal minst følgende gjennomføres:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">valg av arbeidsmetode,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">forsikring om at nødvendig utstyr er tilgjengelig,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">vurdering av i hvilket omfang verneutstyr skal benyttes, og</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">valg, vurdering og instruksjon av personell.</article></article></li></ul></article><article class="legalP" id="kapittel-3-paragraf-1-ledd-2">Funksjonskontroll av elektriske anlegg skal være planlagt etter de samme prinsipper som gjelder for planlegging av arbeid.</article></article><article class="legalArticle" data-lovdata-URL="LTI/forskrift/2006-04-28-458/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kobling av elektriske anlegg</span></h3><article class="legalP" id="kapittel-3-paragraf-2-ledd-1">Kobling av elektriske anlegg skal utføres på en slik måte at dette ikke medfører fare for skade på liv, helse og materielle verdier.</article><article class="legalP" id="kapittel-3-paragraf-2-ledd-2">I høyspenningsanlegg skal det til enhver tid være klarlagt hvem som har koblingsmyndighet og hvem som er utpekt til å lede koblinger og etablering og avvikling av sikkerhetstiltak på koblingsstedene (leder for kobling).</article></article><article class="legalArticle" data-lovdata-URL="LTI/forskrift/2006-04-28-458/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Sikkerhet på arbeidsstedet</span></h3><article class="legalP" id="kapittel-3-paragraf-3-ledd-1">Det skal til enhver tid være klarlagt hvem som har myndighet til å planlegge og har ansvar for å etablere, lede og avvikle sikkerhetstiltakene på arbeidsstedet ved arbeid på eller nær ved elektriske anlegg – leder for sikkerhet (høyspenningsanlegg) eller ansvarlig for arbeidet (lavspenningsanlegg). Vedkommende skal påse at aktivitetene utføres på forsvarlig måte og i samsvar med denne forskriften og må kunne kommunisere direkte med driftsleder (høyspenningsanlegg) eller driftsansvarlig person (lavspenningsanlegg) eller en av ham bemyndiget og alle som deltar i aktiviteten.</article><article class="legalP" id="kapittel-3-paragraf-3-ledd-2">Ved arbeid i høyspenningsanlegg skal det være direkte kommunikasjon mellom leder for sikkerhet og leder for kobling. Det er kun utpekt leder for sikkerhet som kan gi tillatelse til å igangsette arbeid på eller nær ved høyspenningsanlegg.</article><article class="legalP" id="kapittel-3-paragraf-3-ledd-3">Ved arbeid på eller nær ved høyspenningsanlegg og på eller nær ved uisolert spenningssatt lavspenning luftledningsanlegg skal det være minst to personer til stede for å ivareta beredskapen dersom det skulle oppstå en ulykke.</article><article class="legalP" id="kapittel-3-paragraf-3-ledd-4">Videre skal det være to personer til stede ved etablering og avvikling av alle sikkerhetstiltak på arbeidsstedet ved arbeid på eller nær ved høyspenningsanlegg. Kravet om to personer ved etablering og avvikling av sikkerhetstiltak kan frafalles dersom en risikovurdering viser at dette ikke innebærer noen økt risiko for den som skal utføre dette.</article></article><article class="legalArticle" data-lovdata-URL="LTI/forskrift/2006-04-28-458/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Avbrytelse av arbeid på bakgrunn av ytre påvirkninger</span></h3><article class="legalP" id="kapittel-3-paragraf-4-ledd-1">Dersom ytre påvirkninger medfører at et arbeid ikke kan utføres på en sikkerhetsmessig forsvarlig måte skal ikke dette igangsettes, eventuelt avbrytes dersom det allerede er igangsatt. Værmessige forhold omfattes av begrepet ytre påvirkninger.</article><article class="legalP" id="kapittel-3-paragraf-4-ledd-2">For å sikre personell mot skade fra lynoverspenninger, skal det ikke utføres arbeid på luftledningsanlegg dersom det observeres tordenvær i det området hvor luftledningene befinner seg.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2006-04-28-458/KAPITTEL_4"><h2>Kapittel IV – Arbeidsmetoder</h2><article class="legalArticle" data-lovdata-URL="LTI/forskrift/2006-04-28-458/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Arbeid på frakoblet anlegg – etablering av sikkerhetstiltak</span></h3><article class="legalP" id="kapittel-4-paragraf-1-ledd-1">Ved arbeid på frakoblet anlegg skal følgende sikkerhetstiltak gjennomføres:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">frakobling,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">sikring mot innkobling,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">kontroll av at anlegget er spenningsløst,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">på bakgrunn av en risikovurdering vurdere behov for og eventuelt etablere nødvendig jord- og kortslutning, og</article></article></li><li data-li-identifier="e)" data-name="e)"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">eventuelt beskyttelse mot andre spenningssatte deler nær ved arbeidsstedet (jf. § 17).</article></article></li></ul></article><article class="legalP" id="kapittel-4-paragraf-1-ledd-2">Jord- og kortslutning av anlegget er et absolutt krav i høyspenningsanlegg. Jordingen skal utføres som arbeidsjording eller en kombinasjon av markeringsjording og endepunktsjording. Arbeidsjording eller markeringsjording skal være synlig fra arbeidsstedet eller være slik plassert at det på bakgrunn av en risikovurdering kan sannsynliggjøres at samme sikkerhet oppnås.</article></article><article class="legalArticle" data-lovdata-URL="LTI/forskrift/2006-04-28-458/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Arbeid på frakoblet anlegg – avvikling av sikkerhetstiltak</span></h3><article class="legalP" id="kapittel-4-paragraf-2-ledd-1">Før etablerte sikkerhetstiltak fjernes skal alle som har vært involvert i arbeidet og andre som kan bli berørt, gis underretning om at sikkerhetstiltakene vil opphøre og at anlegget er å betrakte som spenningssatt.</article><article class="legalP" id="kapittel-4-paragraf-2-ledd-2">Før anlegget meldes klart for innkobling skal alle etablerte sikkerhetstiltak avvikles og alle som har vært involvert i arbeidet, skal ha fjernet seg fra anlegget slik at innkobling kan skje uten fare.</article></article><article class="legalArticle" data-lovdata-URL="LTI/forskrift/2006-04-28-458/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Arbeid under spenning (AUS)</span></h3><article class="legalP" id="kapittel-4-paragraf-3-ledd-1">Personell som skal arbeide under spenning skal ha tilstrekkelig opplæring i dette og arbeidet skal utføres etter anerkjente metoder og relevante arbeidsprosedyrer.</article><article class="legalP" id="kapittel-4-paragraf-3-ledd-2">Før arbeid under spenning påbegynnes skal eventuell brann- og eksplosjonsfare elimineres.</article></article><article class="legalArticle" data-lovdata-URL="LTI/forskrift/2006-04-28-458/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Arbeid nær ved spenningssatte deler – etablering av sikkerhetstiltak</span></h3><article class="legalP" id="kapittel-4-paragraf-4-ledd-1">Ved arbeid nær ved spenningssatte elektriske anlegg skal følgende sikkerhetstiltak etableres:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">markering av sikkerhetsavstand, og</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">etablering av avskjerminger og/eller avsperringer.</article></article></li></ul></article><article class="legalP" id="kapittel-4-paragraf-4-ledd-2">For å sikre at kortslutning og jordslutning ikke forårsakes av verktøy eller materiell og at ingen kommer i berøring med spenningssatte deler, skal det i nødvendig utstrekning benyttes egnede beskyttelsesinnretninger.</article><article class="legalP" id="kapittel-4-paragraf-4-ledd-3">Det skal påses at beskyttelsesinnretningene er egnet for det aktuelle arbeidet, for den aktuelle spenningen og er i forsvarlig stand.</article><article class="legalP" id="kapittel-4-paragraf-4-ledd-4">Dersom sikkerhetstiltakene nevnt ovenfor ikke kan gjennomføres fullt ut må en annen arbeidsmetode benyttes.</article></article><article class="legalArticle" data-lovdata-URL="LTI/forskrift/2006-04-28-458/§18" data-name="§18" id="kapittel-4-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Arbeid nær ved spenningssatte deler – avvikling av sikkerhetstiltak</span></h3><article class="legalP" id="kapittel-4-paragraf-5-ledd-1">Før etablerte sikkerhetstiltak fjernes skal alle som har vært involvert i arbeidet, gis underretning om at arbeidet skal avsluttes og at sikkerhetstiltakene vil opphøre.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2006-04-28-458/KAPITTEL_5"><h2>Kapittel V – Vedlikehold av elektriske anlegg</h2><article class="legalArticle" data-lovdata-URL="LTI/forskrift/2006-04-28-458/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Utførelse av vedlikehold</span></h3><article class="legalP" id="kapittel-5-paragraf-1-ledd-1">For å ha oversikt over anleggene skal det i alle høyspenningsanlegg og alle komplekse lavspenningsanlegg være satt opp enlinjeskjema. Oppdatert dokumentasjon for anlegget skal alltid være tilgjengelig.</article><article class="legalP" id="kapittel-5-paragraf-1-ledd-2">For å sikre at personell ikke blir skadet skal vedlikehold utføres etter fastsatte arbeidsprosedyrer og ved at det benyttes én eller en kombinasjon av arbeidsmetodene som er beskrevet under kapittel IV.</article></article><article class="legalArticle" data-lovdata-URL="LTI/forskrift/2006-04-28-458/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Betjening av sikringer</span></h3><article class="legalP" id="kapittel-5-paragraf-2-ledd-1">For å sikre personell mot skade skal betjening av sikringer utføres på en sikkerhetsmessig forsvarlig måte ved bruk av tekniske sikkerhetstiltak eller ved bruk av egnet isolerende redskap.</article><article class="legalP" id="kapittel-5-paragraf-2-ledd-2">For å ha nødvendig beredskap ved betjening av høyspenningssikringer, skal det være to personer til stede når sikringene betjenes under spenning fra plattform.</article></article><article class="legalArticle" data-lovdata-URL="LTI/forskrift/2006-04-28-458/§21" data-name="§21" id="kapittel-5-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Anlegg som settes i drift</span></h3><article class="legalP" id="kapittel-5-paragraf-3-ledd-1">For å sikre at det ikke oppstår skade på liv, helse og materielle verdier når det settes spenning på et nytt elektrisk anlegg eller bestående anlegg som har vært frakoblet spenning, skal det på egnet måte bekjentgjøres for de som er berørt at anlegget settes i drift.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2006-04-28-458/KAPITTEL_6"><h2>Kapittel VI – Avsluttende bestemmelser</h2><article class="legalArticle" data-lovdata-URL="LTI/forskrift/2006-04-28-458/§22" data-name="§22" id="kapittel-6-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilsyn</span></h3><article class="legalP" id="kapittel-6-paragraf-1-ledd-1">Tilsynsmyndigheten eller den de bemyndiger fører tilsyn med etterlevelsen av denne forskriften.</article></article><article class="legalArticle" data-lovdata-URL="LTI/forskrift/2006-04-28-458/§23" data-name="§23" id="kapittel-6-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Vedtak</span></h3><article class="legalP" id="kapittel-6-paragraf-2-ledd-1">Tilsynsmyndigheten eller den de bemyndiger gir de pålegg og treffer de enkeltvedtak ellers som er nødvendig for gjennomføringen av bestemmelsene gitt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2006-04-28-458/§24" data-name="§24" id="kapittel-6-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Klage</span></h3><article class="legalP" id="kapittel-6-paragraf-3-ledd-1">Vedtak fattet i medhold av denne forskriften kan påklages i henhold til lov 10. februar 1967 om behandlingsmåten i forvaltningssaker (forvaltningsloven).</article></article><article class="legalArticle" data-lovdata-URL="LTI/forskrift/2006-04-28-458/§25" data-name="§25" id="kapittel-6-paragraf-4"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Reaksjonsmidler ved overtredelse</span></h3><article class="legalP" id="kapittel-6-paragraf-4-ledd-1">Ved overtredelse av forskriften eller vedtak truffet i medhold av denne, gjelder bestemmelsene om pålegg, tvangsmulkt, forelegg, stansing og andre reaksjonsmidler som nevnt i lov 24. mai 1929 nr. 4 om tilsyn med elektriske anlegg og elektrisk utstyr.</article></article><article class="legalArticle" data-lovdata-URL="LTI/forskrift/2006-04-28-458/§26" data-name="§26" id="kapittel-6-paragraf-5"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Straffebestemmelse</span></h3><article class="legalP" id="kapittel-6-paragraf-5-ledd-1">Overtredelse av denne forskriften eller vedtak fattet i medhold av denne kan straffes i henhold til lov 24. mai 1929 nr. 4 om tilsyn med elektriske anlegg og elektrisk utstyr § 14.</article></article><article class="legalArticle" data-lovdata-URL="LTI/forskrift/2006-04-28-458/§27" data-name="§27" id="kapittel-6-paragraf-6"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttredelse – Opphevelse av andre forskrifter</span></h3><article class="legalP" id="kapittel-6-paragraf-6-ledd-1">Denne forskrift trer i kraft 1. juli 2006.</article><article class="legalP" id="kapittel-6-paragraf-6-ledd-2">Fra samme dato oppheves forskrift 30. oktober 1998 nr. 1048 om sikkerhet ved arbeid i og drift av lavspenningsanlegg med vedlegg og forskrift 30. oktober 1998 nr. 1047 om sikkerhet ved arbeid i og drift av høyspenningsanlegg med vedlegg.</article></article></section><section class="section" id="kapittel-7" data-lovdata-URL="LTI/forskrift/2006-04-28-458/KAPITTEL_7"><h2>Veiledning til forskrift om sikkerhet ved arbeid i og drift av elektriske anlegg</h2><article class="defaultP"><i>Forord</i></article><article class="legalP" id="kapittel-7-ledd-1">Forskrift om sikkerhet ved arbeid i og drift av elektriske anlegg er fastsatt av Direktoratet for samfunnssikkerhet og beredskap (DSB) 28. april 2006 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr § 2, jf. delegeringsvedtak fra Justis- og politidepartementet av 1. september 2003 nr. 1161.</article><article class="legalP" id="kapittel-7-ledd-2">Hovedansvarlig for oppfyllelse av kravene i forskriften er eier/driver av elektriske anlegg og eier av virksomhet som utfører aktiviteter som omfattes av forskriften bl.a. ved at eier/driver må ansette personer som tilfredsstiller krav i forskrift om kvalifikasjoner for elektrofagfolk for å kunne forestå utførelse og vedlikehold herunder reparasjon av høy- og lavspenningsanlegg og sørge for at det etableres tilfredsstillende rutiner for arbeid i anleggene.</article><article class="legalP" id="kapittel-7-ledd-3">Denne veiledningen til forskriften gir utfyllende kommentarer til forskriftsbestemmelsene. Forskriften er en rammeforskrift som baserer seg på at anerkjente internasjonale normer legges til grunn for oppfyllelse av forskriftens sikkerhetskrav. DSB anser at norsk elektroteknisk norm NEK EN 50110-1:2005 oppfyller sikkerhetskravene i denne forskriften. Dersom forskrift, veiledning og norm er oppfylt anses det som dokumentert at forskriftens sikkerhetskrav er oppfylt.</article><article class="legalP" id="kapittel-7-ledd-4">Løsninger som avviker fra veiledning og norm vil kunne benyttes, forutsatt at den avvikende løsningen ivaretar sikkerhetsmålsettingen i forskriften. Der veiledningen benytter begrepene «må» eller «skal» anses den foreslåtte løsningen å være den som fullt ut oppfyller forskriftens krav. Valg av annen løsning skal i slike tilfeller begrunnes/dokumenteres med at det oppnås tilsvarende eller høyere sikkerhetsnivå enn det som er angitt i veiledning og norm. Dette skal i tilfelle være dokumentert i virksomhetens internkontroll og kunne fremlegges for tilsynsmyndigheten. Der veiledningen benytter begrepene «bør» eller «kan» anses den foreslåtte løsningen å være en av flere måter å oppfylle forskriftens krav. Valg av annen løsning behøver i slike tilfeller ikke begrunnes.</article><article class="legalP" id="kapittel-7-ledd-5">Et av målene med denne forskriften er imidlertid å tilnærme seg felles krav innenfor EØS-området gjennom at alle medlemsland implementerer EN 50110-1 i nasjonalt regelverk. DSB anser derfor at NEK EN 50110-1:2005 angir preferert metode for oppfyllelse av forskriftens sikkerhetskrav.</article><article class="legalP" id="kapittel-7-ledd-6">Felles metode for etablering av sikkerhetstiltak vil bidra til å redusere risikoen for uønskede hendelser i tilknytning til flyt av tjenester over landegrensene, men også på bakgrunn av at kjøp av entreprenørtjenester fra eksterne virksomheter blir stadig mer utbredt innenfor landets grenser.</article><article class="legalP" id="kapittel-7-ledd-7">NEK EN 50110-1:2005 har gjennom normative referanser henvisning til andre relevante normer som vil komme til anvendelse og i informativt vedlegg til normen er det gitt en oversikt over slike relevante normer og publikasjoner.</article> <article class="defaultP" margin-top="true"><i>Til kapittel I – Innledende bestemmelser og definisjoner</i></article> <article class="defaultP" margin-top="true"><i>Til § 2 Virkeområde</i></article><article class="legalP" id="kapittel-7-ledd-8">Forskriften gjelder også ved praktisk opplæring og undervisning i elektrofag samt forskning og utvikling i laboratoriesammenheng.</article><article class="legalP" id="kapittel-7-ledd-9">At et elektrisk anlegg er tilrettelagt for å komme under spenning innebærer at dette kan komme under spenning ved innkobling av bryter, innsetting av sikringer, tilkobling av AUS-klemmer eller innkobling av lasker/kniver. AUS-klemme er en klemme beregnet for tilkobling av f.eks. avgreininger i høyspennings luftledningsanlegg under spenning ved bruk av isolerende verktøy. AUS står for arbeid under spenning.</article><article class="legalP" id="kapittel-7-ledd-10">Et anlegg som er under bygging eller demontering, kan komme under spenning:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-10-punkt-1"><article class="legalP" id="kapittel-7-ledd-10-punkt-1-ledd-1">ved atmosfæriske påvirkninger,</article></article></li><li data-li-identifier="-" data-name="-"><article class="listArticle" id="kapittel-7-ledd-10-punkt-2"><article class="legalP" id="kapittel-7-ledd-10-punkt-2-ledd-1">ved berøring av / overslag fra bestående anlegg, eller</article></article></li><li data-li-identifier="-" data-name="-"><article class="listArticle" id="kapittel-7-ledd-10-punkt-3"><article class="legalP" id="kapittel-7-ledd-10-punkt-3-ledd-1">ved induksjon fra bestående anlegg.</article></article></li></ul></article><article class="legalP" id="kapittel-7-ledd-11">Tilsyn med elektriske anlegg som er nevnt under a), er underlagt Petroleumstilsynet. Petroleumstilsynets myndighetsområde er utvidet til også å omfatte tilsyn med sikkerhet, beredskap og arbeidsmiljø på enkelte integrerte petroleumsanlegg og tilknyttede rørledningssystemer på land, jf. b). Dette er anlegg for ilandføring og bearbeiding av petroleumsprodukter. Det henvises til Petroleumstilsynet for eventuell avklaring av hvilke anlegg som til enhver tid er omfattet av dette unntaket. Nedstrømsanlegg, dvs. anlegg for distribusjon av petroleumsprodukter ut til forhandler og sluttbruker, er imidlertid ikke omfattet av unntaket.</article><article class="legalP" id="kapittel-7-ledd-12">Tilsyn med elektriske anlegg i luftfartøyer som nevnt under c), er underlagt Luftfartstilsynet.</article><article class="legalP" id="kapittel-7-ledd-13">Tilsyn med elektriske anlegg for elektroniske telekommunikasjons- og informasjonssystemer som nevnt under d), er underlagt Post- og teletilsynet.</article><article class="legalP" id="kapittel-7-ledd-14">At effekten er så lav at det ikke innebærer fare for personskade, jf. e), vil si at det ved berøring ikke oppstår farlige strømmer (vanligvis strømmer under 30 mA) og at det ikke oppstår farlige lysbuer ved kortslutning. Når det gjelder grenseverdier for farlige strømmer vises det til IEC TR 60 479-1.</article><article class="legalP" id="kapittel-7-ledd-15">Anlegg som nevnt under f), omfatter alle typer anlegg hvor normal drift ikke stiller krav til elektrofaglige kvalifikasjoner, dvs. boliger og alle typer virksomheter uten behov for egne ansatte elektrofagfolk. En person som er instruert til å ivareta enkle driftsmessige oppgaver, omfattes ikke av begrepet ukyndig person. Dette innebærer at en instruert person vil omfattes av relevante krav i denne forskriften.</article> <article class="defaultP" margin-top="true"><i>Til § 3 Ansvar – Hvem forskriften retter seg mot</i></article><article class="legalP" id="kapittel-7-ledd-16">I henhold til forskrift om systematisk helse-, miljø- og sikkerhetsarbeid i virksomheter (Internkontrollforskriften) skal den ansvarlige for virksomheten sørge for at det innføres og utøves internkontroll i virksomheten og at dette gjøres i samarbeid med arbeidstakerne og deres representanter. Som et ledd i dette skal virksomhetens eier sørge for at de som deltar i aktiviteter som omfattes av denne forskriften, får tilrettelagt forholdene slik at aktiviteten kan utføres forsvarlig og i samsvar med forskriften. Herunder skal eier stille nødvendige økonomiske midler til rådighet.</article><article class="legalP" id="kapittel-7-ledd-17">I henhold til denne forskriftens virkeområde så regulerer denne aktiviteter hvor det stilles krav til elektrofaglig kompetanse i samsvar med forskrift om kvalifikasjoner for elektrofagfolk (fke).</article><article class="legalP" id="kapittel-7-ledd-18">Med eier av virksomhet menes i denne forbindelse eier av den virksomheten som forestår utførelse, drift og vedlikehold av elektriske anlegg og hvor fagpersonalet er ansatt. Eksempler på dette kan være everk, elektroentreprenører, industribedrifter og andre virksomheter som har ansatt egne elektrofagfolk i henhold til kravene i fke. Det er eier av den virksomheten hvor fagpersonalet er ansatt som har ansvaret for at personalet innehar nødvendig kompetanse og har fått nødvendig opplæring, øvelse og instruksjon i krav hjemlet i denne forskriften.</article><article class="legalP" id="kapittel-7-ledd-19">Når eier av virksomheten, jf. ovennevnte, også er eier av det elektriske anlegget, så vil denne sitte med det hele og fulle ansvar for at kravene i denne forskriften blir oppfylt.</article><article class="legalP" id="kapittel-7-ledd-20">Dersom eier av anlegget setter bort driften av dette til en annen virksomhet så vil det være den virksomheten som driver anlegget som har ansvar for at kravene i denne forskriften blir oppfylt. Eier av anlegget vil imidlertid stå ansvarlig for at den som driver anlegget får nødvendige ressurser for å ivareta dette ansvaret.</article><article class="legalP" id="kapittel-7-ledd-21">Driftsleder (høyspenningsanlegg)/driftsansvarlig (lavspenningsanlegg) er en funksjon som knytter seg til et konkret anlegg og det er den som eier/driver anlegget som ansetter/utpeker en person til å ivareta denne funksjonen. Driftsleder/driftsansvarlig blir delegert myndighet og dermed også ansvar for å påse at anlegg bygges, drives og vedlikeholdes i henhold til forskriftenes krav. Dette fritar imidlertid ikke eier/driver fra det overordnede ansvaret de er tillagt.</article><article class="legalP" id="kapittel-7-ledd-22">Ved kjøp av tjenester fra en ekstern virksomhet så vil ikke det ansvaret som påhviler eier/driver, kunne delegeres. Eier/driver av anlegget vil ha ansvar for at tjenesteleverandørens internkontroll i nødvendig omfang samordnes med oppdragsgivers internkontroll, jf. Internkontrollforskriften.</article><article class="legalP" id="kapittel-7-ledd-23">Eier/driver av et elektrisk anlegg vil alltid ha et overordnet ansvar for at sikkerhetskravene i denne forskriften oppfylles uavhengig av om arbeidet utføres av egne ansatte eller av en ekstern tjenesteleverandør. En ekstern tjenesteleverandør vil imidlertid også ha et selvstendig ansvar for å oppfylle forskriftens krav og i henhold til de føringene som eier/driver av anlegget gjennom driftsleder/driftsansvarlig gir.</article><article class="legalP" id="kapittel-7-ledd-24">Når arbeidet er av en slik art at det faller inn under virkeområdet til forskrift om kvalifikasjoner for elektrofagfolk (fke), så skal det kun benyttes eksterne tjenesteleverandører som er registrert i DSBs sentrale register over virksomheter som prosjekterer, utfører og vedlikeholder elektriske anlegg, jf. forskrift om registrering av virksomheter som prosjekterer, utfører og vedlikeholder elektriske anlegg. Myndighet til å ivareta den eksterne virksomhetens ansvar vil normalt være delegert til virksomhetens faglig ansvarlige. En faglig ansvarlig skal oppfylle kravene i forskrift om kvalifikasjoner for elektrofagfolk og skal reelt forestå arbeidet.</article><article class="legalP" id="kapittel-7-ledd-25">Eier/driver av et høyspenningsanlegg vil imidlertid etter vurdering kunne delegere myndighet til eier av en ekstern virksomhet, for eksempel myndighet til å utpeke leder for sikkerhet blant egne ansatte. Slik delegering av myndighet fritar imidlertid ikke eier/driver for det overordnede ansvaret.</article><article class="legalP" id="kapittel-7-ledd-26">Eier av anlegg eller utstyr som tilfredsstiller relevante installasjons- og utstyrsnormer og som er konstruert for bruk av ukyndige personer, er ansvarlig for at det kun benyttes virksomheter som er registrert i DSBs sentrale register over virksomheter som prosjekterer, utfører og vedlikeholder elektriske anlegg, til utførelse og vedlikehold av disse anleggene. Utover dette begrenser ansvaret seg til å legge forholdene til rette for og etterkomme eventuelle krav fra den virksomheten som forestår arbeidet slik at forskriftens sikkerhetskrav skal kunne oppfylles.</article><article class="legalP" id="kapittel-7-ledd-27">Virksomheter som kun har ansatt instruert person for å ivareta enkle driftsoppgaver omfattes ikke av virkeområdet til denne forskriften. Eier av slik virksomhet har imidlertid ansvar for at det benyttes en virksomhet med elektrofaglig kompetanse til å utarbeide instruksen og at den instruerte gis nødvendig opplæring for å ivareta sin egen sikkerhet. Instruksen skal basere seg på kravene i denne forskriften.</article><article class="legalP" id="kapittel-7-ledd-28">Selv om det er eier av virksomheten og eier/driver av anlegget som har hovedansvaret er også arbeidstakere pålagt visse plikter og har således et medansvar. Det vises i den forbindelse til lov om arbeidsmiljø, arbeidstid og stillingsvern mv. (arbeidsmiljøloven).</article> <article class="defaultP" margin-top="true"><i>Til § 4 Dispensasjon</i></article><article class="legalP" id="kapittel-7-ledd-29">De sikkerhetskravene som er gitt i forskriften er etter Direktoratet for samfunnssikkerhet og beredskaps vurdering så grunnleggende at det kun i svært spesielle tilfeller vil være aktuelt å gi dispensasjon fra dem.</article> <article class="defaultP" margin-top="true"><i>Til § 5 Definisjoner</i></article><article class="legalP" id="kapittel-7-ledd-30">Ytterligere relevante definisjoner er gitt i NEK EN 50110-1:2005. For definisjoner på andre termer vises til International Electrotechnical Vocabulary (IEC 60050-serien).</article> <article class="defaultP" margin-top="true"><i>Til kapittel II – Generelle bestemmelser</i></article> <article class="defaultP" margin-top="true"><i>Til § 6 Organisering</i></article><article class="legalP" id="kapittel-7-ledd-31">Det er eier/driver av anlegget som er ansvarlig for at det utpekes en driftsleder/driftsansvarlig person.</article><article class="legalP" id="kapittel-7-ledd-32">For lavspenningsanlegg er det ikke stilt kvalifikasjonskrav til driftsansvarlig person. I virksomheter som har ansatt egne elektrofagfolk som oppfyller kravene i forskrift om kvalifikasjoner for elektrofagfolk (fke), så skal driftsansvarlig person utpekes blant disse.</article><article class="legalP" id="kapittel-7-ledd-33">Utførelse, drift og vedlikehold av elektriske anlegg tilhørende en tredjepart, skal forestås av en faglig ansvarlig som oppfyller kravene i forskrift om kvalifikasjoner for elektrofagfolk (fke).</article> <article class="defaultP" margin-top="true"><i>Høyspenningsanlegg</i></article><article class="legalP" id="kapittel-7-ledd-34">Når det gjelder drift og vedlikehold av høyspenningsanlegg følger det av forskrift om kvalifikasjoner for elektrofagfolk (fke) at dette skal forestås av kvalifisert person (driftsleder). Med kvalifisert menes i denne forbindelse at vedkommende bl.a. har slik kjennskap til høyspenningsanlegget at inn- og utkoblinger kan utføres på en sikkerhetsmessig forsvarlig måte. Det skal til enhver tid være en person som forestår den daglige driften av anlegget. Dette innebærer at det må utpekes en stedfortreder når driftslederen er fraværende. For anlegg med en viss kompleksitet, funksjon og størrelse følger det av fke at driftslederen skal være sakkyndig, dvs. oppfylle kravene til sakkyndig driftsleder gitt i fke.</article><article class="legalP" id="kapittel-7-ledd-35">Det skal til enhver tid være klarlagt hvem som har myndighet til å utpeke og hvem som er utpekt til å lede koblingsoppdrag og sikkerhetstiltakene ved arbeid på eller nær ved høyspenningsanlegg. Funksjonene skal benevnes som «leder for kobling» og «leder for sikkerhet».</article><article class="legalP" id="kapittel-7-ledd-36">Det tilligger driftsleder på bakgrunn av en individuell vurdering, å godkjenne en person som leder for kobling og/eller leder for sikkerhet. Godkjenningen skal være tidsbegrenset. Dette innebærer at driftsleder med jevne mellomrom må foreta en vurdering av om en person fortsatt er skikket til å ivareta en slik funksjon. Dersom en person etter driftsleders vurdering, ikke lenger er skikket til eller har behov for å ivareta funksjonen som leder for kobling og/eller leder for sikkerhet, skal godkjenningen trekkes tilbake.</article><article class="legalP" id="kapittel-7-ledd-37">Den som skal lede koblingsoppdrag i høyspenningsanlegg – leder for kobling – må på forhånd ha fått nødvendig opplæring og ha fått utlevert skriftlig instruks som fastslår hvilken myndighet og hvilket ansvar som tilligger funksjonen og hvilke koblingsoppdrag vedkommende kan lede (spenningsnivå, geografisk område, brytertype mv.).</article><article class="legalP" id="kapittel-7-ledd-38">Den som skal lede sikkerheten på arbeidsstedet – leder for sikkerhet – må på forhånd ha fått utlevert skriftlig instruks som fastslår hvilken myndighet og hvilket ansvar som tilligger funksjonen og for hvilke anlegg vedkommende kan lede sikkerheten (spenningsnivå, geografisk område, anleggstype mv.).</article><article class="legalP" id="kapittel-7-ledd-39">Det anbefales at det klart synliggjøres på arbeidsstedet hvem som er tillagt funksjonen leder for sikkerhet.</article> <article class="defaultP" margin-top="true"><i>Lavspenningsanlegg</i></article><article class="legalP" id="kapittel-7-ledd-40">Det skal til enhver tid være klarlagt hvem som har myndighet til å utpeke og hvem som er utpekt til å lede sikkerhetstiltakene ved arbeid på eller nær ved lav spenningsanlegg når flere personer deltar i arbeidet. Funksjonen skal benevnes som «ansvarlig for arbeidet». Utpekingen kan foretas muntlig.</article><article class="legalP" id="kapittel-7-ledd-41">Det tilligger driftsansvarlig på bakgrunn av en individuell vurdering, å godkjenne en person som ansvarlig for arbeidet. Godkjenningen skal være tidsbegrenset. Dette innebærer at driftsansvarlig med jevne mellomrom må foreta en vurdering av om en person fortsatt er skikket til å ivareta en slik funksjon. Dersom en person etter driftsansvarliges vurdering, ikke lenger er skikket til eller har behov for å ivareta funksjonen som ansvarlig for arbeidet, skal godkjenningen trekkes tilbake.</article><article class="legalP" id="kapittel-7-ledd-42">Ved arbeid på eller nær ved elektriske anlegg tilhørende en tredjepart så vil det være driftsleder/driftsansvarlig utpekt av anleggets eier (eller en av ham bemyndiget) som har ansvaret for utpeking av leder for kobling og leder for sikkerhet når det gjelder høyspenningsanlegg og ansvarlig for arbeidet når det gjelder lavspenningsanlegg. Gjennom avtale kan imidlertid eier av anlegget overføre myndighet til å utpeke leder for sikkerhet/ansvarlig for arbeidet til den utførende virksomheten. Ansvaret for utpekingen tilligger da denne virksomhetens faglig ansvarlige.</article><article class="legalP" id="kapittel-7-ledd-43">Ved arbeid på eller nær ved elektriske lavspenningsanlegg tilhørende en tredjepart og hvor anlegget er av en slik art at eier/driver ikke omfattes av denne forskriften og hvor det da ikke er utpekt en driftsansvarlig, så vil det være faglig ansvarlig i den utførende virksomheten («installatøren») som har ansvar for å utpeke ansvarlig for arbeidet.</article> <article class="defaultP" margin-top="true"><i>Til § 7 Overordnet planlegging</i></article><article class="legalP" id="kapittel-7-ledd-44">Overordnet planlegging skal minst omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-7-ledd-44-punkt-1"><article class="legalP" id="kapittel-7-ledd-44-punkt-1-ledd-1">utarbeidelse av instrukser,</article></article></li><li data-li-identifier="b)" data-name="b)"><article class="listArticle" id="kapittel-7-ledd-44-punkt-2"><article class="legalP" id="kapittel-7-ledd-44-punkt-2-ledd-1">bruk av kvalifisert personell,</article></article></li><li data-li-identifier="c)" data-name="c)"><article class="listArticle" id="kapittel-7-ledd-44-punkt-3"><article class="legalP" id="kapittel-7-ledd-44-punkt-3-ledd-1">nødvendige godkjenninger og tillatelser,</article></article></li><li data-li-identifier="d)" data-name="d)"><article class="listArticle" id="kapittel-7-ledd-44-punkt-4"><article class="legalP" id="kapittel-7-ledd-44-punkt-4-ledd-1">tilrettelegging i forbindelse med anskaffelse, bruk, oppbevaring, kontroll og vedlikehold av verneutstyr og annet sikkerhetsutstyr,</article></article></li><li data-li-identifier="e)" data-name="e)"><article class="listArticle" id="kapittel-7-ledd-44-punkt-5"><article class="legalP" id="kapittel-7-ledd-44-punkt-5-ledd-1">etablering av rutiner for standard typer arbeid,</article></article></li><li data-li-identifier="f)" data-name="f)"><article class="listArticle" id="kapittel-7-ledd-44-punkt-6"><article class="legalP" id="kapittel-7-ledd-44-punkt-6-ledd-1">opplæring, øvelse og instruksjon, og</article></article></li><li data-li-identifier="g)" data-name="g)"><article class="listArticle" id="kapittel-7-ledd-44-punkt-7"><article class="legalP" id="kapittel-7-ledd-44-punkt-7-ledd-1">nødvendig førstehjelpsberedskap.</article></article></li></ul></article><article class="legalP" id="kapittel-7-ledd-45">Forskrift om systematisk helse-, miljø- og sikkerhetsarbeid i virksomheter (Internkontrollforskriften) pålegger eieren av en virksomhet å føre systematisk kontroll vedrørende helse, miljø og sikkerhet. Dette innebærer at eier av en virksomhet som omfattes av virkeområdet til denne forskriften, har ansvar for å føre systematisk kontroll med at bestemmelsene i denne forskriften blir overholdt og at interne rutiner som er innført følges opp. Delegering av myndighet i forbindelse med planlegging vil være et eksempel på områder hvor det må foreligge klare rutiner.</article><article class="legalP" id="kapittel-7-ledd-46">Kravet om at personell skal gis nødvendig opplæring, øvelse og instruksjon anses oppfylt dersom dette gjentas en gang årlig, men oftere dersom forholdene gjør dette nødvendig. Det skal ikke være mer enn 12 måneder mellom hver opplæring.</article><article class="legalP" id="kapittel-7-ledd-47">Gjennomgangen skal i nødvendig omfang tilpasses relevante problemstillinger for den enkelte virksomheten og den enkelte ansattes funksjon (leder for sikkerhet/ansvarlig for arbeidet eller leder for kobling). Den må også omfatte bedriftsinterne instrukser, prosedyrer og retningslinjer når slike foreligger. Gjennomgangen må etter behov også omfatte instruksjon og praktisk øvelse i bruk av relevant utstyr.</article><article class="legalP" id="kapittel-7-ledd-48">Nødvendig førstehjelpsberedskap innebærer at personellet også må gis årlig opplæring i førstehjelp og spesialopplæring i førstehjelp ved ulykker forårsaket av elektrisk strøm. Dessuten må det personellet som arbeider i luftledningsanlegg, være øvet i nedfiring av nødstedt person i mast. Slik øving skal gjennomføres minst en gang årlig.</article><article class="legalP" id="kapittel-7-ledd-49">Nødvendig førstehjelpsberedskap kan for større virksomheter kreve at det etableres førstehjelpsberedskap enten som egen beredskapstjeneste eller som en del av brann- og ulykkesberedskapstjenesten. Det forutsettes da at det utarbeides organisasjonsplan med tilhørende instrukser. I dette ligger at det må utarbeides varslingsplan både for varsling av nødetatene (politi, brannvesen og medisinsk nødhjelp) samt beredskapstjenestens mannskaper.</article><article class="legalP" id="kapittel-7-ledd-50">Kravet om at personellet skal gjøres kjent med relevante bestemmelser i forskriften indikerer at en del bestemmelser ikke er aktuelle for visse typer aktiviteter og spenningsnivåer. Dette betyr at det ikke er krav om at personellet skal være kjent med krav som ikke er relevante for de oppgavene som de selv utfører.</article><article class="legalP" id="kapittel-7-ledd-51">Ved kjøp av tjenester fra en ekstern virksomhet må eier av anlegg et legge forholdene til rette for at de som skal utføre aktiviteten, får nødvendig opplæring, øvelse og instruksjon for å utøve aktiviteten i det aktuelle anlegget.</article><article class="legalP" id="kapittel-7-ledd-52">Opplæringen skal være dokumentert i virksomhetens internkontroll.</article><article class="legalP" id="kapittel-7-ledd-53">Overordnet planlegging bør også omfatte krav i annet regelverk, herunder vurdering av de ansattes eksponering for elektriske og magnetiske felt. Dette fagområdet forvaltes av Statens strålevern.</article> <article class="defaultP" margin-top="true"><i>Til § 8 Melding av ulykker/uhell</i></article><article class="legalP" id="kapittel-7-ledd-54">Meldeplikten ved ulykker/uhell har til hensikt å bidra til at årsaken kan finnes og derigjennom bidra til å forebygge ytterligere skade og/eller nye ulykker/uhell. Det er viktig at meldingen gis raskt, for eksempel pr. telefon, telefaks eller e-post, slik at nødvendige tiltak kan treffes for å sikre at informasjon som kan ha betydning for å klarlegge årsaken ikke blir ødelagt eller fjernet.</article><article class="legalP" id="kapittel-7-ledd-55">Ved alvorlige ulykker skal det straks gis melding på telefon til Direktoratet for samfunnssikkerhet og beredskap ved det regionskontoret som dekker det området hvor ulykken har inntruffet.</article><article class="legalP" id="kapittel-7-ledd-56">For melding av ulykker/uhell har Direktoratet for samfunnssikkerhet og beredskap utarbeidet et eget skjema, «Rapport om ulykke/uhell ved elektriske anlegg». Skjemaet fylles ut snarest mulig etter hendelsen og sendes Direktoratet for samfunnssikkerhet og beredskap ved det regionskontoret som dekker området hvor hendelsen har inntruffet.</article><article class="legalP" id="kapittel-7-ledd-57">Det er imidlertid også krav om melding av ulykker til andre myndigheter.</article> <article class="defaultP" margin-top="true"><i>Til § 9 Adgang</i></article><article class="legalP" id="kapittel-7-ledd-58">Bestemmelsen om at uvedkommende ikke har adgang til rom og inngjerdet område for elektriske anlegg som ikke er beskyttet mot berøring, innebærer at nøkler til slike rom og områder bare må disponeres av personer som har fått adgangstillatelse.</article><article class="legalP" id="kapittel-7-ledd-59">Den som gis adgangstillatelse må ha kunnskaper om de faremomenter anlegget representerer. Det skal kunne dokumenteres gjennom virksomhetens internkontrollsystem hvem som har adgangstillatelse.</article> <article class="defaultP" margin-top="true"><i>Høyspenningsanlegg</i></article><article class="legalP" id="kapittel-7-ledd-60">Som dokumentasjon anbefales det at det benyttes sjekklister og at det utstedes sikkerhetskort til de som gis adgangstillatelse til høyspenningsanlegg.</article><article class="legalP" id="kapittel-7-ledd-61">Person uten adgangstillatelse kan gis adgang av en som har fullmakt til å gi adgang. Vedkommende må ledsages av en person med adgangstillatelse og tillatelse til å ledsage.</article><article class="legalP" id="kapittel-7-ledd-62">Personer som med hjemmel i annen lov eller forskrift skal ha adgang til elektriske anlegg for å utføre pålagte oppgaver (representanter for Arbeidstilsynet, sakkyndige, granskingskommisjon og lignende), omfattes også av denne bestemmelsen. Dette innebærer at nevnte personer skal gis adgang, men i og med at dette i det alt vesentlige er usakkyndige personer må de normalt ledsages av sakkyndig person (person med adgangs- og ledsagingstillatelse).</article><article class="legalP" id="kapittel-7-ledd-63">Bestemmelsen om låsing av brytere/betjeningsutstyr innebærer at høyspenningsbrytere/betjeningsutstyr som er tilgjengelig for uvedkommende, skal låses med sylinderlås eller tilsvarende sikkert låsesystem. Der hvor det er problemer med isdannelse o.l. kan det for linjebrytere benyttes lås for trekantnøkler.</article> <article class="defaultP" margin-top="true"><i>Til kapittel III – Generelle sikkerhetskrav</i></article> <article class="defaultP" margin-top="true"><i>Til § 10 Planlegging av arbeid</i></article><article class="legalP" id="kapittel-7-ledd-64">Et gjennomgående prinsipp i forskriften er at det ved alt arbeid på elektriske anlegg skal etableres minst to sikkerhetsbarrierer. Ved svikt i en barriere skal det fremdeles være en barriere som skal ivareta arbeidstakerens sikkerhet fullt ut.</article><article class="legalP" id="kapittel-7-ledd-65">Nedenfor er forskriftens sikkerhetsfilosofi skjematisk gjengitt, bl.a. med beskrivelse av de tre arbeidsmetodene.</article> <article class="defaultP" margin-top="true"><img height="402" src="static/LTI/sf-20060428-0458-01-01.gif" width="645" /></article><article class="legalP" id="kapittel-7-ledd-66">Forutsatt at alle nødvendige sikkerthetstiltak er etablert, er de tre arbeidsmetodene i prinsippet sikkerhetsmessig sidestilt. Det vil si at det skal være like sikkert å arbeide på spenningssatt eller nær ved spenningssatt anlegg som på frakoblet anlegg.</article> <article class="defaultP" margin-top="true"><i>Til § 11 Kobling av elektriske anlegg</i></article> <article class="defaultP" margin-top="true"><i>Høyspenningsanlegg</i></article><article class="legalP" id="kapittel-7-ledd-67">Det er tre begreper som benyttes i forbindelse med plassering av myndighet og ansvar ved koblinger i høyspenningsanlegg:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-67-punkt-1"><article class="legalP" id="kapittel-7-ledd-67-punkt-1-ledd-1">Koblingsmyndighet – en person som på et bestemt tidspunkt har myndighet til å bestemme hvordan nettet skal eller kan kobles. Koblingsmyndighet skal være delegert av driftsleder eller av en av ham bemyndiget.</article></article></li><li data-li-identifier="-" data-name="-"><article class="listArticle" id="kapittel-7-ledd-67-punkt-2"><article class="legalP" id="kapittel-7-ledd-67-punkt-2-ledd-1">Leder for kobling – utpekt person som har fått myndighet og ansvar for å påse at nødvendige koblinger i høyspenningsanlegg blir utført på en sikkerhetsmessig forsvarlig måte.</article></article></li><li data-li-identifier="-" data-name="-"><article class="listArticle" id="kapittel-7-ledd-67-punkt-3"><article class="legalP" id="kapittel-7-ledd-67-punkt-3-ledd-1">Kobler – en person som fysisk foretar koblingen etter ordre fra leder for kobling.</article></article></li></ul></article><article class="legalP" id="kapittel-7-ledd-68">For hvert enkelt koblingsoppdrag i et høyspenningsanlegg skal det utpekes en leder for kobling blant de som har slik godkjenning. Utpekingen kan foretas muntlig.</article><article class="legalP" id="kapittel-7-ledd-69">Koblingsordrer skal gis skriftlig eller eventuelt dikteres over telefon/-radio samtidig som meldingen så sant mulig skrives ned av mottakeren og ordlyden gjentas. En koblingsordre knytter seg til kobling av en entydig definert koblingsanordning. Operasjonsliste skal benyttes ved alle komplekse koblinger i høyspenningsanlegg. En operasjonsliste beskriver hvilke koblinger som skal gjennomføres og i hvilken rekkefølge de skal utføres.</article><article class="legalP" id="kapittel-7-ledd-70">Leder for kobling er også ansvarlig for etablering og avvikling av nødvendige sikkerhetstiltak på koblingsstedet.</article><article class="legalP" id="kapittel-7-ledd-71">På bakgrunn av bryteranleggets alder, oppbygning og art skal det gjennomføres en risikovurdering for å avklare om det skal være to personer til stede ved koblingen eller om kobling kun kan utføres i spenningsløs tilstand.</article><article class="legalP" id="kapittel-7-ledd-72">Innkobling i forbindelse med driftsforstyrrelser skal basere seg på en sannsynliggjøring av hva som har forårsaket utkoblingen slik at risiko for skade på liv, helse og materielle verdier ved en prøveinnkobling reduseres til et minimum.</article> <article class="defaultP" margin-top="true"><i>Til § 12 Sikkerhet på arbeidsstedet</i></article><article class="legalP" id="kapittel-7-ledd-73">Ved arbeid på eller nær ved elektriske anlegg skal leder for sikkerhet (høyspenningsanlegg)/ansvarlig for arbeidet (lavspenningsanlegg) utpekes for det enkelte arbeidsoppdrag blant de som har slik godkjenning. Utpekingen kan foretas muntlig.</article><article class="legalP" id="kapittel-7-ledd-74">Kravet til kommunikasjon innebærer at leder for sikkerhet (høyspenningsanlegg) eller ansvarlig for arbeidet (lavspenningsanlegg) skal kunne kommunisere direkte med driftsleder (høyspenningsanlegg)/driftsansvarlig person (lavspenningsanlegg) eller en av ham bemyndiget og de som deltar i arbeidet uten bruk av mellommann (for eksempel tolk).</article><article class="legalP" id="kapittel-7-ledd-75">Hensikten med bestemmelsen om at det skal være minst to personer til stede ved etablering og avvikling av sikkerhetstiltak og ved arbeid på eller nær ved høyspenningsanlegg og på eller nær ved uisolert spenningssatt lavspenning luftledningsanlegg, er bl.a. at de skal kunne yte hjelp til hverandre dersom det skulle oppstå en ulykkessituasjon. Dette innebærer at alle i et arbeidslag må ha kunnskaper om anlegget, ha kunnskaper om førstehjelp og eventuelt være øvet i nedfiring av nødstedt person i mast. Videre så skal person nummer to bidra til at sikkerhetstiltak blir etablert og avviklet på en tilfredsstillende måte.</article><article class="legalP" id="kapittel-7-ledd-76">Kravet om to personer kan frafalles dersom en risikovurdering viser at dette ikke innebærer noen økt risiko for den som skal utføre dette. Dette vil for eksempel kunne gjelde ved arbeid på kabelanlegg hvor etablering av arbeidsjording utføres i endene av kabelen ved bruk av kapslet bryterarrangement, kapasitiv spenningstester og fastmontert jordslutter.</article> <article class="defaultP" margin-top="true"><i>Høyspenningsanlegg</i></article><article class="legalP" id="kapittel-7-ledd-77">Leder for sikkerhet skal overvåke arbeidet og kan selv bare delta i arbeidet dersom dette er forenlig med oppgaven som leder for sikkerhet. Dersom leder for sikkerhet må forlate arbeidsstedet (f.eks. når vedkommende er leder for sikkerhet for flere arbeidslag) må det utpekes en overvåker. Overvåker har kun begrenset myndighet ved at vedkommende kun kan overvåke arbeidet og ikke endre på iverksatte sikkerhetstiltak. Overvåker kan stanse arbeidet, men arbeidet kan først igangsettes etter at leder for sikkerhet har kontrollert etablerte sikkerhetstiltak og gitt klarsignal.</article><article class="legalP" id="kapittel-7-ledd-78">Hvor det ved langvarige oppdrag skiftes leder for sikkerhet er det viktig med god kommunikasjon mellom disse slik at ny leder for sikkerhet blir informert om hvilke vurderinger som er gjort og hvilke sikkerhetstiltak som er etablert. Arbeidslaget må også informeres om skifte av leder for sikkerhet.</article><article class="legalP" id="kapittel-7-ledd-79">Hvor funksjonene leder for kobling og leder for sikkerhet ivaretas av to forskjellige personer innebærer bestemmelsen at leder for sikkerhet må motta direkte melding fra leder for kobling om at anlegget er utkoblet og at nødvendige sikkerhetstiltak er etablert på frakoblingsstedene.</article> <article class="defaultP" margin-top="true"><i>Til § 13 Avbrytelse av arbeid på bakgrunn av ytre påvirkninger</i></article><article class="legalP" id="kapittel-7-ledd-80">Lynoverspenninger kan også forplante seg fra luftledningsanlegg og videre inn i tilknyttede anlegg. Dette innebærer at det må vurderes om arbeid på anleggsdeler som er i umiddelbar tilknytning til luftledningsanlegg også må avbrytes dersom det er meldt eller at det observeres tordenvær i området hvor ledningsanlegget befinner seg. I de tilfeller hvor ledningsnettet har stor utstrekning vil det være nødvendig å ha mer omfattende melderutiner enn kun observasjon, for eksempel lynregistreringssystem.</article> <article class="defaultP" margin-top="true"><i>Til kapittel IV – Arbeidsmetoder</i></article> <article class="defaultP" margin-top="true"><i>Til § 14 Arbeid på frakoblet anlegg – Etablering av sikkerhetstiltak</i></article><article class="legalP" id="kapittel-7-ledd-81">Ved arbeid på frakoblet anlegg skal det alltid etableres to sikkerhetsbarrierer.</article><article class="legalP" id="kapittel-7-ledd-82">Bestemmelsen innebærer at arbeidsstedet skal gjøres spenningsløst ved frakobling av den del av anlegget det skal arbeides på eller innenfor risikoavstanden av. Frakobling skal utføres mot alle steder hvorfra anlegget kan komme under spenning, noe som innebærer at risiko må vurderes ut fra fare for potensialforskjeller på steder:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-82-punkt-1"><article class="legalP" id="kapittel-7-ledd-82-punkt-1-ledd-1">hvor det kan være mulighet for tilbaketransformering,</article></article></li><li data-li-identifier="-" data-name="-"><article class="listArticle" id="kapittel-7-ledd-82-punkt-2"><article class="legalP" id="kapittel-7-ledd-82-punkt-2-ledd-1">hvor driftsmessige jordforbindelser ikke er direkte jordet, f.eks. lederforbindelse fra transformators nøytralpunkt til slukkespole, eller</article></article></li><li data-li-identifier="-" data-name="-"><article class="listArticle" id="kapittel-7-ledd-82-punkt-3"><article class="legalP" id="kapittel-7-ledd-82-punkt-3-ledd-1">som står i forbindelse med ledninger i det fri.</article></article></li></ul></article><article class="legalP" id="kapittel-7-ledd-83">Før sikkerhetstiltak på arbeidsstedet kan etableres må leder for sikkerhet/ansvarlig for arbeidet forvisse seg om at anlegget er utkoblet og at nødvendige sikkerhetstiltak er etablert på koblingsstedene.</article><article class="legalP" id="kapittel-7-ledd-84">Bestemmelsen om at anlegget det skal arbeides på skal spenningskontrolleres på forsvarlig måte innebærer:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-84-punkt-1"><article class="legalP" id="kapittel-7-ledd-84-punkt-1-ledd-1">at spenningskontrollen skal gi sikker informasjon om hvorvidt de aktuelle anleggsdelene er frakoblet, og</article></article></li><li data-li-identifier="-" data-name="-"><article class="listArticle" id="kapittel-7-ledd-84-punkt-2"><article class="legalP" id="kapittel-7-ledd-84-punkt-2-ledd-1">at utførelsen av spenningskontrollen ikke skal innebære fare for utøveren.</article></article></li></ul></article><article class="legalP" id="kapittel-7-ledd-85">Dersom det befinner seg spenningssatte deler nær arbeidsstedet, skal det mot disse etableres sikkerhetstiltak i henhold til § 17 – Arbeid nær ved spenningssatte deler – Etablering av sikkerhetstiltak.</article> <article class="defaultP" margin-top="true"><i>Høyspenningsanlegg</i></article><article class="legalP" id="kapittel-7-ledd-86">Ved en risikovurdering må det blant annet tas hensyn til muligheten for induserte spenninger og lynoverspenninger i anlegget mellom jordingen og arbeidsstedet.</article> <article class="defaultP" margin-top="true"><i>Til § 15 Arbeid på frakoblet anlegg – Avvikling av sikkerhetstiltak</i></article><article class="legalP" id="kapittel-7-ledd-87">Det er leder for sikkerhet (høyspenningsanlegg)/ansvarlig for arbeidet (lavspenningsanlegg) som er ansvarlig for at etablerte sikkerhetstiltak blir avviklet.</article> <article class="defaultP" margin-top="true"><i>Høyspenningsanlegg</i></article><article class="legalP" id="kapittel-7-ledd-88">Bestemmelsen innebærer at høyspenningsanlegg ikke må settes under spenning etter at arbeidet er avsluttet før:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-88-punkt-1"><article class="legalP" id="kapittel-7-ledd-88-punkt-1-ledd-1">leder for kobling har mottatt melding direkte fra leder for sikkerhet om at arbeidet er avsluttet, og</article></article></li><li data-li-identifier="-" data-name="-"><article class="listArticle" id="kapittel-7-ledd-88-punkt-2"><article class="legalP" id="kapittel-7-ledd-88-punkt-2-ledd-1">iverksatte sikkerhetstiltak på arbeids- og frakoblingsstedet er avviklet.</article></article></li></ul></article><article class="legalP" id="kapittel-7-ledd-89">Kommunikasjonen mellom leder for sikkerhet og leder for kobling skal alltid være direkte slik at det ikke oppstår misforståelser.</article> <article class="defaultP" margin-top="true"><i>Til § 16 Arbeid under spenning (AUS)</i></article><article class="legalP" id="kapittel-7-ledd-90">Ved arbeid under spenning skal det alltid etableres to sikkerhetsbarrierer.</article><article class="legalP" id="kapittel-7-ledd-91">Ved arbeid på objekter som ligger innenfor risikoavstanden, herunder arbeid direkte på spenningssatte anleggsdeler – arbeid under spenning – skal personell et ha nødvendig tilleggsopplæring. Opplæringen skal være dokumentert.</article><article class="legalP" id="kapittel-7-ledd-92">At arbeid skal utføres etter relevante arbeidsprosedyrer innebærer at det må utarbeides prosedyre for det enkelte arbeidsoppdrag med utgangspunkt i den arbeidsmetoden som er valgt.</article> <article class="defaultP" margin-top="true"><i>Til § 17 – Arbeid nær ved spenningssatte deler – Etablering av sikkerhetstiltak</i></article><article class="legalP" id="kapittel-7-ledd-93">Ved arbeid nær ved spenningssatte deler skal det alltid etableres to sikkerhetsbarrierer.</article><article class="legalP" id="kapittel-7-ledd-94">For å markere sikkerhetsavstanden og øvrige grenser som ikke skal overskrides, skal det settes opp avsperring.</article><article class="legalP" id="kapittel-7-ledd-95">Egnet utstyr for avsperring er sperrebukker, markeringsbånd mv. Bestemmelsen innebærer også at nabofelt med spenningssatte anleggsdeler må avsperres selv om dør e.l. er lukket eller bom er satt på plass.</article><article class="legalP" id="kapittel-7-ledd-96">For å sikre personellet mot berøring eller mot å komme i farlig nærhet av spenningssatte anleggsdeler skal det, når det utføres arbeid som gjør at risikoavstanden ikke kan forventes å bli overholdt, settes opp egnet avskjerming mot spenningssatte deler.</article> <article class="defaultP" margin-top="true"><i>Til kapittel V – Vedlikehold av elektriske anlegg</i></article> <article class="defaultP" margin-top="true"><i>Til § 19 Utførelse av vedlikehold</i></article><article class="legalP" id="kapittel-7-ledd-97">Med komplekse lavspenningsanlegg menes anlegg i industri og næringsbygg.</article><article class="legalP" id="kapittel-7-ledd-98">Ved feilsøking og måling i bestående anlegg vil kravene under kapittel IV kunne fravikes dersom disse ikke praktisk lar seg oppfylle. Utarbeidede prosedyrer for feilsøking og måling skal imidlertid bidra til å ivareta personsikkerheten.</article> <article class="defaultP" margin-top="true"><i>Til § 20 Betjening av sikringer</i></article><article class="legalP" id="kapittel-7-ledd-99">Bestemmelsen kommer bl.a. til anvendelse ved betjening av åpent monterte knivsikringer i spenningssatt tilstand.</article> <article class="defaultP" margin-top="true"><i>Til § 21 Idriftsetting av anlegg</i></article><article class="legalP" id="kapittel-7-ledd-100">Bestemmelsen om at idriftsetting av anlegg skal kunngjøres på egnet måte innebærer at dette gjøres kjent i områder som berøres. Kunngjøringen kan gjøres i form av muntlig orientering, oppslag, annonsering e.l.</article> <article class="defaultP" margin-top="true"><i>Til kapittel VI – Avsluttende bestemmelser</i></article> <article class="defaultP" margin-top="true"><i>Til § 22 Tilsyn</i></article><article class="legalP" id="kapittel-7-ledd-101">Det lokale elektrisitetstilsyn er også bemyndiget av Direktoratet for samfunnssikkerhet og beredskap til å føre tilsyn med etterlevelse av denne forskriften når det gjelder lavspenningsanlegg og høyspenningsutstyr integrert i lavspenningsanlegg.</article> <article class="defaultP" margin-top="true"><i>Til § 24 Klage</i></article><article class="legalP" id="kapittel-7-ledd-102">I henhold til lov 10. februar 1967 om behandlingsmåten i forvaltningssaker (forvaltningsloven) kap. VI, er fristen for å klage 3 uker fra det tidspunkt underretning om vedtaket er kommet fram til vedkommende part. Klagen skal fremsettes for det forvaltningsorgan som har truffet vedtaket.</article><article class="legalP" id="kapittel-7-ledd-103">Direktoratet for samfunnssikkerhet og beredskap er klageinstans for vedtak fattet av organ underlagt direktoratet.</article><article class="legalP" id="kapittel-7-ledd-104">Justis- og politidepartementet er klageinstans for vedtak fattet av Direktoratet for samfunnssikkerhet og beredskap.</article></section></main></body></html>