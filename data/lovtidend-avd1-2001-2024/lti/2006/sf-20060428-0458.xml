<?xml version="1.0"?>
<!DOCTYPE html>
<html lang="no">
  <head>
    <title>Forskrift om sikkerhet ved arbeid i og drift av elektriske anlegg.</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2006-04-28-458</dd>
        <dt class="dokid">DokumentID</dt>
        <dd class="dokid">LTI/forskrift/2006-04-28-458</dd>
        <dt class="ministry">Departement</dt>
        <dd class="ministry">
          <ul>
            <li>Justis- og politidepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2006 hefte 6 s 683</dd>
        <dt class="dateInForce">I kraft fra</dt>
        <dd class="dateInForce">2006-07-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/1998-10-30-1048</li>
            <li>forskrift/1998-10-30-1047</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1929-05-24-4/&#xA7;2</li>
            <li>forskrift/2003-09-01-1161</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2006-05-03</dd>
        <dt class="journalNumber">Journalnummer</dt>
        <dd class="journalNumber">2006-0352</dd>
        <dt class="titleShort">Korttittel</dt>
        <dd class="titleShort">Forskrift om sikkerhet ved elektriske anlegg</dd>
        <dt class="title">Tittel</dt>
        <dd class="title">Forskrift om sikkerhet ved arbeid i og drift av elektriske anlegg.</dd>
        <dt class="miscInformation">Annet om dokumentet</dt>
        <dd class="miscInformation">Fastsatt av Direktoratet for samfunnssikkerhet og beredskap 28. april 2006 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr &#xA7; 2, jf. delegeringsvedtak 1. september 2003 nr. 1161.</dd>
        <dt class="refid">RefID</dt>
        <dd class="refid">forskrift/2006-04-28-458</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om sikkerhet ved arbeid i og drift av elektriske anlegg.<ul class="tocSubUl"><li>Kapittel I &#x2013; Innledende bestemmelser og definisjoner<ul class="tocSubUl"><li>&#xA7; 1. Form&#xE5;l</li><li>&#xA7; 2. Virkeomr&#xE5;de</li><li>&#xA7; 3. Ansvar &#x2013; hvem forskriften retter seg mot</li><li>&#xA7; 4. Dispensasjon</li><li>&#xA7; 5. Definisjoner</li></ul></li><li>Kapittel II &#x2013; Generelle bestemmelser<ul class="tocSubUl"><li>&#xA7; 6. Organisering</li><li>&#xA7; 7. Overordnet planlegging</li><li>&#xA7; 8. Melding av ulykker/uhell</li><li>&#xA7; 9. Adgang</li></ul></li><li>Kapittel III &#x2013; Generelle sikkerhetskrav<ul class="tocSubUl"><li>&#xA7; 10. Planlegging av arbeid</li><li>&#xA7; 11. Kobling av elektriske anlegg</li><li>&#xA7; 12. Sikkerhet p&#xE5; arbeidsstedet</li><li>&#xA7; 13. Avbrytelse av arbeid p&#xE5; bakgrunn av ytre p&#xE5;virkninger</li></ul></li><li>Kapittel IV &#x2013; Arbeidsmetoder<ul class="tocSubUl"><li>&#xA7; 14. Arbeid p&#xE5; frakoblet anlegg &#x2013; etablering av sikkerhetstiltak</li><li>&#xA7; 15. Arbeid p&#xE5; frakoblet anlegg &#x2013; avvikling av sikkerhetstiltak</li><li>&#xA7; 16. Arbeid under spenning (AUS)</li><li>&#xA7; 17. Arbeid n&#xE6;r ved spenningssatte deler &#x2013; etablering av sikkerhetstiltak</li><li>&#xA7; 18. Arbeid n&#xE6;r ved spenningssatte deler &#x2013; avvikling av sikkerhetstiltak</li></ul></li><li>Kapittel V &#x2013; Vedlikehold av elektriske anlegg<ul class="tocSubUl"><li>&#xA7; 19. Utf&#xF8;relse av vedlikehold</li><li>&#xA7; 20. Betjening av sikringer</li><li>&#xA7; 21. Anlegg som settes i drift</li></ul></li><li>Kapittel VI &#x2013; Avsluttende bestemmelser<ul class="tocSubUl"><li>&#xA7; 22. Tilsyn</li><li>&#xA7; 23. Vedtak</li><li>&#xA7; 24. Klage</li><li>&#xA7; 25. Reaksjonsmidler ved overtredelse</li><li>&#xA7; 26. Straffebestemmelse</li><li>&#xA7; 27. Ikrafttredelse &#x2013; Opphevelse av andre forskrifter</li></ul></li><li>Veiledning til forskrift om sikkerhet ved arbeid i og drift av elektriske anlegg</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2006-04-28-458" id="dokument">
      <h1>Forskrift om sikkerhet ved arbeid i og drift av elektriske anlegg.</h1>
      <section class="section" data-name="kapI" id="kapittel-1" data-lovdata-URL="LTI/forskrift/2006-04-28-458/KAPITTEL_1">
        <h2>Kapittel I &#x2013; Innledende bestemmelser og definisjoner</h2>
        <article class="legalArticle" data-lovdata-URL="LTI/forskrift/2006-04-28-458/&#xA7;1" data-name="&#xA7;1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Form&#xE5;l</span></h3>
          <article class="legalP" id="kapittel-1-paragraf-1-ledd-1">Forskriften skal ivareta sikkerheten ved arbeid p&#xE5; eller n&#xE6;r ved samt drift av elektriske anlegg ved at det stilles krav om at aktivitetene skal v&#xE6;re tilstrekkelig planlagt og at det skal iverksettes n&#xF8;dvendige sikkerhetstiltak for &#xE5; unng&#xE5; skade p&#xE5; liv, helse og materielle verdier.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;2" data-name="&#xA7;2" id="kapittel-1-paragraf-2">
          <h3 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Virkeomr&#xE5;de</span></h3>
          <article class="legalP" id="kapittel-1-paragraf-2-ledd-1">Forskriften gjelder for arbeid p&#xE5; eller n&#xE6;r ved elektriske anlegg som er under spenning eller er tilrettelagt for &#xE5; komme under spenning, samt for drift av elektriske anlegg.</article>
          <article class="legalP" id="kapittel-1-paragraf-2-ledd-2">Forskriften gjelder videre for elektriske anlegg under bygging eller demontering selv om de ikke er tilrettelagt for &#xE5; komme under spenning, dersom anleggene kan komme under spenning p&#xE5; annen m&#xE5;te.</article>
          <article class="legalP" id="kapittel-1-paragraf-2-ledd-3">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">Elektriske anlegg p&#xE5; innretninger for utnyttelse av petroleumsforekomster i indre norske farvann, norsk sj&#xF8;territorium og den del av kontinentalsokkelen som er undergitt norsk jurisdiksjon.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">Enkelte integrerte petroleumsanlegg og tilknyttede r&#xF8;rledningssystemer p&#xE5; land.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">Elektriske anlegg i luftfart&#xF8;yer.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">Elektroniske telekommunikasjons- og informasjonssystemer som ikke kun er etablert for og brukt til drift av elektriske forsyningsanlegg.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">Elektriske anlegg hvor effekten er s&#xE5; lav at den ikke medf&#xF8;rer fare for personskade.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-3-punkt-6"><article class="legalP" id="kapittel-1-paragraf-2-ledd-3-punkt-6-ledd-1">Drift av anlegg eller utstyr som tilfredsstiller relevante installasjons- og utstyrsnormer og som er konstruert for bruk av ukyndige personer.</article></article></li></ul></article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;3" data-name="&#xA7;3" id="kapittel-1-paragraf-3">
          <h3 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Ansvar &#x2013; hvem forskriften retter seg mot</span></h3>
          <article class="legalP" id="kapittel-1-paragraf-3-ledd-1">Eier av virksomhet og eier/driver av anlegg som omfattes av denne forskriften skal s&#xF8;rge for at aktiviteter som reguleres av forskriften utf&#xF8;res forsvarlig.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;4" data-name="&#xA7;4" id="kapittel-1-paragraf-4">
          <h3 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Dispensasjon</span></h3>
          <article class="legalP" id="kapittel-1-paragraf-4-ledd-1">Tilsynsmyndigheten kan gi dispensasjon fra denne forskriften dersom s&#xE6;rlige forhold tilsier det.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;5" data-name="&#xA7;5" id="kapittel-1-paragraf-5">
          <h3 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Definisjoner</span></h3>
          <article class="defaultP" margin-top="true">
            <i>Arbeidsjording</i>
          </article>
          <article class="legalP" id="kapittel-1-paragraf-5-ledd-1">Fullt dimensjonert jording og kortslutning av anleggsdeler p&#xE5; det stedet hvor arbeid p&#xE5;g&#xE5;r.</article>
          <article class="defaultP" margin-top="true">
            <i>Avskjerming</i>
          </article>
          <article class="legalP" id="kapittel-1-paragraf-5-ledd-2">Del som gir beskyttelse mot direkte ber&#xF8;ring fra enhver vanlig adkomstretning.</article>
          <article class="defaultP" margin-top="true">
            <i>Avsperring</i>
          </article>
          <article class="legalP" id="kapittel-1-paragraf-5-ledd-3">Markering som angir sikkerhetsavstanden eller andre grenser som ikke skal overskrides.</article>
          <article class="defaultP" margin-top="true">
            <i>Endepunktsjording</i>
          </article>
          <article class="legalP" id="kapittel-1-paragraf-5-ledd-4">Fullt dimensjonert jording og kortslutning ved alle frakoblingssteder hvorfra anlegg kan settes under spenning.</article>
          <article class="defaultP" margin-top="true">
            <i>Frakobling</i>
          </article>
          <article class="legalP" id="kapittel-1-paragraf-5-ledd-5">En sikkerhetsfunksjon som inneb&#xE6;rer &#xE5; bryte tilf&#xF8;rselen til alle eller enkelte deler av anlegget ved at disse delene atskilles fra str&#xF8;mkilden(e).</article>
          <article class="defaultP" margin-top="true">
            <i>H&#xF8;yspenning</i>
          </article>
          <article class="legalP" id="kapittel-1-paragraf-5-ledd-6">Spenning som normalt overstiger 1000 V a.c. eller 1500 V d.c.</article>
          <article class="defaultP" margin-top="true">
            <i>Lavspenning</i>
          </article>
          <article class="legalP" id="kapittel-1-paragraf-5-ledd-7">Spenning som normalt ikke overstiger 1000 V a.c. eller 1500 V d.c.</article>
          <article class="defaultP" margin-top="true">
            <i>Leder for kobling</i>
          </article>
          <article class="legalP" id="kapittel-1-paragraf-5-ledd-8">Utpekt person som har f&#xE5;tt ansvar for at n&#xF8;dvendige koblinger i h&#xF8;yspenningsanlegg blir utf&#xF8;rt p&#xE5; en sikkerhetsmessig forsvarlig m&#xE5;te.</article>
          <article class="defaultP" margin-top="true">
            <i>Leder for sikkerhet (h&#xF8;yspenning)/ansvarlig for arbeidet (lavspenning)</i>
          </article>
          <article class="legalP" id="kapittel-1-paragraf-5-ledd-9">Utpekt person som har f&#xE5;tt ansvar for sikkerheten p&#xE5; arbeidsstedet.</article>
          <article class="legalP" id="kapittel-1-paragraf-5-ledd-10">Ved arbeid p&#xE5; eller n&#xE6;r ved jernbaneanlegg benyttes betegnelsen <i>leder for elsikkerhet</i> for denne funksjonen. N&#xE5;r det i denne forskriften benyttes begrepet leder for sikkerhet s&#xE5; vil de samme kravene ogs&#xE5; gjelde for leder for elsikkerhet ved arbeid p&#xE5; eller n&#xE6;r ved jernbaneanlegg.</article>
          <article class="defaultP" margin-top="true">
            <i>Markeringsjording</i>
          </article>
          <article class="legalP" id="kapittel-1-paragraf-5-ledd-11">Ikke fullt ut dimensjonert jording og kortslutning av anleggsdeler p&#xE5; eller i umiddelbar n&#xE6;rhet av det stedet hvor arbeid p&#xE5;g&#xE5;r.</article>
          <article class="defaultP" margin-top="true">
            <i>Risikoavstand</i>
          </article>
          <article class="legalP" id="kapittel-1-paragraf-5-ledd-12">Minste avstand fra anleggsdeler og omgivelser som befinner seg p&#xE5; et annet spenningsniv&#xE5; enn personellet, samt andre faser p&#xE5; samme spenningsniv&#xE5; ved arbeid p&#xE5; &#xE9;n fase. Risikoavstanden er fastsatt for &#xE5; gi forsvarlig sikkerhet ved arbeid p&#xE5; eller n&#xE6;r ved elektriske anlegg. Angir ytre grense for risikoomr&#xE5;det.</article>
          <article class="legalP" id="kapittel-1-paragraf-5-ledd-13">Risikoavstanden for de forskjellige spenningene er fastsatt i tabellen nedenfor. Risikoavstanden for mellomliggende spenningsverdier kan bestemmes ved interpolering.</article>
          <article class="defaultP" margin-top="true">
            <i>Tabell 1 Risikoavstand for forskjellige spenninger</i>
            <table>
              <thead>
                <tr>
                  <th data-text-align="center" data-vertical-align="top">
                    <i>Nominell systemspenning (kV)</i>
                  </th>
                  <th data-text-align="center" data-vertical-align="top">
                    <i>Risikoavstand (mm)</i>
                  </th>
                  <th data-text-align="center" data-vertical-align="top">
                    <i>Nominell systemspenning (kV)</i>
                  </th>
                  <th data-text-align="center" data-vertical-align="top">
                    <i>Risikoavstand (mm)</i>
                  </th>
                </tr>
              </thead>
              <tbody>
                <tr>
                  <td data-text-align="center" data-vertical-align="top">&lt;1</td>
                  <td data-text-align="center" data-vertical-align="top">Ingen ber&#xF8;ring</td>
                  <td data-text-align="center" data-vertical-align="top">70</td>
                  <td data-text-align="center" data-vertical-align="top">750</td>
                </tr>
                <tr>
                  <td data-text-align="center" data-vertical-align="top">3</td>
                  <td data-text-align="center" data-vertical-align="top">400</td>
                  <td data-text-align="center" data-vertical-align="top">110</td>
                  <td data-text-align="center" data-vertical-align="top">1000</td>
                </tr>
                <tr>
                  <td data-text-align="center" data-vertical-align="top">6</td>
                  <td data-text-align="center" data-vertical-align="top">400</td>
                  <td data-text-align="center" data-vertical-align="top">132</td>
                  <td data-text-align="center" data-vertical-align="top">1100</td>
                </tr>
                <tr>
                  <td data-text-align="center" data-vertical-align="top">10</td>
                  <td data-text-align="center" data-vertical-align="top">400</td>
                  <td data-text-align="center" data-vertical-align="top">150</td>
                  <td data-text-align="center" data-vertical-align="top">1200</td>
                </tr>
                <tr>
                  <td data-text-align="center" data-vertical-align="top">15 <sup class="footnotereference" data-footnotereferencevalue="*" data-unique-footnote-counter="1">*</sup></td>
                  <td data-text-align="center" data-vertical-align="top">400</td>
                  <td data-text-align="center" data-vertical-align="top">220</td>
                  <td data-text-align="center" data-vertical-align="top">1600</td>
                </tr>
                <tr>
                  <td data-text-align="center" data-vertical-align="top">20</td>
                  <td data-text-align="center" data-vertical-align="top">400</td>
                  <td data-text-align="center" data-vertical-align="top">275</td>
                  <td data-text-align="center" data-vertical-align="top">1900</td>
                </tr>
                <tr>
                  <td data-text-align="center" data-vertical-align="top">30</td>
                  <td data-text-align="center" data-vertical-align="top">400</td>
                  <td data-text-align="center" data-vertical-align="top">380</td>
                  <td data-text-align="center" data-vertical-align="top">2500</td>
                </tr>
                <tr>
                  <td data-text-align="center" data-vertical-align="top">36</td>
                  <td data-text-align="center" data-vertical-align="top">400</td>
                  <td data-text-align="center" data-vertical-align="top">480</td>
                  <td data-text-align="center" data-vertical-align="top">3200</td>
                </tr>
                <tr>
                  <td data-text-align="center" data-vertical-align="top">45</td>
                  <td data-text-align="center" data-vertical-align="top">500</td>
                  <td data-text-align="center" data-vertical-align="top">700</td>
                  <td data-text-align="center" data-vertical-align="top">5300</td>
                </tr>
                <tr>
                  <td data-text-align="center" data-vertical-align="top">60</td>
                  <td data-text-align="center" data-vertical-align="top">650</td>
                  <td data-text-align="center" data-vertical-align="top"/>
                  <td data-text-align="center" data-vertical-align="top"/>
                </tr>
              </tbody>
            </table>
          </article>
          <footer class="footnotes">
            <article class="footnote" data-name="*" data-unique-footnote-counter="1"><span class="footnoteLabel">*</span> Omfatter 15 kV &#x2013; 16 2/3 Hz for jernbane.</article>
          </footer>
          <article class="defaultP" margin-top="true">
            <i>Sikkerhetsavstand</i>
          </article>
          <article class="legalP" id="kapittel-1-paragraf-5-ledd-14">Avstand som angir personellets n&#xE6;rmeste tillatte arbeidsposisjon fra anleggsdeler og omgivelser som befinner seg p&#xE5; et annet spenningsniv&#xE5; enn personellet, samt andre faser p&#xE5; samme spenningsniv&#xE5; ved arbeid p&#xE5; &#xE9;n fase. Angir ytre grense for sikkerhetsomr&#xE5;det.</article>
          <article class="legalP" id="kapittel-1-paragraf-5-ledd-15">Sikkerhetsavstand skal fastsettes for hvert enkelt arbeid og markeres.</article>
        </article>
      </section>
      <section class="section" data-name="kapII" id="kapittel-2" data-lovdata-URL="LTI/forskrift/2006-04-28-458/KAPITTEL_2">
        <h2>Kapittel II &#x2013; Generelle bestemmelser</h2>
        <article class="legalArticle" data-lovdata-URL="LTI/forskrift/2006-04-28-458/&#xA7;6" data-name="&#xA7;6" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Organisering</span></h3>
          <article class="legalP" id="kapittel-2-paragraf-1-ledd-1">For ethvert anlegg skal det v&#xE6;re utpekt en driftsleder (h&#xF8;yspenningsanlegg) eller driftsansvarlig (lavspenningsanlegg), som er ansvarlig for drift og vedlikehold av anlegget. Det skal treffes administrative tiltak som sikrer at ansvarsforholdene er entydige ved arbeid i og drift av elektriske anlegg.</article>
          <article class="legalP" id="kapittel-2-paragraf-1-ledd-2">For ethvert arbeid i anleggene skal det utpekes en leder for sikkerhet (h&#xF8;yspenningsanlegg) eller ansvarlig for arbeidet (lavspenningsanlegg). I h&#xF8;yspenningsanlegg skal det dessuten utpekes en leder for kobling n&#xE5;r det skal foretas koblinger i anleggene.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;7" data-name="&#xA7;7" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Overordnet planlegging</span></h3>
          <article class="legalP" id="kapittel-2-paragraf-2-ledd-1">I enhver virksomhet skal det v&#xE6;re et system for overordnet planlegging.</article>
          <article class="legalP" id="kapittel-2-paragraf-2-ledd-2">Personellet skal ha tilgang til og gj&#xF8;res kjent med relevante bestemmelser i denne forskriften med veiledning og gis n&#xF8;dvendig oppl&#xE6;ring, &#xF8;velse og instruksjon i denne.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;8" data-name="&#xA7;8" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Melding av ulykker/uhell</span></h3>
          <article class="legalP" id="kapittel-2-paragraf-3-ledd-1">Personskader eller skader p&#xE5; anlegg eller eiendom som er for&#xE5;rsaket av elektrisitet eller som oppst&#xE5;r ved arbeid p&#xE5; eller betjening av elektriske anlegg, skal i hvert enkelt tilfelle meldes snarest mulig til tilsynsmyndigheten.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;9" data-name="&#xA7;9" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Adgang</span></h3>
          <article class="legalP" id="kapittel-2-paragraf-4-ledd-1">For &#xE5; hindre at uvedkommende f&#xE5;r adgang til rom og inngjerdet omr&#xE5;de hvor elektriske anlegg ikke er beskyttet mot ber&#xF8;ring, skal disse omr&#xE5;dene holdes forsvarlig l&#xE5;st.</article>
          <article class="legalP" id="kapittel-2-paragraf-4-ledd-2">Det skal foreligge rutiner som regulerer hvem som gis adgang til elektriske anlegg som ikke er beskyttet mot ber&#xF8;ring. For h&#xF8;yspenningsanlegg skal det dokumenteres hvem som er gitt adgang.</article>
          <article class="legalP" id="kapittel-2-paragraf-4-ledd-3">For &#xE5; sikre at det ikke skjer utilsiktet ut- eller innkobling av h&#xF8;yspenningsanlegg skal brytere/betjeningsutstyr l&#xE5;ses p&#xE5; egnet m&#xE5;te.</article>
        </article>
      </section>
      <section class="section" data-name="kapIII" id="kapittel-3" data-lovdata-URL="LTI/forskrift/2006-04-28-458/KAPITTEL_3">
        <h2>Kapittel III &#x2013; Generelle sikkerhetskrav</h2>
        <article class="legalArticle" data-lovdata-URL="LTI/forskrift/2006-04-28-458/&#xA7;10" data-name="&#xA7;10" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Planlegging av arbeid</span></h3>
          <article class="legalP" id="kapittel-3-paragraf-1-ledd-1">F&#xF8;r et arbeid igangsettes skal det innhentes n&#xF8;dvendige opplysninger om anlegget og p&#xE5; bakgrunn av disse gjennomf&#xF8;res en risikovurdering for det aktuelle arbeidet. P&#xE5; bakgrunn av risikovurderingen skal minst f&#xF8;lgende gjennomf&#xF8;res:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">valg av arbeidsmetode,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">forsikring om at n&#xF8;dvendig utstyr er tilgjengelig,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">vurdering av i hvilket omfang verneutstyr skal benyttes, og</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">valg, vurdering og instruksjon av personell.</article></article></li></ul></article>
          <article class="legalP" id="kapittel-3-paragraf-1-ledd-2">Funksjonskontroll av elektriske anlegg skal v&#xE6;re planlagt etter de samme prinsipper som gjelder for planlegging av arbeid.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;11" data-name="&#xA7;11" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Kobling av elektriske anlegg</span></h3>
          <article class="legalP" id="kapittel-3-paragraf-2-ledd-1">Kobling av elektriske anlegg skal utf&#xF8;res p&#xE5; en slik m&#xE5;te at dette ikke medf&#xF8;rer fare for skade p&#xE5; liv, helse og materielle verdier.</article>
          <article class="legalP" id="kapittel-3-paragraf-2-ledd-2">I h&#xF8;yspenningsanlegg skal det til enhver tid v&#xE6;re klarlagt hvem som har koblingsmyndighet og hvem som er utpekt til &#xE5; lede koblinger og etablering og avvikling av sikkerhetstiltak p&#xE5; koblingsstedene (leder for kobling).</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;12" data-name="&#xA7;12" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Sikkerhet p&#xE5; arbeidsstedet</span></h3>
          <article class="legalP" id="kapittel-3-paragraf-3-ledd-1">Det skal til enhver tid v&#xE6;re klarlagt hvem som har myndighet til &#xE5; planlegge og har ansvar for &#xE5; etablere, lede og avvikle sikkerhetstiltakene p&#xE5; arbeidsstedet ved arbeid p&#xE5; eller n&#xE6;r ved elektriske anlegg &#x2013; leder for sikkerhet (h&#xF8;yspenningsanlegg) eller ansvarlig for arbeidet (lavspenningsanlegg). Vedkommende skal p&#xE5;se at aktivitetene utf&#xF8;res p&#xE5; forsvarlig m&#xE5;te og i samsvar med denne forskriften og m&#xE5; kunne kommunisere direkte med driftsleder (h&#xF8;yspenningsanlegg) eller driftsansvarlig person (lavspenningsanlegg) eller en av ham bemyndiget og alle som deltar i aktiviteten.</article>
          <article class="legalP" id="kapittel-3-paragraf-3-ledd-2">Ved arbeid i h&#xF8;yspenningsanlegg skal det v&#xE6;re direkte kommunikasjon mellom leder for sikkerhet og leder for kobling. Det er kun utpekt leder for sikkerhet som kan gi tillatelse til &#xE5; igangsette arbeid p&#xE5; eller n&#xE6;r ved h&#xF8;yspenningsanlegg.</article>
          <article class="legalP" id="kapittel-3-paragraf-3-ledd-3">Ved arbeid p&#xE5; eller n&#xE6;r ved h&#xF8;yspenningsanlegg og p&#xE5; eller n&#xE6;r ved uisolert spenningssatt lavspenning luftledningsanlegg skal det v&#xE6;re minst to personer til stede for &#xE5; ivareta beredskapen dersom det skulle oppst&#xE5; en ulykke.</article>
          <article class="legalP" id="kapittel-3-paragraf-3-ledd-4">Videre skal det v&#xE6;re to personer til stede ved etablering og avvikling av alle sikkerhetstiltak p&#xE5; arbeidsstedet ved arbeid p&#xE5; eller n&#xE6;r ved h&#xF8;yspenningsanlegg. Kravet om to personer ved etablering og avvikling av sikkerhetstiltak kan frafalles dersom en risikovurdering viser at dette ikke inneb&#xE6;rer noen &#xF8;kt risiko for den som skal utf&#xF8;re dette.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;13" data-name="&#xA7;13" id="kapittel-3-paragraf-4">
          <h3 class="legalArticleHeader"><span class="legalArticleValue">&#xA7; 13</span>. <span class="legalArticleTitle">Avbrytelse av arbeid p&#xE5; bakgrunn av ytre p&#xE5;virkninger</span></h3>
          <article class="legalP" id="kapittel-3-paragraf-4-ledd-1">Dersom ytre p&#xE5;virkninger medf&#xF8;rer at et arbeid ikke kan utf&#xF8;res p&#xE5; en sikkerhetsmessig forsvarlig m&#xE5;te skal ikke dette igangsettes, eventuelt avbrytes dersom det allerede er igangsatt. V&#xE6;rmessige forhold omfattes av begrepet ytre p&#xE5;virkninger.</article>
          <article class="legalP" id="kapittel-3-paragraf-4-ledd-2">For &#xE5; sikre personell mot skade fra lynoverspenninger, skal det ikke utf&#xF8;res arbeid p&#xE5; luftledningsanlegg dersom det observeres tordenv&#xE6;r i det omr&#xE5;det hvor luftledningene befinner seg.</article>
        </article>
      </section>
      <section class="section" data-name="kapIV" id="kapittel-4" data-lovdata-URL="LTI/forskrift/2006-04-28-458/KAPITTEL_4">
        <h2>Kapittel IV &#x2013; Arbeidsmetoder</h2>
        <article class="legalArticle" data-lovdata-URL="LTI/forskrift/2006-04-28-458/&#xA7;14" data-name="&#xA7;14" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 14</span>. <span class="legalArticleTitle">Arbeid p&#xE5; frakoblet anlegg &#x2013; etablering av sikkerhetstiltak</span></h3>
          <article class="legalP" id="kapittel-4-paragraf-1-ledd-1">Ved arbeid p&#xE5; frakoblet anlegg skal f&#xF8;lgende sikkerhetstiltak gjennomf&#xF8;res:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">frakobling,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">sikring mot innkobling,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">kontroll av at anlegget er spenningsl&#xF8;st,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">p&#xE5; bakgrunn av en risikovurdering vurdere behov for og eventuelt etablere n&#xF8;dvendig jord- og kortslutning, og</article></article></li><li data-li-identifier="e)" data-name="e)"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">eventuelt beskyttelse mot andre spenningssatte deler n&#xE6;r ved arbeidsstedet (jf. &#xA7; 17).</article></article></li></ul></article>
          <article class="legalP" id="kapittel-4-paragraf-1-ledd-2">Jord- og kortslutning av anlegget er et absolutt krav i h&#xF8;yspenningsanlegg. Jordingen skal utf&#xF8;res som arbeidsjording eller en kombinasjon av markeringsjording og endepunktsjording. Arbeidsjording eller markeringsjording skal v&#xE6;re synlig fra arbeidsstedet eller v&#xE6;re slik plassert at det p&#xE5; bakgrunn av en risikovurdering kan sannsynliggj&#xF8;res at samme sikkerhet oppn&#xE5;s.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;15" data-name="&#xA7;15" id="kapittel-4-paragraf-2">
          <h3 class="legalArticleHeader"><span class="legalArticleValue">&#xA7; 15</span>. <span class="legalArticleTitle">Arbeid p&#xE5; frakoblet anlegg &#x2013; avvikling av sikkerhetstiltak</span></h3>
          <article class="legalP" id="kapittel-4-paragraf-2-ledd-1">F&#xF8;r etablerte sikkerhetstiltak fjernes skal alle som har v&#xE6;rt involvert i arbeidet og andre som kan bli ber&#xF8;rt, gis underretning om at sikkerhetstiltakene vil opph&#xF8;re og at anlegget er &#xE5; betrakte som spenningssatt.</article>
          <article class="legalP" id="kapittel-4-paragraf-2-ledd-2">F&#xF8;r anlegget meldes klart for innkobling skal alle etablerte sikkerhetstiltak avvikles og alle som har v&#xE6;rt involvert i arbeidet, skal ha fjernet seg fra anlegget slik at innkobling kan skje uten fare.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;16" data-name="&#xA7;16" id="kapittel-4-paragraf-3">
          <h3 class="legalArticleHeader"><span class="legalArticleValue">&#xA7; 16</span>. <span class="legalArticleTitle">Arbeid under spenning (AUS)</span></h3>
          <article class="legalP" id="kapittel-4-paragraf-3-ledd-1">Personell som skal arbeide under spenning skal ha tilstrekkelig oppl&#xE6;ring i dette og arbeidet skal utf&#xF8;res etter anerkjente metoder og relevante arbeidsprosedyrer.</article>
          <article class="legalP" id="kapittel-4-paragraf-3-ledd-2">F&#xF8;r arbeid under spenning p&#xE5;begynnes skal eventuell brann- og eksplosjonsfare elimineres.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;17" data-name="&#xA7;17" id="kapittel-4-paragraf-4">
          <h3 class="legalArticleHeader"><span class="legalArticleValue">&#xA7; 17</span>. <span class="legalArticleTitle">Arbeid n&#xE6;r ved spenningssatte deler &#x2013; etablering av sikkerhetstiltak</span></h3>
          <article class="legalP" id="kapittel-4-paragraf-4-ledd-1">Ved arbeid n&#xE6;r ved spenningssatte elektriske anlegg skal f&#xF8;lgende sikkerhetstiltak etableres:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">markering av sikkerhetsavstand, og</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">etablering av avskjerminger og/eller avsperringer.</article></article></li></ul></article>
          <article class="legalP" id="kapittel-4-paragraf-4-ledd-2">For &#xE5; sikre at kortslutning og jordslutning ikke for&#xE5;rsakes av verkt&#xF8;y eller materiell og at ingen kommer i ber&#xF8;ring med spenningssatte deler, skal det i n&#xF8;dvendig utstrekning benyttes egnede beskyttelsesinnretninger.</article>
          <article class="legalP" id="kapittel-4-paragraf-4-ledd-3">Det skal p&#xE5;ses at beskyttelsesinnretningene er egnet for det aktuelle arbeidet, for den aktuelle spenningen og er i forsvarlig stand.</article>
          <article class="legalP" id="kapittel-4-paragraf-4-ledd-4">Dersom sikkerhetstiltakene nevnt ovenfor ikke kan gjennomf&#xF8;res fullt ut m&#xE5; en annen arbeidsmetode benyttes.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;18" data-name="&#xA7;18" id="kapittel-4-paragraf-5">
          <h3 class="legalArticleHeader"><span class="legalArticleValue">&#xA7; 18</span>. <span class="legalArticleTitle">Arbeid n&#xE6;r ved spenningssatte deler &#x2013; avvikling av sikkerhetstiltak</span></h3>
          <article class="legalP" id="kapittel-4-paragraf-5-ledd-1">F&#xF8;r etablerte sikkerhetstiltak fjernes skal alle som har v&#xE6;rt involvert i arbeidet, gis underretning om at arbeidet skal avsluttes og at sikkerhetstiltakene vil opph&#xF8;re.</article>
        </article>
      </section>
      <section class="section" data-name="kapV" id="kapittel-5" data-lovdata-URL="LTI/forskrift/2006-04-28-458/KAPITTEL_5">
        <h2>Kapittel V &#x2013; Vedlikehold av elektriske anlegg</h2>
        <article class="legalArticle" data-lovdata-URL="LTI/forskrift/2006-04-28-458/&#xA7;19" data-name="&#xA7;19" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 19</span>. <span class="legalArticleTitle">Utf&#xF8;relse av vedlikehold</span></h3>
          <article class="legalP" id="kapittel-5-paragraf-1-ledd-1">For &#xE5; ha oversikt over anleggene skal det i alle h&#xF8;yspenningsanlegg og alle komplekse lavspenningsanlegg v&#xE6;re satt opp enlinjeskjema. Oppdatert dokumentasjon for anlegget skal alltid v&#xE6;re tilgjengelig.</article>
          <article class="legalP" id="kapittel-5-paragraf-1-ledd-2">For &#xE5; sikre at personell ikke blir skadet skal vedlikehold utf&#xF8;res etter fastsatte arbeidsprosedyrer og ved at det benyttes &#xE9;n eller en kombinasjon av arbeidsmetodene som er beskrevet under kapittel IV.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;20" data-name="&#xA7;20" id="kapittel-5-paragraf-2">
          <h3 class="legalArticleHeader"><span class="legalArticleValue">&#xA7; 20</span>. <span class="legalArticleTitle">Betjening av sikringer</span></h3>
          <article class="legalP" id="kapittel-5-paragraf-2-ledd-1">For &#xE5; sikre personell mot skade skal betjening av sikringer utf&#xF8;res p&#xE5; en sikkerhetsmessig forsvarlig m&#xE5;te ved bruk av tekniske sikkerhetstiltak eller ved bruk av egnet isolerende redskap.</article>
          <article class="legalP" id="kapittel-5-paragraf-2-ledd-2">For &#xE5; ha n&#xF8;dvendig beredskap ved betjening av h&#xF8;yspenningssikringer, skal det v&#xE6;re to personer til stede n&#xE5;r sikringene betjenes under spenning fra plattform.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;21" data-name="&#xA7;21" id="kapittel-5-paragraf-3">
          <h3 class="legalArticleHeader"><span class="legalArticleValue">&#xA7; 21</span>. <span class="legalArticleTitle">Anlegg som settes i drift</span></h3>
          <article class="legalP" id="kapittel-5-paragraf-3-ledd-1">For &#xE5; sikre at det ikke oppst&#xE5;r skade p&#xE5; liv, helse og materielle verdier n&#xE5;r det settes spenning p&#xE5; et nytt elektrisk anlegg eller best&#xE5;ende anlegg som har v&#xE6;rt frakoblet spenning, skal det p&#xE5; egnet m&#xE5;te bekjentgj&#xF8;res for de som er ber&#xF8;rt at anlegget settes i drift.</article>
        </article>
      </section>
      <section class="section" data-name="kapVI" id="kapittel-6" data-lovdata-URL="LTI/forskrift/2006-04-28-458/KAPITTEL_6">
        <h2>Kapittel VI &#x2013; Avsluttende bestemmelser</h2>
        <article class="legalArticle" data-lovdata-URL="LTI/forskrift/2006-04-28-458/&#xA7;22" data-name="&#xA7;22" id="kapittel-6-paragraf-1">
          <h3 class="legalArticleHeader"><span class="legalArticleValue">&#xA7; 22</span>. <span class="legalArticleTitle">Tilsyn</span></h3>
          <article class="legalP" id="kapittel-6-paragraf-1-ledd-1">Tilsynsmyndigheten eller den de bemyndiger f&#xF8;rer tilsyn med etterlevelsen av denne forskriften.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;23" data-name="&#xA7;23" id="kapittel-6-paragraf-2">
          <h3 class="legalArticleHeader"><span class="legalArticleValue">&#xA7; 23</span>. <span class="legalArticleTitle">Vedtak</span></h3>
          <article class="legalP" id="kapittel-6-paragraf-2-ledd-1">Tilsynsmyndigheten eller den de bemyndiger gir de p&#xE5;legg og treffer de enkeltvedtak ellers som er n&#xF8;dvendig for gjennomf&#xF8;ringen av bestemmelsene gitt i eller i medhold av denne forskriften.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;24" data-name="&#xA7;24" id="kapittel-6-paragraf-3">
          <h3 class="legalArticleHeader"><span class="legalArticleValue">&#xA7; 24</span>. <span class="legalArticleTitle">Klage</span></h3>
          <article class="legalP" id="kapittel-6-paragraf-3-ledd-1">Vedtak fattet i medhold av denne forskriften kan p&#xE5;klages i henhold til lov 10. februar 1967 om behandlingsm&#xE5;ten i forvaltningssaker (forvaltningsloven).</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;25" data-name="&#xA7;25" id="kapittel-6-paragraf-4">
          <h3 class="legalArticleHeader"><span class="legalArticleValue">&#xA7; 25</span>. <span class="legalArticleTitle">Reaksjonsmidler ved overtredelse</span></h3>
          <article class="legalP" id="kapittel-6-paragraf-4-ledd-1">Ved overtredelse av forskriften eller vedtak truffet i medhold av denne, gjelder bestemmelsene om p&#xE5;legg, tvangsmulkt, forelegg, stansing og andre reaksjonsmidler som nevnt i lov 24. mai 1929 nr. 4 om tilsyn med elektriske anlegg og elektrisk utstyr.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;26" data-name="&#xA7;26" id="kapittel-6-paragraf-5">
          <h3 class="legalArticleHeader"><span class="legalArticleValue">&#xA7; 26</span>. <span class="legalArticleTitle">Straffebestemmelse</span></h3>
          <article class="legalP" id="kapittel-6-paragraf-5-ledd-1">Overtredelse av denne forskriften eller vedtak fattet i medhold av denne kan straffes i henhold til lov 24. mai 1929 nr. 4 om tilsyn med elektriske anlegg og elektrisk utstyr &#xA7; 14.</article>
        </article>
        <article class="legalArticle" data-lovdata-URL="LTI/forskrift/2006-04-28-458/&#xA7;27" data-name="&#xA7;27" id="kapittel-6-paragraf-6">
          <h3 class="legalArticleHeader"><span class="legalArticleValue">&#xA7; 27</span>. <span class="legalArticleTitle">Ikrafttredelse &#x2013; Opphevelse av andre forskrifter</span></h3>
          <article class="legalP" id="kapittel-6-paragraf-6-ledd-1">Denne forskrift trer i kraft 1. juli 2006.</article>
          <article class="legalP" id="kapittel-6-paragraf-6-ledd-2">Fra samme dato oppheves forskrift 30. oktober 1998 nr. 1048 om sikkerhet ved arbeid i og drift av lavspenningsanlegg med vedlegg og forskrift 30. oktober 1998 nr. 1047 om sikkerhet ved arbeid i og drift av h&#xF8;yspenningsanlegg med vedlegg.</article>
        </article>
      </section>
      <section class="section" id="kapittel-7" data-lovdata-URL="LTI/forskrift/2006-04-28-458/KAPITTEL_7">
        <h2>Veiledning til forskrift om sikkerhet ved arbeid i og drift av elektriske anlegg</h2>
        <article class="defaultP">
          <i>Forord</i>
        </article>
        <article class="legalP" id="kapittel-7-ledd-1">Forskrift om sikkerhet ved arbeid i og drift av elektriske anlegg er fastsatt av Direktoratet for samfunnssikkerhet og beredskap (DSB) 28. april 2006 med hjemmel i lov 24. mai 1929 nr. 4 om tilsyn med elektriske anlegg og elektrisk utstyr &#xA7; 2, jf. delegeringsvedtak fra Justis- og politidepartementet av 1. september 2003 nr. 1161.</article>
        <article class="legalP" id="kapittel-7-ledd-2">Hovedansvarlig for oppfyllelse av kravene i forskriften er eier/driver av elektriske anlegg og eier av virksomhet som utf&#xF8;rer aktiviteter som omfattes av forskriften bl.a. ved at eier/driver m&#xE5; ansette personer som tilfredsstiller krav i forskrift om kvalifikasjoner for elektrofagfolk for &#xE5; kunne forest&#xE5; utf&#xF8;relse og vedlikehold herunder reparasjon av h&#xF8;y- og lavspenningsanlegg og s&#xF8;rge for at det etableres tilfredsstillende rutiner for arbeid i anleggene.</article>
        <article class="legalP" id="kapittel-7-ledd-3">Denne veiledningen til forskriften gir utfyllende kommentarer til forskriftsbestemmelsene. Forskriften er en rammeforskrift som baserer seg p&#xE5; at anerkjente internasjonale normer legges til grunn for oppfyllelse av forskriftens sikkerhetskrav. DSB anser at norsk elektroteknisk norm NEK EN 50110-1:2005 oppfyller sikkerhetskravene i denne forskriften. Dersom forskrift, veiledning og norm er oppfylt anses det som dokumentert at forskriftens sikkerhetskrav er oppfylt.</article>
        <article class="legalP" id="kapittel-7-ledd-4">L&#xF8;sninger som avviker fra veiledning og norm vil kunne benyttes, forutsatt at den avvikende l&#xF8;sningen ivaretar sikkerhetsm&#xE5;lsettingen i forskriften. Der veiledningen benytter begrepene &#xAB;m&#xE5;&#xBB; eller &#xAB;skal&#xBB; anses den foresl&#xE5;tte l&#xF8;sningen &#xE5; v&#xE6;re den som fullt ut oppfyller forskriftens krav. Valg av annen l&#xF8;sning skal i slike tilfeller begrunnes/dokumenteres med at det oppn&#xE5;s tilsvarende eller h&#xF8;yere sikkerhetsniv&#xE5; enn det som er angitt i veiledning og norm. Dette skal i tilfelle v&#xE6;re dokumentert i virksomhetens internkontroll og kunne fremlegges for tilsynsmyndigheten. Der veiledningen benytter begrepene &#xAB;b&#xF8;r&#xBB; eller &#xAB;kan&#xBB; anses den foresl&#xE5;tte l&#xF8;sningen &#xE5; v&#xE6;re en av flere m&#xE5;ter &#xE5; oppfylle forskriftens krav. Valg av annen l&#xF8;sning beh&#xF8;ver i slike tilfeller ikke begrunnes.</article>
        <article class="legalP" id="kapittel-7-ledd-5">Et av m&#xE5;lene med denne forskriften er imidlertid &#xE5; tiln&#xE6;rme seg felles krav innenfor E&#xD8;S-omr&#xE5;det gjennom at alle medlemsland implementerer EN 50110-1 i nasjonalt regelverk. DSB anser derfor at NEK EN 50110-1:2005 angir preferert metode for oppfyllelse av forskriftens sikkerhetskrav.</article>
        <article class="legalP" id="kapittel-7-ledd-6">Felles metode for etablering av sikkerhetstiltak vil bidra til &#xE5; redusere risikoen for u&#xF8;nskede hendelser i tilknytning til flyt av tjenester over landegrensene, men ogs&#xE5; p&#xE5; bakgrunn av at kj&#xF8;p av entrepren&#xF8;rtjenester fra eksterne virksomheter blir stadig mer utbredt innenfor landets grenser.</article>
        <article class="legalP" id="kapittel-7-ledd-7">NEK EN 50110-1:2005 har gjennom normative referanser henvisning til andre relevante normer som vil komme til anvendelse og i informativt vedlegg til normen er det gitt en oversikt over slike relevante normer og publikasjoner.</article>
        <article class="defaultP" margin-top="true">
          <i>Til kapittel I &#x2013; Innledende bestemmelser og definisjoner</i>
        </article>
        <article class="defaultP" margin-top="true">
          <i>Til &#xA7; 2 Virkeomr&#xE5;de</i>
        </article>
        <article class="legalP" id="kapittel-7-ledd-8">Forskriften gjelder ogs&#xE5; ved praktisk oppl&#xE6;ring og undervisning i elektrofag samt forskning og utvikling i laboratoriesammenheng.</article>
        <article class="legalP" id="kapittel-7-ledd-9">At et elektrisk anlegg er tilrettelagt for &#xE5; komme under spenning inneb&#xE6;rer at dette kan komme under spenning ved innkobling av bryter, innsetting av sikringer, tilkobling av AUS-klemmer eller innkobling av lasker/kniver. AUS-klemme er en klemme beregnet for tilkobling av f.eks. avgreininger i h&#xF8;yspennings luftledningsanlegg under spenning ved bruk av isolerende verkt&#xF8;y. AUS st&#xE5;r for arbeid under spenning.</article>
        <article class="legalP" id="kapittel-7-ledd-10">Et anlegg som er under bygging eller demontering, kan komme under spenning:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-10-punkt-1"><article class="legalP" id="kapittel-7-ledd-10-punkt-1-ledd-1">ved atmosf&#xE6;riske p&#xE5;virkninger,</article></article></li><li data-li-identifier="-" data-name="-"><article class="listArticle" id="kapittel-7-ledd-10-punkt-2"><article class="legalP" id="kapittel-7-ledd-10-punkt-2-ledd-1">ved ber&#xF8;ring av / overslag fra best&#xE5;ende anlegg, eller</article></article></li><li data-li-identifier="-" data-name="-"><article class="listArticle" id="kapittel-7-ledd-10-punkt-3"><article class="legalP" id="kapittel-7-ledd-10-punkt-3-ledd-1">ved induksjon fra best&#xE5;ende anlegg.</article></article></li></ul></article>
        <article class="legalP" id="kapittel-7-ledd-11">Tilsyn med elektriske anlegg som er nevnt under a), er underlagt Petroleumstilsynet. Petroleumstilsynets myndighetsomr&#xE5;de er utvidet til ogs&#xE5; &#xE5; omfatte tilsyn med sikkerhet, beredskap og arbeidsmilj&#xF8; p&#xE5; enkelte integrerte petroleumsanlegg og tilknyttede r&#xF8;rledningssystemer p&#xE5; land, jf. b). Dette er anlegg for ilandf&#xF8;ring og bearbeiding av petroleumsprodukter. Det henvises til Petroleumstilsynet for eventuell avklaring av hvilke anlegg som til enhver tid er omfattet av dette unntaket. Nedstr&#xF8;msanlegg, dvs. anlegg for distribusjon av petroleumsprodukter ut til forhandler og sluttbruker, er imidlertid ikke omfattet av unntaket.</article>
        <article class="legalP" id="kapittel-7-ledd-12">Tilsyn med elektriske anlegg i luftfart&#xF8;yer som nevnt under c), er underlagt Luftfartstilsynet.</article>
        <article class="legalP" id="kapittel-7-ledd-13">Tilsyn med elektriske anlegg for elektroniske telekommunikasjons- og informasjonssystemer som nevnt under d), er underlagt Post- og teletilsynet.</article>
        <article class="legalP" id="kapittel-7-ledd-14">At effekten er s&#xE5; lav at det ikke inneb&#xE6;rer fare for personskade, jf. e), vil si at det ved ber&#xF8;ring ikke oppst&#xE5;r farlige str&#xF8;mmer (vanligvis str&#xF8;mmer under 30 mA) og at det ikke oppst&#xE5;r farlige lysbuer ved kortslutning. N&#xE5;r det gjelder grenseverdier for farlige str&#xF8;mmer vises det til IEC TR 60 479-1.</article>
        <article class="legalP" id="kapittel-7-ledd-15">Anlegg som nevnt under f), omfatter alle typer anlegg hvor normal drift ikke stiller krav til elektrofaglige kvalifikasjoner, dvs. boliger og alle typer virksomheter uten behov for egne ansatte elektrofagfolk. En person som er instruert til &#xE5; ivareta enkle driftsmessige oppgaver, omfattes ikke av begrepet ukyndig person. Dette inneb&#xE6;rer at en instruert person vil omfattes av relevante krav i denne forskriften.</article>
        <article class="defaultP" margin-top="true">
          <i>Til &#xA7; 3 Ansvar &#x2013; Hvem forskriften retter seg mot</i>
        </article>
        <article class="legalP" id="kapittel-7-ledd-16">I henhold til forskrift om systematisk helse-, milj&#xF8;- og sikkerhetsarbeid i virksomheter (Internkontrollforskriften) skal den ansvarlige for virksomheten s&#xF8;rge for at det innf&#xF8;res og ut&#xF8;ves internkontroll i virksomheten og at dette gj&#xF8;res i samarbeid med arbeidstakerne og deres representanter. Som et ledd i dette skal virksomhetens eier s&#xF8;rge for at de som deltar i aktiviteter som omfattes av denne forskriften, f&#xE5;r tilrettelagt forholdene slik at aktiviteten kan utf&#xF8;res forsvarlig og i samsvar med forskriften. Herunder skal eier stille n&#xF8;dvendige &#xF8;konomiske midler til r&#xE5;dighet.</article>
        <article class="legalP" id="kapittel-7-ledd-17">I henhold til denne forskriftens virkeomr&#xE5;de s&#xE5; regulerer denne aktiviteter hvor det stilles krav til elektrofaglig kompetanse i samsvar med forskrift om kvalifikasjoner for elektrofagfolk (fke).</article>
        <article class="legalP" id="kapittel-7-ledd-18">Med eier av virksomhet menes i denne forbindelse eier av den virksomheten som forest&#xE5;r utf&#xF8;relse, drift og vedlikehold av elektriske anlegg og hvor fagpersonalet er ansatt. Eksempler p&#xE5; dette kan v&#xE6;re everk, elektroentrepren&#xF8;rer, industribedrifter og andre virksomheter som har ansatt egne elektrofagfolk i henhold til kravene i fke. Det er eier av den virksomheten hvor fagpersonalet er ansatt som har ansvaret for at personalet innehar n&#xF8;dvendig kompetanse og har f&#xE5;tt n&#xF8;dvendig oppl&#xE6;ring, &#xF8;velse og instruksjon i krav hjemlet i denne forskriften.</article>
        <article class="legalP" id="kapittel-7-ledd-19">N&#xE5;r eier av virksomheten, jf. ovennevnte, ogs&#xE5; er eier av det elektriske anlegget, s&#xE5; vil denne sitte med det hele og fulle ansvar for at kravene i denne forskriften blir oppfylt.</article>
        <article class="legalP" id="kapittel-7-ledd-20">Dersom eier av anlegget setter bort driften av dette til en annen virksomhet s&#xE5; vil det v&#xE6;re den virksomheten som driver anlegget som har ansvar for at kravene i denne forskriften blir oppfylt. Eier av anlegget vil imidlertid st&#xE5; ansvarlig for at den som driver anlegget f&#xE5;r n&#xF8;dvendige ressurser for &#xE5; ivareta dette ansvaret.</article>
        <article class="legalP" id="kapittel-7-ledd-21">Driftsleder (h&#xF8;yspenningsanlegg)/driftsansvarlig (lavspenningsanlegg) er en funksjon som knytter seg til et konkret anlegg og det er den som eier/driver anlegget som ansetter/utpeker en person til &#xE5; ivareta denne funksjonen. Driftsleder/driftsansvarlig blir delegert myndighet og dermed ogs&#xE5; ansvar for &#xE5; p&#xE5;se at anlegg bygges, drives og vedlikeholdes i henhold til forskriftenes krav. Dette fritar imidlertid ikke eier/driver fra det overordnede ansvaret de er tillagt.</article>
        <article class="legalP" id="kapittel-7-ledd-22">Ved kj&#xF8;p av tjenester fra en ekstern virksomhet s&#xE5; vil ikke det ansvaret som p&#xE5;hviler eier/driver, kunne delegeres. Eier/driver av anlegget vil ha ansvar for at tjenesteleverand&#xF8;rens internkontroll i n&#xF8;dvendig omfang samordnes med oppdragsgivers internkontroll, jf. Internkontrollforskriften.</article>
        <article class="legalP" id="kapittel-7-ledd-23">Eier/driver av et elektrisk anlegg vil alltid ha et overordnet ansvar for at sikkerhetskravene i denne forskriften oppfylles uavhengig av om arbeidet utf&#xF8;res av egne ansatte eller av en ekstern tjenesteleverand&#xF8;r. En ekstern tjenesteleverand&#xF8;r vil imidlertid ogs&#xE5; ha et selvstendig ansvar for &#xE5; oppfylle forskriftens krav og i henhold til de f&#xF8;ringene som eier/driver av anlegget gjennom driftsleder/driftsansvarlig gir.</article>
        <article class="legalP" id="kapittel-7-ledd-24">N&#xE5;r arbeidet er av en slik art at det faller inn under virkeomr&#xE5;det til forskrift om kvalifikasjoner for elektrofagfolk (fke), s&#xE5; skal det kun benyttes eksterne tjenesteleverand&#xF8;rer som er registrert i DSBs sentrale register over virksomheter som prosjekterer, utf&#xF8;rer og vedlikeholder elektriske anlegg, jf. forskrift om registrering av virksomheter som prosjekterer, utf&#xF8;rer og vedlikeholder elektriske anlegg. Myndighet til &#xE5; ivareta den eksterne virksomhetens ansvar vil normalt v&#xE6;re delegert til virksomhetens faglig ansvarlige. En faglig ansvarlig skal oppfylle kravene i forskrift om kvalifikasjoner for elektrofagfolk og skal reelt forest&#xE5; arbeidet.</article>
        <article class="legalP" id="kapittel-7-ledd-25">Eier/driver av et h&#xF8;yspenningsanlegg vil imidlertid etter vurdering kunne delegere myndighet til eier av en ekstern virksomhet, for eksempel myndighet til &#xE5; utpeke leder for sikkerhet blant egne ansatte. Slik delegering av myndighet fritar imidlertid ikke eier/driver for det overordnede ansvaret.</article>
        <article class="legalP" id="kapittel-7-ledd-26">Eier av anlegg eller utstyr som tilfredsstiller relevante installasjons- og utstyrsnormer og som er konstruert for bruk av ukyndige personer, er ansvarlig for at det kun benyttes virksomheter som er registrert i DSBs sentrale register over virksomheter som prosjekterer, utf&#xF8;rer og vedlikeholder elektriske anlegg, til utf&#xF8;relse og vedlikehold av disse anleggene. Utover dette begrenser ansvaret seg til &#xE5; legge forholdene til rette for og etterkomme eventuelle krav fra den virksomheten som forest&#xE5;r arbeidet slik at forskriftens sikkerhetskrav skal kunne oppfylles.</article>
        <article class="legalP" id="kapittel-7-ledd-27">Virksomheter som kun har ansatt instruert person for &#xE5; ivareta enkle driftsoppgaver omfattes ikke av virkeomr&#xE5;det til denne forskriften. Eier av slik virksomhet har imidlertid ansvar for at det benyttes en virksomhet med elektrofaglig kompetanse til &#xE5; utarbeide instruksen og at den instruerte gis n&#xF8;dvendig oppl&#xE6;ring for &#xE5; ivareta sin egen sikkerhet. Instruksen skal basere seg p&#xE5; kravene i denne forskriften.</article>
        <article class="legalP" id="kapittel-7-ledd-28">Selv om det er eier av virksomheten og eier/driver av anlegget som har hovedansvaret er ogs&#xE5; arbeidstakere p&#xE5;lagt visse plikter og har s&#xE5;ledes et medansvar. Det vises i den forbindelse til lov om arbeidsmilj&#xF8;, arbeidstid og stillingsvern mv. (arbeidsmilj&#xF8;loven).</article>
        <article class="defaultP" margin-top="true">
          <i>Til &#xA7; 4 Dispensasjon</i>
        </article>
        <article class="legalP" id="kapittel-7-ledd-29">De sikkerhetskravene som er gitt i forskriften er etter Direktoratet for samfunnssikkerhet og beredskaps vurdering s&#xE5; grunnleggende at det kun i sv&#xE6;rt spesielle tilfeller vil v&#xE6;re aktuelt &#xE5; gi dispensasjon fra dem.</article>
        <article class="defaultP" margin-top="true">
          <i>Til &#xA7; 5 Definisjoner</i>
        </article>
        <article class="legalP" id="kapittel-7-ledd-30">Ytterligere relevante definisjoner er gitt i NEK EN 50110-1:2005. For definisjoner p&#xE5; andre termer vises til International Electrotechnical Vocabulary (IEC 60050-serien).</article>
        <article class="defaultP" margin-top="true">
          <i>Til kapittel II &#x2013; Generelle bestemmelser</i>
        </article>
        <article class="defaultP" margin-top="true">
          <i>Til &#xA7; 6 Organisering</i>
        </article>
        <article class="legalP" id="kapittel-7-ledd-31">Det er eier/driver av anlegget som er ansvarlig for at det utpekes en driftsleder/driftsansvarlig person.</article>
        <article class="legalP" id="kapittel-7-ledd-32">For lavspenningsanlegg er det ikke stilt kvalifikasjonskrav til driftsansvarlig person. I virksomheter som har ansatt egne elektrofagfolk som oppfyller kravene i forskrift om kvalifikasjoner for elektrofagfolk (fke), s&#xE5; skal driftsansvarlig person utpekes blant disse.</article>
        <article class="legalP" id="kapittel-7-ledd-33">Utf&#xF8;relse, drift og vedlikehold av elektriske anlegg tilh&#xF8;rende en tredjepart, skal forest&#xE5;s av en faglig ansvarlig som oppfyller kravene i forskrift om kvalifikasjoner for elektrofagfolk (fke).</article>
        <article class="defaultP" margin-top="true">
          <i>H&#xF8;yspenningsanlegg</i>
        </article>
        <article class="legalP" id="kapittel-7-ledd-34">N&#xE5;r det gjelder drift og vedlikehold av h&#xF8;yspenningsanlegg f&#xF8;lger det av forskrift om kvalifikasjoner for elektrofagfolk (fke) at dette skal forest&#xE5;s av kvalifisert person (driftsleder). Med kvalifisert menes i denne forbindelse at vedkommende bl.a. har slik kjennskap til h&#xF8;yspenningsanlegget at inn- og utkoblinger kan utf&#xF8;res p&#xE5; en sikkerhetsmessig forsvarlig m&#xE5;te. Det skal til enhver tid v&#xE6;re en person som forest&#xE5;r den daglige driften av anlegget. Dette inneb&#xE6;rer at det m&#xE5; utpekes en stedfortreder n&#xE5;r driftslederen er frav&#xE6;rende. For anlegg med en viss kompleksitet, funksjon og st&#xF8;rrelse f&#xF8;lger det av fke at driftslederen skal v&#xE6;re sakkyndig, dvs. oppfylle kravene til sakkyndig driftsleder gitt i fke.</article>
        <article class="legalP" id="kapittel-7-ledd-35">Det skal til enhver tid v&#xE6;re klarlagt hvem som har myndighet til &#xE5; utpeke og hvem som er utpekt til &#xE5; lede koblingsoppdrag og sikkerhetstiltakene ved arbeid p&#xE5; eller n&#xE6;r ved h&#xF8;yspenningsanlegg. Funksjonene skal benevnes som &#xAB;leder for kobling&#xBB; og &#xAB;leder for sikkerhet&#xBB;.</article>
        <article class="legalP" id="kapittel-7-ledd-36">Det tilligger driftsleder p&#xE5; bakgrunn av en individuell vurdering, &#xE5; godkjenne en person som leder for kobling og/eller leder for sikkerhet. Godkjenningen skal v&#xE6;re tidsbegrenset. Dette inneb&#xE6;rer at driftsleder med jevne mellomrom m&#xE5; foreta en vurdering av om en person fortsatt er skikket til &#xE5; ivareta en slik funksjon. Dersom en person etter driftsleders vurdering, ikke lenger er skikket til eller har behov for &#xE5; ivareta funksjonen som leder for kobling og/eller leder for sikkerhet, skal godkjenningen trekkes tilbake.</article>
        <article class="legalP" id="kapittel-7-ledd-37">Den som skal lede koblingsoppdrag i h&#xF8;yspenningsanlegg &#x2013; leder for kobling &#x2013; m&#xE5; p&#xE5; forh&#xE5;nd ha f&#xE5;tt n&#xF8;dvendig oppl&#xE6;ring og ha f&#xE5;tt utlevert skriftlig instruks som fastsl&#xE5;r hvilken myndighet og hvilket ansvar som tilligger funksjonen og hvilke koblingsoppdrag vedkommende kan lede (spenningsniv&#xE5;, geografisk omr&#xE5;de, brytertype mv.).</article>
        <article class="legalP" id="kapittel-7-ledd-38">Den som skal lede sikkerheten p&#xE5; arbeidsstedet &#x2013; leder for sikkerhet &#x2013; m&#xE5; p&#xE5; forh&#xE5;nd ha f&#xE5;tt utlevert skriftlig instruks som fastsl&#xE5;r hvilken myndighet og hvilket ansvar som tilligger funksjonen og for hvilke anlegg vedkommende kan lede sikkerheten (spenningsniv&#xE5;, geografisk omr&#xE5;de, anleggstype mv.).</article>
        <article class="legalP" id="kapittel-7-ledd-39">Det anbefales at det klart synliggj&#xF8;res p&#xE5; arbeidsstedet hvem som er tillagt funksjonen leder for sikkerhet.</article>
        <article class="defaultP" margin-top="true">
          <i>Lavspenningsanlegg</i>
        </article>
        <article class="legalP" id="kapittel-7-ledd-40">Det skal til enhver tid v&#xE6;re klarlagt hvem som har myndighet til &#xE5; utpeke og hvem som er utpekt til &#xE5; lede sikkerhetstiltakene ved arbeid p&#xE5; eller n&#xE6;r ved lav spenningsanlegg n&#xE5;r flere personer deltar i arbeidet. Funksjonen skal benevnes som &#xAB;ansvarlig for arbeidet&#xBB;. Utpekingen kan foretas muntlig.</article>
        <article class="legalP" id="kapittel-7-ledd-41">Det tilligger driftsansvarlig p&#xE5; bakgrunn av en individuell vurdering, &#xE5; godkjenne en person som ansvarlig for arbeidet. Godkjenningen skal v&#xE6;re tidsbegrenset. Dette inneb&#xE6;rer at driftsansvarlig med jevne mellomrom m&#xE5; foreta en vurdering av om en person fortsatt er skikket til &#xE5; ivareta en slik funksjon. Dersom en person etter driftsansvarliges vurdering, ikke lenger er skikket til eller har behov for &#xE5; ivareta funksjonen som ansvarlig for arbeidet, skal godkjenningen trekkes tilbake.</article>
        <article class="legalP" id="kapittel-7-ledd-42">Ved arbeid p&#xE5; eller n&#xE6;r ved elektriske anlegg tilh&#xF8;rende en tredjepart s&#xE5; vil det v&#xE6;re driftsleder/driftsansvarlig utpekt av anleggets eier (eller en av ham bemyndiget) som har ansvaret for utpeking av leder for kobling og leder for sikkerhet n&#xE5;r det gjelder h&#xF8;yspenningsanlegg og ansvarlig for arbeidet n&#xE5;r det gjelder lavspenningsanlegg. Gjennom avtale kan imidlertid eier av anlegget overf&#xF8;re myndighet til &#xE5; utpeke leder for sikkerhet/ansvarlig for arbeidet til den utf&#xF8;rende virksomheten. Ansvaret for utpekingen tilligger da denne virksomhetens faglig ansvarlige.</article>
        <article class="legalP" id="kapittel-7-ledd-43">Ved arbeid p&#xE5; eller n&#xE6;r ved elektriske lavspenningsanlegg tilh&#xF8;rende en tredjepart og hvor anlegget er av en slik art at eier/driver ikke omfattes av denne forskriften og hvor det da ikke er utpekt en driftsansvarlig, s&#xE5; vil det v&#xE6;re faglig ansvarlig i den utf&#xF8;rende virksomheten (&#xAB;installat&#xF8;ren&#xBB;) som har ansvar for &#xE5; utpeke ansvarlig for arbeidet.</article>
        <article class="defaultP" margin-top="true">
          <i>Til &#xA7; 7 Overordnet planlegging</i>
        </article>
        <article class="legalP" id="kapittel-7-ledd-44">Overordnet planlegging skal minst omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-7-ledd-44-punkt-1"><article class="legalP" id="kapittel-7-ledd-44-punkt-1-ledd-1">utarbeidelse av instrukser,</article></article></li><li data-li-identifier="b)" data-name="b)"><article class="listArticle" id="kapittel-7-ledd-44-punkt-2"><article class="legalP" id="kapittel-7-ledd-44-punkt-2-ledd-1">bruk av kvalifisert personell,</article></article></li><li data-li-identifier="c)" data-name="c)"><article class="listArticle" id="kapittel-7-ledd-44-punkt-3"><article class="legalP" id="kapittel-7-ledd-44-punkt-3-ledd-1">n&#xF8;dvendige godkjenninger og tillatelser,</article></article></li><li data-li-identifier="d)" data-name="d)"><article class="listArticle" id="kapittel-7-ledd-44-punkt-4"><article class="legalP" id="kapittel-7-ledd-44-punkt-4-ledd-1">tilrettelegging i forbindelse med anskaffelse, bruk, oppbevaring, kontroll og vedlikehold av verneutstyr og annet sikkerhetsutstyr,</article></article></li><li data-li-identifier="e)" data-name="e)"><article class="listArticle" id="kapittel-7-ledd-44-punkt-5"><article class="legalP" id="kapittel-7-ledd-44-punkt-5-ledd-1">etablering av rutiner for standard typer arbeid,</article></article></li><li data-li-identifier="f)" data-name="f)"><article class="listArticle" id="kapittel-7-ledd-44-punkt-6"><article class="legalP" id="kapittel-7-ledd-44-punkt-6-ledd-1">oppl&#xE6;ring, &#xF8;velse og instruksjon, og</article></article></li><li data-li-identifier="g)" data-name="g)"><article class="listArticle" id="kapittel-7-ledd-44-punkt-7"><article class="legalP" id="kapittel-7-ledd-44-punkt-7-ledd-1">n&#xF8;dvendig f&#xF8;rstehjelpsberedskap.</article></article></li></ul></article>
        <article class="legalP" id="kapittel-7-ledd-45">Forskrift om systematisk helse-, milj&#xF8;- og sikkerhetsarbeid i virksomheter (Internkontrollforskriften) p&#xE5;legger eieren av en virksomhet &#xE5; f&#xF8;re systematisk kontroll vedr&#xF8;rende helse, milj&#xF8; og sikkerhet. Dette inneb&#xE6;rer at eier av en virksomhet som omfattes av virkeomr&#xE5;det til denne forskriften, har ansvar for &#xE5; f&#xF8;re systematisk kontroll med at bestemmelsene i denne forskriften blir overholdt og at interne rutiner som er innf&#xF8;rt f&#xF8;lges opp. Delegering av myndighet i forbindelse med planlegging vil v&#xE6;re et eksempel p&#xE5; omr&#xE5;der hvor det m&#xE5; foreligge klare rutiner.</article>
        <article class="legalP" id="kapittel-7-ledd-46">Kravet om at personell skal gis n&#xF8;dvendig oppl&#xE6;ring, &#xF8;velse og instruksjon anses oppfylt dersom dette gjentas en gang &#xE5;rlig, men oftere dersom forholdene gj&#xF8;r dette n&#xF8;dvendig. Det skal ikke v&#xE6;re mer enn 12 m&#xE5;neder mellom hver oppl&#xE6;ring.</article>
        <article class="legalP" id="kapittel-7-ledd-47">Gjennomgangen skal i n&#xF8;dvendig omfang tilpasses relevante problemstillinger for den enkelte virksomheten og den enkelte ansattes funksjon (leder for sikkerhet/ansvarlig for arbeidet eller leder for kobling). Den m&#xE5; ogs&#xE5; omfatte bedriftsinterne instrukser, prosedyrer og retningslinjer n&#xE5;r slike foreligger. Gjennomgangen m&#xE5; etter behov ogs&#xE5; omfatte instruksjon og praktisk &#xF8;velse i bruk av relevant utstyr.</article>
        <article class="legalP" id="kapittel-7-ledd-48">N&#xF8;dvendig f&#xF8;rstehjelpsberedskap inneb&#xE6;rer at personellet ogs&#xE5; m&#xE5; gis &#xE5;rlig oppl&#xE6;ring i f&#xF8;rstehjelp og spesialoppl&#xE6;ring i f&#xF8;rstehjelp ved ulykker for&#xE5;rsaket av elektrisk str&#xF8;m. Dessuten m&#xE5; det personellet som arbeider i luftledningsanlegg, v&#xE6;re &#xF8;vet i nedfiring av n&#xF8;dstedt person i mast. Slik &#xF8;ving skal gjennomf&#xF8;res minst en gang &#xE5;rlig.</article>
        <article class="legalP" id="kapittel-7-ledd-49">N&#xF8;dvendig f&#xF8;rstehjelpsberedskap kan for st&#xF8;rre virksomheter kreve at det etableres f&#xF8;rstehjelpsberedskap enten som egen beredskapstjeneste eller som en del av brann- og ulykkesberedskapstjenesten. Det forutsettes da at det utarbeides organisasjonsplan med tilh&#xF8;rende instrukser. I dette ligger at det m&#xE5; utarbeides varslingsplan b&#xE5;de for varsling av n&#xF8;detatene (politi, brannvesen og medisinsk n&#xF8;dhjelp) samt beredskapstjenestens mannskaper.</article>
        <article class="legalP" id="kapittel-7-ledd-50">Kravet om at personellet skal gj&#xF8;res kjent med relevante bestemmelser i forskriften indikerer at en del bestemmelser ikke er aktuelle for visse typer aktiviteter og spenningsniv&#xE5;er. Dette betyr at det ikke er krav om at personellet skal v&#xE6;re kjent med krav som ikke er relevante for de oppgavene som de selv utf&#xF8;rer.</article>
        <article class="legalP" id="kapittel-7-ledd-51">Ved kj&#xF8;p av tjenester fra en ekstern virksomhet m&#xE5; eier av anlegg et legge forholdene til rette for at de som skal utf&#xF8;re aktiviteten, f&#xE5;r n&#xF8;dvendig oppl&#xE6;ring, &#xF8;velse og instruksjon for &#xE5; ut&#xF8;ve aktiviteten i det aktuelle anlegget.</article>
        <article class="legalP" id="kapittel-7-ledd-52">Oppl&#xE6;ringen skal v&#xE6;re dokumentert i virksomhetens internkontroll.</article>
        <article class="legalP" id="kapittel-7-ledd-53">Overordnet planlegging b&#xF8;r ogs&#xE5; omfatte krav i annet regelverk, herunder vurdering av de ansattes eksponering for elektriske og magnetiske felt. Dette fagomr&#xE5;det forvaltes av Statens str&#xE5;levern.</article>
        <article class="defaultP" margin-top="true">
          <i>Til &#xA7; 8 Melding av ulykker/uhell</i>
        </article>
        <article class="legalP" id="kapittel-7-ledd-54">Meldeplikten ved ulykker/uhell har til hensikt &#xE5; bidra til at &#xE5;rsaken kan finnes og derigjennom bidra til &#xE5; forebygge ytterligere skade og/eller nye ulykker/uhell. Det er viktig at meldingen gis raskt, for eksempel pr. telefon, telefaks eller e-post, slik at n&#xF8;dvendige tiltak kan treffes for &#xE5; sikre at informasjon som kan ha betydning for &#xE5; klarlegge &#xE5;rsaken ikke blir &#xF8;delagt eller fjernet.</article>
        <article class="legalP" id="kapittel-7-ledd-55">Ved alvorlige ulykker skal det straks gis melding p&#xE5; telefon til Direktoratet for samfunnssikkerhet og beredskap ved det regionskontoret som dekker det omr&#xE5;det hvor ulykken har inntruffet.</article>
        <article class="legalP" id="kapittel-7-ledd-56">For melding av ulykker/uhell har Direktoratet for samfunnssikkerhet og beredskap utarbeidet et eget skjema, &#xAB;Rapport om ulykke/uhell ved elektriske anlegg&#xBB;. Skjemaet fylles ut snarest mulig etter hendelsen og sendes Direktoratet for samfunnssikkerhet og beredskap ved det regionskontoret som dekker omr&#xE5;det hvor hendelsen har inntruffet.</article>
        <article class="legalP" id="kapittel-7-ledd-57">Det er imidlertid ogs&#xE5; krav om melding av ulykker til andre myndigheter.</article>
        <article class="defaultP" margin-top="true">
          <i>Til &#xA7; 9 Adgang</i>
        </article>
        <article class="legalP" id="kapittel-7-ledd-58">Bestemmelsen om at uvedkommende ikke har adgang til rom og inngjerdet omr&#xE5;de for elektriske anlegg som ikke er beskyttet mot ber&#xF8;ring, inneb&#xE6;rer at n&#xF8;kler til slike rom og omr&#xE5;der bare m&#xE5; disponeres av personer som har f&#xE5;tt adgangstillatelse.</article>
        <article class="legalP" id="kapittel-7-ledd-59">Den som gis adgangstillatelse m&#xE5; ha kunnskaper om de faremomenter anlegget representerer. Det skal kunne dokumenteres gjennom virksomhetens internkontrollsystem hvem som har adgangstillatelse.</article>
        <article class="defaultP" margin-top="true">
          <i>H&#xF8;yspenningsanlegg</i>
        </article>
        <article class="legalP" id="kapittel-7-ledd-60">Som dokumentasjon anbefales det at det benyttes sjekklister og at det utstedes sikkerhetskort til de som gis adgangstillatelse til h&#xF8;yspenningsanlegg.</article>
        <article class="legalP" id="kapittel-7-ledd-61">Person uten adgangstillatelse kan gis adgang av en som har fullmakt til &#xE5; gi adgang. Vedkommende m&#xE5; ledsages av en person med adgangstillatelse og tillatelse til &#xE5; ledsage.</article>
        <article class="legalP" id="kapittel-7-ledd-62">Personer som med hjemmel i annen lov eller forskrift skal ha adgang til elektriske anlegg for &#xE5; utf&#xF8;re p&#xE5;lagte oppgaver (representanter for Arbeidstilsynet, sakkyndige, granskingskommisjon og lignende), omfattes ogs&#xE5; av denne bestemmelsen. Dette inneb&#xE6;rer at nevnte personer skal gis adgang, men i og med at dette i det alt vesentlige er usakkyndige personer m&#xE5; de normalt ledsages av sakkyndig person (person med adgangs- og ledsagingstillatelse).</article>
        <article class="legalP" id="kapittel-7-ledd-63">Bestemmelsen om l&#xE5;sing av brytere/betjeningsutstyr inneb&#xE6;rer at h&#xF8;yspenningsbrytere/betjeningsutstyr som er tilgjengelig for uvedkommende, skal l&#xE5;ses med sylinderl&#xE5;s eller tilsvarende sikkert l&#xE5;sesystem. Der hvor det er problemer med isdannelse o.l. kan det for linjebrytere benyttes l&#xE5;s for trekantn&#xF8;kler.</article>
        <article class="defaultP" margin-top="true">
          <i>Til kapittel III &#x2013; Generelle sikkerhetskrav</i>
        </article>
        <article class="defaultP" margin-top="true">
          <i>Til &#xA7; 10 Planlegging av arbeid</i>
        </article>
        <article class="legalP" id="kapittel-7-ledd-64">Et gjennomg&#xE5;ende prinsipp i forskriften er at det ved alt arbeid p&#xE5; elektriske anlegg skal etableres minst to sikkerhetsbarrierer. Ved svikt i en barriere skal det fremdeles v&#xE6;re en barriere som skal ivareta arbeidstakerens sikkerhet fullt ut.</article>
        <article class="legalP" id="kapittel-7-ledd-65">Nedenfor er forskriftens sikkerhetsfilosofi skjematisk gjengitt, bl.a. med beskrivelse av de tre arbeidsmetodene.</article>
        <article class="defaultP" margin-top="true">
          <img height="402" src="static/LTI/sf-20060428-0458-01-01.gif" width="645"/>
        </article>
        <article class="legalP" id="kapittel-7-ledd-66">Forutsatt at alle n&#xF8;dvendige sikkerthetstiltak er etablert, er de tre arbeidsmetodene i prinsippet sikkerhetsmessig sidestilt. Det vil si at det skal v&#xE6;re like sikkert &#xE5; arbeide p&#xE5; spenningssatt eller n&#xE6;r ved spenningssatt anlegg som p&#xE5; frakoblet anlegg.</article>
        <article class="defaultP" margin-top="true">
          <i>Til &#xA7; 11 Kobling av elektriske anlegg</i>
        </article>
        <article class="defaultP" margin-top="true">
          <i>H&#xF8;yspenningsanlegg</i>
        </article>
        <article class="legalP" id="kapittel-7-ledd-67">Det er tre begreper som benyttes i forbindelse med plassering av myndighet og ansvar ved koblinger i h&#xF8;yspenningsanlegg:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-67-punkt-1"><article class="legalP" id="kapittel-7-ledd-67-punkt-1-ledd-1">Koblingsmyndighet &#x2013; en person som p&#xE5; et bestemt tidspunkt har myndighet til &#xE5; bestemme hvordan nettet skal eller kan kobles. Koblingsmyndighet skal v&#xE6;re delegert av driftsleder eller av en av ham bemyndiget.</article></article></li><li data-li-identifier="-" data-name="-"><article class="listArticle" id="kapittel-7-ledd-67-punkt-2"><article class="legalP" id="kapittel-7-ledd-67-punkt-2-ledd-1">Leder for kobling &#x2013; utpekt person som har f&#xE5;tt myndighet og ansvar for &#xE5; p&#xE5;se at n&#xF8;dvendige koblinger i h&#xF8;yspenningsanlegg blir utf&#xF8;rt p&#xE5; en sikkerhetsmessig forsvarlig m&#xE5;te.</article></article></li><li data-li-identifier="-" data-name="-"><article class="listArticle" id="kapittel-7-ledd-67-punkt-3"><article class="legalP" id="kapittel-7-ledd-67-punkt-3-ledd-1">Kobler &#x2013; en person som fysisk foretar koblingen etter ordre fra leder for kobling.</article></article></li></ul></article>
        <article class="legalP" id="kapittel-7-ledd-68">For hvert enkelt koblingsoppdrag i et h&#xF8;yspenningsanlegg skal det utpekes en leder for kobling blant de som har slik godkjenning. Utpekingen kan foretas muntlig.</article>
        <article class="legalP" id="kapittel-7-ledd-69">Koblingsordrer skal gis skriftlig eller eventuelt dikteres over telefon/-radio samtidig som meldingen s&#xE5; sant mulig skrives ned av mottakeren og ordlyden gjentas. En koblingsordre knytter seg til kobling av en entydig definert koblingsanordning. Operasjonsliste skal benyttes ved alle komplekse koblinger i h&#xF8;yspenningsanlegg. En operasjonsliste beskriver hvilke koblinger som skal gjennomf&#xF8;res og i hvilken rekkef&#xF8;lge de skal utf&#xF8;res.</article>
        <article class="legalP" id="kapittel-7-ledd-70">Leder for kobling er ogs&#xE5; ansvarlig for etablering og avvikling av n&#xF8;dvendige sikkerhetstiltak p&#xE5; koblingsstedet.</article>
        <article class="legalP" id="kapittel-7-ledd-71">P&#xE5; bakgrunn av bryteranleggets alder, oppbygning og art skal det gjennomf&#xF8;res en risikovurdering for &#xE5; avklare om det skal v&#xE6;re to personer til stede ved koblingen eller om kobling kun kan utf&#xF8;res i spenningsl&#xF8;s tilstand.</article>
        <article class="legalP" id="kapittel-7-ledd-72">Innkobling i forbindelse med driftsforstyrrelser skal basere seg p&#xE5; en sannsynliggj&#xF8;ring av hva som har for&#xE5;rsaket utkoblingen slik at risiko for skade p&#xE5; liv, helse og materielle verdier ved en pr&#xF8;veinnkobling reduseres til et minimum.</article>
        <article class="defaultP" margin-top="true">
          <i>Til &#xA7; 12 Sikkerhet p&#xE5; arbeidsstedet</i>
        </article>
        <article class="legalP" id="kapittel-7-ledd-73">Ved arbeid p&#xE5; eller n&#xE6;r ved elektriske anlegg skal leder for sikkerhet (h&#xF8;yspenningsanlegg)/ansvarlig for arbeidet (lavspenningsanlegg) utpekes for det enkelte arbeidsoppdrag blant de som har slik godkjenning. Utpekingen kan foretas muntlig.</article>
        <article class="legalP" id="kapittel-7-ledd-74">Kravet til kommunikasjon inneb&#xE6;rer at leder for sikkerhet (h&#xF8;yspenningsanlegg) eller ansvarlig for arbeidet (lavspenningsanlegg) skal kunne kommunisere direkte med driftsleder (h&#xF8;yspenningsanlegg)/driftsansvarlig person (lavspenningsanlegg) eller en av ham bemyndiget og de som deltar i arbeidet uten bruk av mellommann (for eksempel tolk).</article>
        <article class="legalP" id="kapittel-7-ledd-75">Hensikten med bestemmelsen om at det skal v&#xE6;re minst to personer til stede ved etablering og avvikling av sikkerhetstiltak og ved arbeid p&#xE5; eller n&#xE6;r ved h&#xF8;yspenningsanlegg og p&#xE5; eller n&#xE6;r ved uisolert spenningssatt lavspenning luftledningsanlegg, er bl.a. at de skal kunne yte hjelp til hverandre dersom det skulle oppst&#xE5; en ulykkessituasjon. Dette inneb&#xE6;rer at alle i et arbeidslag m&#xE5; ha kunnskaper om anlegget, ha kunnskaper om f&#xF8;rstehjelp og eventuelt v&#xE6;re &#xF8;vet i nedfiring av n&#xF8;dstedt person i mast. Videre s&#xE5; skal person nummer to bidra til at sikkerhetstiltak blir etablert og avviklet p&#xE5; en tilfredsstillende m&#xE5;te.</article>
        <article class="legalP" id="kapittel-7-ledd-76">Kravet om to personer kan frafalles dersom en risikovurdering viser at dette ikke inneb&#xE6;rer noen &#xF8;kt risiko for den som skal utf&#xF8;re dette. Dette vil for eksempel kunne gjelde ved arbeid p&#xE5; kabelanlegg hvor etablering av arbeidsjording utf&#xF8;res i endene av kabelen ved bruk av kapslet bryterarrangement, kapasitiv spenningstester og fastmontert jordslutter.</article>
        <article class="defaultP" margin-top="true">
          <i>H&#xF8;yspenningsanlegg</i>
        </article>
        <article class="legalP" id="kapittel-7-ledd-77">Leder for sikkerhet skal overv&#xE5;ke arbeidet og kan selv bare delta i arbeidet dersom dette er forenlig med oppgaven som leder for sikkerhet. Dersom leder for sikkerhet m&#xE5; forlate arbeidsstedet (f.eks. n&#xE5;r vedkommende er leder for sikkerhet for flere arbeidslag) m&#xE5; det utpekes en overv&#xE5;ker. Overv&#xE5;ker har kun begrenset myndighet ved at vedkommende kun kan overv&#xE5;ke arbeidet og ikke endre p&#xE5; iverksatte sikkerhetstiltak. Overv&#xE5;ker kan stanse arbeidet, men arbeidet kan f&#xF8;rst igangsettes etter at leder for sikkerhet har kontrollert etablerte sikkerhetstiltak og gitt klarsignal.</article>
        <article class="legalP" id="kapittel-7-ledd-78">Hvor det ved langvarige oppdrag skiftes leder for sikkerhet er det viktig med god kommunikasjon mellom disse slik at ny leder for sikkerhet blir informert om hvilke vurderinger som er gjort og hvilke sikkerhetstiltak som er etablert. Arbeidslaget m&#xE5; ogs&#xE5; informeres om skifte av leder for sikkerhet.</article>
        <article class="legalP" id="kapittel-7-ledd-79">Hvor funksjonene leder for kobling og leder for sikkerhet ivaretas av to forskjellige personer inneb&#xE6;rer bestemmelsen at leder for sikkerhet m&#xE5; motta direkte melding fra leder for kobling om at anlegget er utkoblet og at n&#xF8;dvendige sikkerhetstiltak er etablert p&#xE5; frakoblingsstedene.</article>
        <article class="defaultP" margin-top="true">
          <i>Til &#xA7; 13 Avbrytelse av arbeid p&#xE5; bakgrunn av ytre p&#xE5;virkninger</i>
        </article>
        <article class="legalP" id="kapittel-7-ledd-80">Lynoverspenninger kan ogs&#xE5; forplante seg fra luftledningsanlegg og videre inn i tilknyttede anlegg. Dette inneb&#xE6;rer at det m&#xE5; vurderes om arbeid p&#xE5; anleggsdeler som er i umiddelbar tilknytning til luftledningsanlegg ogs&#xE5; m&#xE5; avbrytes dersom det er meldt eller at det observeres tordenv&#xE6;r i omr&#xE5;det hvor ledningsanlegget befinner seg. I de tilfeller hvor ledningsnettet har stor utstrekning vil det v&#xE6;re n&#xF8;dvendig &#xE5; ha mer omfattende melderutiner enn kun observasjon, for eksempel lynregistreringssystem.</article>
        <article class="defaultP" margin-top="true">
          <i>Til kapittel IV &#x2013; Arbeidsmetoder</i>
        </article>
        <article class="defaultP" margin-top="true">
          <i>Til &#xA7; 14 Arbeid p&#xE5; frakoblet anlegg &#x2013; Etablering av sikkerhetstiltak</i>
        </article>
        <article class="legalP" id="kapittel-7-ledd-81">Ved arbeid p&#xE5; frakoblet anlegg skal det alltid etableres to sikkerhetsbarrierer.</article>
        <article class="legalP" id="kapittel-7-ledd-82">Bestemmelsen inneb&#xE6;rer at arbeidsstedet skal gj&#xF8;res spenningsl&#xF8;st ved frakobling av den del av anlegget det skal arbeides p&#xE5; eller innenfor risikoavstanden av. Frakobling skal utf&#xF8;res mot alle steder hvorfra anlegget kan komme under spenning, noe som inneb&#xE6;rer at risiko m&#xE5; vurderes ut fra fare for potensialforskjeller p&#xE5; steder:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-82-punkt-1"><article class="legalP" id="kapittel-7-ledd-82-punkt-1-ledd-1">hvor det kan v&#xE6;re mulighet for tilbaketransformering,</article></article></li><li data-li-identifier="-" data-name="-"><article class="listArticle" id="kapittel-7-ledd-82-punkt-2"><article class="legalP" id="kapittel-7-ledd-82-punkt-2-ledd-1">hvor driftsmessige jordforbindelser ikke er direkte jordet, f.eks. lederforbindelse fra transformators n&#xF8;ytralpunkt til slukkespole, eller</article></article></li><li data-li-identifier="-" data-name="-"><article class="listArticle" id="kapittel-7-ledd-82-punkt-3"><article class="legalP" id="kapittel-7-ledd-82-punkt-3-ledd-1">som st&#xE5;r i forbindelse med ledninger i det fri.</article></article></li></ul></article>
        <article class="legalP" id="kapittel-7-ledd-83">F&#xF8;r sikkerhetstiltak p&#xE5; arbeidsstedet kan etableres m&#xE5; leder for sikkerhet/ansvarlig for arbeidet forvisse seg om at anlegget er utkoblet og at n&#xF8;dvendige sikkerhetstiltak er etablert p&#xE5; koblingsstedene.</article>
        <article class="legalP" id="kapittel-7-ledd-84">Bestemmelsen om at anlegget det skal arbeides p&#xE5; skal spenningskontrolleres p&#xE5; forsvarlig m&#xE5;te inneb&#xE6;rer:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-84-punkt-1"><article class="legalP" id="kapittel-7-ledd-84-punkt-1-ledd-1">at spenningskontrollen skal gi sikker informasjon om hvorvidt de aktuelle anleggsdelene er frakoblet, og</article></article></li><li data-li-identifier="-" data-name="-"><article class="listArticle" id="kapittel-7-ledd-84-punkt-2"><article class="legalP" id="kapittel-7-ledd-84-punkt-2-ledd-1">at utf&#xF8;relsen av spenningskontrollen ikke skal inneb&#xE6;re fare for ut&#xF8;veren.</article></article></li></ul></article>
        <article class="legalP" id="kapittel-7-ledd-85">Dersom det befinner seg spenningssatte deler n&#xE6;r arbeidsstedet, skal det mot disse etableres sikkerhetstiltak i henhold til &#xA7; 17 &#x2013; Arbeid n&#xE6;r ved spenningssatte deler &#x2013; Etablering av sikkerhetstiltak.</article>
        <article class="defaultP" margin-top="true">
          <i>H&#xF8;yspenningsanlegg</i>
        </article>
        <article class="legalP" id="kapittel-7-ledd-86">Ved en risikovurdering m&#xE5; det blant annet tas hensyn til muligheten for induserte spenninger og lynoverspenninger i anlegget mellom jordingen og arbeidsstedet.</article>
        <article class="defaultP" margin-top="true">
          <i>Til &#xA7; 15 Arbeid p&#xE5; frakoblet anlegg &#x2013; Avvikling av sikkerhetstiltak</i>
        </article>
        <article class="legalP" id="kapittel-7-ledd-87">Det er leder for sikkerhet (h&#xF8;yspenningsanlegg)/ansvarlig for arbeidet (lavspenningsanlegg) som er ansvarlig for at etablerte sikkerhetstiltak blir avviklet.</article>
        <article class="defaultP" margin-top="true">
          <i>H&#xF8;yspenningsanlegg</i>
        </article>
        <article class="legalP" id="kapittel-7-ledd-88">Bestemmelsen inneb&#xE6;rer at h&#xF8;yspenningsanlegg ikke m&#xE5; settes under spenning etter at arbeidet er avsluttet f&#xF8;r:<ul class="defaultList"><li data-li-identifier="-" data-name="-"><article class="listArticle" id="kapittel-7-ledd-88-punkt-1"><article class="legalP" id="kapittel-7-ledd-88-punkt-1-ledd-1">leder for kobling har mottatt melding direkte fra leder for sikkerhet om at arbeidet er avsluttet, og</article></article></li><li data-li-identifier="-" data-name="-"><article class="listArticle" id="kapittel-7-ledd-88-punkt-2"><article class="legalP" id="kapittel-7-ledd-88-punkt-2-ledd-1">iverksatte sikkerhetstiltak p&#xE5; arbeids- og frakoblingsstedet er avviklet.</article></article></li></ul></article>
        <article class="legalP" id="kapittel-7-ledd-89">Kommunikasjonen mellom leder for sikkerhet og leder for kobling skal alltid v&#xE6;re direkte slik at det ikke oppst&#xE5;r misforst&#xE5;elser.</article>
        <article class="defaultP" margin-top="true">
          <i>Til &#xA7; 16 Arbeid under spenning (AUS)</i>
        </article>
        <article class="legalP" id="kapittel-7-ledd-90">Ved arbeid under spenning skal det alltid etableres to sikkerhetsbarrierer.</article>
        <article class="legalP" id="kapittel-7-ledd-91">Ved arbeid p&#xE5; objekter som ligger innenfor risikoavstanden, herunder arbeid direkte p&#xE5; spenningssatte anleggsdeler &#x2013; arbeid under spenning &#x2013; skal personell et ha n&#xF8;dvendig tilleggsoppl&#xE6;ring. Oppl&#xE6;ringen skal v&#xE6;re dokumentert.</article>
        <article class="legalP" id="kapittel-7-ledd-92">At arbeid skal utf&#xF8;res etter relevante arbeidsprosedyrer inneb&#xE6;rer at det m&#xE5; utarbeides prosedyre for det enkelte arbeidsoppdrag med utgangspunkt i den arbeidsmetoden som er valgt.</article>
        <article class="defaultP" margin-top="true">
          <i>Til &#xA7; 17 &#x2013; Arbeid n&#xE6;r ved spenningssatte deler &#x2013; Etablering av sikkerhetstiltak</i>
        </article>
        <article class="legalP" id="kapittel-7-ledd-93">Ved arbeid n&#xE6;r ved spenningssatte deler skal det alltid etableres to sikkerhetsbarrierer.</article>
        <article class="legalP" id="kapittel-7-ledd-94">For &#xE5; markere sikkerhetsavstanden og &#xF8;vrige grenser som ikke skal overskrides, skal det settes opp avsperring.</article>
        <article class="legalP" id="kapittel-7-ledd-95">Egnet utstyr for avsperring er sperrebukker, markeringsb&#xE5;nd mv. Bestemmelsen inneb&#xE6;rer ogs&#xE5; at nabofelt med spenningssatte anleggsdeler m&#xE5; avsperres selv om d&#xF8;r e.l. er lukket eller bom er satt p&#xE5; plass.</article>
        <article class="legalP" id="kapittel-7-ledd-96">For &#xE5; sikre personellet mot ber&#xF8;ring eller mot &#xE5; komme i farlig n&#xE6;rhet av spenningssatte anleggsdeler skal det, n&#xE5;r det utf&#xF8;res arbeid som gj&#xF8;r at risikoavstanden ikke kan forventes &#xE5; bli overholdt, settes opp egnet avskjerming mot spenningssatte deler.</article>
        <article class="defaultP" margin-top="true">
          <i>Til kapittel V &#x2013; Vedlikehold av elektriske anlegg</i>
        </article>
        <article class="defaultP" margin-top="true">
          <i>Til &#xA7; 19 Utf&#xF8;relse av vedlikehold</i>
        </article>
        <article class="legalP" id="kapittel-7-ledd-97">Med komplekse lavspenningsanlegg menes anlegg i industri og n&#xE6;ringsbygg.</article>
        <article class="legalP" id="kapittel-7-ledd-98">Ved feils&#xF8;king og m&#xE5;ling i best&#xE5;ende anlegg vil kravene under kapittel IV kunne fravikes dersom disse ikke praktisk lar seg oppfylle. Utarbeidede prosedyrer for feils&#xF8;king og m&#xE5;ling skal imidlertid bidra til &#xE5; ivareta personsikkerheten.</article>
        <article class="defaultP" margin-top="true">
          <i>Til &#xA7; 20 Betjening av sikringer</i>
        </article>
        <article class="legalP" id="kapittel-7-ledd-99">Bestemmelsen kommer bl.a. til anvendelse ved betjening av &#xE5;pent monterte knivsikringer i spenningssatt tilstand.</article>
        <article class="defaultP" margin-top="true">
          <i>Til &#xA7; 21 Idriftsetting av anlegg</i>
        </article>
        <article class="legalP" id="kapittel-7-ledd-100">Bestemmelsen om at idriftsetting av anlegg skal kunngj&#xF8;res p&#xE5; egnet m&#xE5;te inneb&#xE6;rer at dette gj&#xF8;res kjent i omr&#xE5;der som ber&#xF8;res. Kunngj&#xF8;ringen kan gj&#xF8;res i form av muntlig orientering, oppslag, annonsering e.l.</article>
        <article class="defaultP" margin-top="true">
          <i>Til kapittel VI &#x2013; Avsluttende bestemmelser</i>
        </article>
        <article class="defaultP" margin-top="true">
          <i>Til &#xA7; 22 Tilsyn</i>
        </article>
        <article class="legalP" id="kapittel-7-ledd-101">Det lokale elektrisitetstilsyn er ogs&#xE5; bemyndiget av Direktoratet for samfunnssikkerhet og beredskap til &#xE5; f&#xF8;re tilsyn med etterlevelse av denne forskriften n&#xE5;r det gjelder lavspenningsanlegg og h&#xF8;yspenningsutstyr integrert i lavspenningsanlegg.</article>
        <article class="defaultP" margin-top="true">
          <i>Til &#xA7; 24 Klage</i>
        </article>
        <article class="legalP" id="kapittel-7-ledd-102">I henhold til lov 10. februar 1967 om behandlingsm&#xE5;ten i forvaltningssaker (forvaltningsloven) kap. VI, er fristen for &#xE5; klage 3 uker fra det tidspunkt underretning om vedtaket er kommet fram til vedkommende part. Klagen skal fremsettes for det forvaltningsorgan som har truffet vedtaket.</article>
        <article class="legalP" id="kapittel-7-ledd-103">Direktoratet for samfunnssikkerhet og beredskap er klageinstans for vedtak fattet av organ underlagt direktoratet.</article>
        <article class="legalP" id="kapittel-7-ledd-104">Justis- og politidepartementet er klageinstans for vedtak fattet av Direktoratet for samfunnssikkerhet og beredskap.</article>
      </section>
    </main>
  </body>
</html>
