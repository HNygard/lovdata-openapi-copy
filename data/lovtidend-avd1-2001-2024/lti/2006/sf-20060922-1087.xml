<!DOCTYPE html><html lang="no"><head><title>Forskrift om endring i forskrift til lov om Schengen informasjonssystem (SIS-forskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-09-22-1087</dd><dt class="dokid">DokumentID</dt><dd class="dokid">LTI/forskrift/2006-09-22-1087</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1650</dd><dt class="dateInForce">I kraft fra</dt><dd class="dateInForce">2006-09-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1365</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-16-66/§25</li></ul></dd><dt class="dateOfPublication">Kunngjort</dt><dd class="dateOfPublication">2006-09-26</dd><dt class="journalNumber">Journalnummer</dt><dd class="journalNumber">2006-0813</dd><dt class="titleShort">Korttittel</dt><dd class="titleShort">Endr. i SIS-forskriften</dd><dt class="title">Tittel</dt><dd class="title">Forskrift om endring i forskrift til lov om Schengen informasjonssystem (SIS-forskriften).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 22. september 2006 med hjemmel i lov 16. juli 1999 nr. 66 om Schengen informasjonssystem (SIS) § 25 bokstav b og d. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2006-09-22-1087</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om Schengen informasjonssystem (SIS-forskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-09-22-1087" id="dokument"><h1>Forskrift om endring i forskrift til lov om Schengen informasjonssystem (SIS-forskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2006-09-22-1087/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2000 nr. 1365 til lov om Schengen informasjonssystem (SIS-forskriften) gjøres følgende endringer:</article> <article class="defaultP" margin-top="true">§ 1-5 siste ledd skal lyde:</article><article class="legalP" id="kapittel-1-ledd-2">Den myndighet som har besluttet registrering kan påklage avslaget til Politidirektoratet innen tre uker etter at den ble gjort kjent med avslaget.</article> <article class="defaultP" margin-top="true">§ 1-6 annet og tredje ledd skal lyde:</article><article class="legalP" id="kapittel-1-ledd-3">Bemyndigelse gis av riksadvokaten, den stedlige politimester, sjefen for vedkommende særorgan eller lederen for vedkommende utlendings- eller vegmyndighet.</article><article class="legalP" id="kapittel-1-ledd-4">De som har gitt bemyndigelse plikter å gi registeransvarlig melding om at en bemyndigelse er trukket tilbake og hva som er begrunnelsen for dette.</article> <article class="defaultP" margin-top="true">§ 3-5 annet ledd skal lyde:</article><article class="legalP" id="kapittel-1-ledd-5">Dersom den annen konvensjonspart ikke etterkommer anmodningen, kan den registeransvarlige bringe saken inn for Politidirektoratet som klagesak. Bestemmer Politidirektoratet at opplysningen skal rettes eller slettes, sørger den registeransvarlige for fullbyrdelse av Politidirektoratets beslutning i samsvar med § 7-1, jf. SIS-loven § 24 første ledd. Politidirektoratets avgjørelse er ikke gjenstand for videre klagebehandling.</article> <article class="defaultP" margin-top="true">§ 5-1 første og annet ledd skal lyde:</article><article class="legalP" id="kapittel-1-ledd-6">Den registrerte eller eieren av en registrert gjenstand kan påklage avgjørelser om innsyn, retting eller sletting og erstatning til Politidirektoratet.</article><article class="legalP" id="kapittel-1-ledd-7">Klagen sendes til Politidirektoratet via den registeransvarlige.</article> <article class="defaultP" margin-top="true">§ 5-2 annet ledd skal lyde:</article><article class="legalP" id="kapittel-1-ledd-8">Ved klagebehandling i saker som gjelder innsyn og retting eller sletting av uriktige opplysninger, skal Politidirektoratet forelegge saken for Datatilsynet til uttalelse før klagesaken avgjøres.</article> <article class="defaultP" margin-top="true">§ 6-4 oppheves.</article> <article class="defaultP" margin-top="true">§ 7-14 nytt fjerde ledd skal lyde:</article><article class="legalP" id="kapittel-1-ledd-9">Hver overføring av personopplysninger skal registreres for å kunne kontrollere om søkene er tillatt eller ikke. Registreringen kan bare brukes for dette formål og slettes tidligst etter ett år og senest etter tre år.</article> <article class="defaultP" margin-top="true">§ 7-14 nåværende fjerde ledd blir nytt femte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-09-22-1087/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>