<!DOCTYPE html><html lang="no"><head><title>Forskrift om endring i forskrift om forvaltning av tilskudd til sysselsetting av sjøfolk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-09-27-1106</dd><dt class="dokid">DokumentID</dt><dd class="dokid">LTI/forskrift/2006-09-27-1106</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1668</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-21-1720</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2006-10-03</dd><dt class="journalNumber">Journalnummer</dt><dd class="journalNumber">2006-0827</dd><dt class="titleShort">Korttittel</dt><dd class="titleShort">Endr. i forskrift om sysselsetting av sjøfolk</dd><dt class="title">Tittel</dt><dd class="title">Forskrift om endring i forskrift om forvaltning av tilskudd til sysselsetting av sjøfolk.</dd><dt class="miscInformation">Annet om dokumentet</dt><dd class="miscInformation">Fastsatt av Nærings- og handelsdepartementet 27. september 2006 med hjemmel i Stortingets årlige budsjettvedtak.</dd><dt class="refid">RefID</dt><dd class="refid">forskrift/2006-09-27-1106</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forvaltning av tilskudd til sysselsetting av sjøfolk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-09-27-1106" id="dokument"><h1>Forskrift om endring i forskrift om forvaltning av tilskudd til sysselsetting av sjøfolk.</h1><section class="section" data-name="kapI" id="kapittel-1" data-lovdata-URL="LTI/forskrift/2006-09-27-1106/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2005 nr. 1720 om forvaltning av tilskudd til sysselsetting av sjøfolk gjøres følgende endringer:</article> <article class="defaultP" margin-top="true">§ 3 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">en refusjonsordning for en prosentvis andel av rederiets lønnsutgift for visse grupper av sjøfolk på de aktuelle skip. Med lønnsutgift menes brutto utbetalt lønn til sjøfolkene. Det kan ikke gis refusjon for noen person som overstiger innbetalt inntektsskatt til Norge.</article></article></li></ul></article> <article class="defaultP" margin-top="true">§ 4 annet ledd skal lyde:</article><article class="legalP" id="kapittel-1-ledd-2">Det kan stilles vilkår om at rederiet deltar i tiltak for opplæring av sjøfolk og bidrar til en positiv utvikling for næringen. Rederiet er forpliktet til å innbetale et fastsatt beløp per måned for sjøfolk omfattet av nettolønnsordningen til Stiftelsen Norsk Maritim Kompetanse.</article> <article class="defaultP" margin-top="true">§ 5 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">er skattemessig bosatt i Norge eller annet EØS-land eller er statsborger i land som omfattes av EØS-avtalen, og</article></article></li></ul></article> <article class="defaultP" margin-top="true">§ 5 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">har fått inntekten innberettet til Pensjonstrygden for sjømenn eller dokumentert særskilt.</article></article></li></ul></article> <article class="defaultP" margin-top="true">§ 18 fjerde og femte ledd skal lyde:</article><article class="legalP" id="kapittel-1-ledd-3">Revisor eller regnskapsfører skal revidere rederiets årsregnskap og avgi revisjonsberetning. Revisor eller regnskapsfører skal påse at tilskudd som er gitt etter forskriften og utbetalt er spesifisert i årsregnskapet eller i note til dette.</article><article class="legalP" id="kapittel-1-ledd-4">Ved førstegangssøknad og hvert annet år skal revisor eller regnskapsfører bekrefte rederiets dokumentasjon av at de som står oppført er i arbeid om bord på rederiets skip, at de for NIS-skip er del av sikkerhetsbemanningen, at de er skattepliktige til Norge og har forventet rett til sjømannsfradrag. Bekreftelsen skal omhandle personene som står oppført i terminens innberetning til Pensjonstrygden for sjømenn.</article> <article class="defaultP" margin-top="true">§ 25 annet ledd skal lyde:</article><article class="legalP" id="kapittel-1-ledd-5">Hvis tilskuddet ennå ikke er utbetalt, kan det holdes helt eller delvis tilbake og bortfalle. Dersom det utbetales for høyt tilskudd pga. feil beregninger fra tilskuddsmyndighetenes side, kan den uberettigede del kreves tilbakebetalt. Ved manglende innbetaling til stiftelsen nevnt i § 4 annet ledd, kan tilskudd holdes tilbake, bortfalle eller kreves tilbakebetalt.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-09-27-1106/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2006.</article></section></main></body></html>