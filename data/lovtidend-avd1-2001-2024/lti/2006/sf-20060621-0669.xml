<!DOCTYPE html><html lang="no"><head><title>Forskrift om endring i forskrift om egenandelstak 1.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-21-669</dd><dt class="dokid">DokumentID</dt><dd class="dokid">LTI/forskrift/2006-06-21-669</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 8 s 1093</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-18-334</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-3</li></ul></dd><dt class="dateOfPublication">Kunngjort</dt><dd class="dateOfPublication">2006-06-23</dd><dt class="journalNumber">Journalnummer</dt><dd class="journalNumber">2006-0530</dd><dt class="titleShort">Korttittel</dt><dd class="titleShort">Endr. i forskrift om egenandelstak 1</dd><dt class="title">Tittel</dt><dd class="title">Forskrift om endring i forskrift om egenandelstak 1.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 21. juni 2006 med hjemmel i lov 28. februar 1997 nr. 19 om folketrygd (folketrygdloven) § 5-3 tredje ledd.</dd><dt class="refid">RefID</dt><dd class="refid">forskrift/2006-06-21-669</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om egenandelstak 1.<ul class="tocSubUl"><li>I<ul class="tocSubUl"><li>§ 6. Kvitteringskort</li><li>§ 7. Frikort</li><li>§ 8. Utbetaling av egenandel til helsepersonell o.a.</li><li>§ 9. Summarisk oppgjør med kommuner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-21-669" id="dokument"><h1>Forskrift om endring i forskrift om egenandelstak 1.</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-21-669/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. april 1997 nr. 334 om egenandelstak 1 gjøres følgende endringer:</article> <article class="defaultP" margin-top="true">§ 6, § 7, § 8 og § 9 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Kvitteringskort</span></span><article class="legalP" id="kapittel-1-foreslåttparagraf-1-ledd-1">For å dokumentere utgiftene til egenandeler, skal legen, helseinstitusjonen, psykologen eller apoteket kvittere for egenandelen på et eget kvitteringskort med betalt beløp, stempel, dato og underskrift. Arbeids- og velferdsetaten eller den Arbeids- og velferdsdirektoratet gir fullmakt, skal kvittere for egenandelen ved reiser.</article><article class="legalP" id="kapittel-1-foreslåttparagraf-1-ledd-2">Arbeids- og velferdsetaten kan også påføre kvitteringskortet egenandeler for legehjelp, psykologhjelp og for viktige legemidler og spesielt medisinsk utstyr på grunnlag av fremlagte kvitteringer.</article></article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Frikort</span></span><article class="legalP" id="kapittel-1-foreslåttparagraf-2-ledd-1">Til personer som har nådd egenandelstaket, skal Arbeids- og velferdsetaten utlevere et frikort. Dersom egenandelstaket er nådd ved at egenandeler for medlemmer av en familie er slått sammen, skal hvert av disse familiemedlemmene ha frikort. Frikortet gjelder for resten av kalenderåret. Dette gjelder også dersom et barn fyller 16 år senere i kalenderåret.</article><article class="legalP" id="kapittel-1-foreslåttparagraf-2-ledd-2">Når helsetjenesten er gitt av noen som ikke har avtale med Arbeids- og velferdsetaten om direkte oppgjør, må den som har frikort likevel forskottere egenandelen mot senere refusjon fra etaten.</article></article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Utbetaling av egenandel til helsepersonell o.a.</span></span><article class="legalP" id="kapittel-1-foreslåttparagraf-3-ledd-1">Når en lege, en helseinstitusjon, en psykolog, et apotek eller en transportør har avtale med Arbeids- og velferdsetaten om direkte oppgjør, har vedkommende også krav på oppgjør for egenandelen for personer som har fremvist frikort. Når helsetjenesten er gitt av kommunens helsetjeneste, skal egenandelen utbetales til kommunen.</article></article><article class="futureLegalArticle" data-name="§9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Summarisk oppgjør med kommuner</span></span><article class="legalP" id="kapittel-1-foreslåttparagraf-4-ledd-1">Arbeids- og velferdsdirektoratet kan inngå avtale om summarisk oppgjør med kommuner som betaler egenandeler for nærmere definerte grupper. Medlemmer som går inn under slik avtale, kan få utlevert folketrygdens frikort fra kalenderårets begynnelse uten omsyn til bestemmelsene ellers i denne forskriften.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-21-669/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2006.</article></section></main></body></html>