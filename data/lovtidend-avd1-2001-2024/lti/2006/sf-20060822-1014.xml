<!DOCTYPE html><html lang="no"><head><title>Forskrift om endring i forskrift om måling av petroleum for fiskale formål og for beregning av CO<sub>2</sub> -avgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-08-22-1014</dd><dt class="dokid">DokumentID</dt><dd class="dokid">LTI/forskrift/2006-08-22-1014</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 s 1592</dd><dt class="dateInForce">I kraft fra</dt><dd class="dateInForce">2006-10-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-11-01-1234</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-27-653/§86</li><li>lov/1996-11-29-72/§4-9</li><li>lov/1990-12-21-72/§5</li><li>forskrift/1985-06-28-1419</li><li>forskrift/1990-12-27-1229</li></ul></dd><dt class="dateOfPublication">Kunngjort</dt><dd class="dateOfPublication">2006-09-05</dd><dt class="lastupdated">Rettet</dt><dd class="lastupdated">2006-11-14 (se nederst)</dd><dt class="journalNumber">Journalnummer</dt><dd class="journalNumber">2006-0748</dd><dt class="titleShort">Korttittel</dt><dd class="titleShort">Endr. i forskrift om fiskal måling</dd><dt class="title">Tittel</dt><dd class="title">Forskrift om endring i forskrift om måling av petroleum for fiskale formål og for beregning av CO<sub>2</sub> -avgift.</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 22. august 2006 med hjemmel i forskrift 27. juni 1997 nr. 653 til lov om petroleumsvirksomhet § 86, jf. lov 29. november 1996 nr. 72 om petroleumsvirksomhet § 4-9 og lov 21. desember 1990 nr. 72 om avgift på utslipp av CO<sub>2</sub> i petroleumsvirksomheten på kontinentalsokkelen § 5, jf. delegeringsvedtak 28. juni 1985 nr. 1419 og delegeringsvedtak 27. desember 1990 nr. 1229. Jf. EØS-avtalen vedlegg II kap. IX nr. 27b (direktiv 2004/22/EF).</dd><dt class="refid">RefID</dt><dd class="refid">forskrift/2006-08-22-1014</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling av petroleum for fiskale formål og for beregning av CO2 -avgift.<ul class="tocSubUl"><li>I<ul class="tocSubUl"><li>§ 8a. Tillatt måleusikkerhet for gjennomstrømningsmålere (for andre væsker enn vann)</li><li>§ 13a. Gjennomstrømningsmålere (for andre væsker enn vann)</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2006-08-22-1014" id="dokument"><h1>Forskrift om endring i forskrift om måling av petroleum for fiskale formål og for beregning av CO<sub>2</sub> -avgift.</h1><section class="section" data-name="kapI" id="kapittel-1" data-lovdata-URL="LTI/forskrift/2006-08-22-1014/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. november 2001 nr. 1234 om måling av petroleum for fiskale formål og for beregning av CO<sub>2</sub> -avgift gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Fastsatt av Oljedirektoratet 1. november 2001 med hjemmel i forskrift 27. juni 1997 nr. 653 til lov om petroleumsvirksomhet § 86, jf. lov 29. november 1996 nr. 72 om petroleumsvirksomhet § 4-9 og lov 21. desember 1990 nr. 72 om avgift på utslipp av CO<sub>2</sub> i petroleumsvirksomheten på kontinentalsokkelen § 5, jf. delegeringsvedtak 28. juni 1985 nr. 1419 og delegeringsvedtak 27. desember 1990 nr. 1229. Jf. EØS-avtalen vedlegg II kap. IX nr. 27b (direktiv 2004/22/EF).</article> <article class="defaultP" margin-top="true">Forordet skal lyde:</article> <article class="defaultP" margin-top="true"><i>Forord</i></article><article class="legalP" id="kapittel-1-ledd-3">Formålet med denne forskriften er å sikre at nøyaktige målinger ligger til grunn for beregning av statens skatter og avgifter, herunder CO<sub>2</sub> -avgiften, og rettighetshavernes inntekter. Forskriften utdyper petroleumslovens- og CO<sub>2</sub> -avgiftslovens krav til måling av petroleum og trekker opp rammebetingelser for tilrettelegging, planlegging og gjennomføring av virksomheten som vist til i petroleumsloven og CO<sub>2</sub> -avgiftsloven. Kravene til gjennomstrømningsmålere for andre væsker enn vann er med virkning fra 30. oktober 2006 endret i samsvar med direktiv 2004/22/EF om måleinstrumenter (MID) og er harmonisert med forskrift 26. april 2006 nr. 466, om krav til gjennomstrømningsmålere (for væsker unntatt vann) fastsatt av Nærings- og handelsdepartementet og Justervesenet jf. merknadene til § 13. I praksis gjelder dette målesystem for olje og gasser i væskeform.</article><article class="legalP" id="kapittel-1-ledd-4">Måleforskriften stiller funksjonelle og spesifikke krav til måleutstyrets utforming og bruken av det, utdyper den enkelte deltagerens ansvar for å etterleve krav som er fastsatt i eller i medhold av lov og skal bidra til å sikre at måleutstyr- og metode til enhver tid innfrir denne forskriftens krav til total måleusikkerhet. Forskriften stiller krav til hvordan mengdene av brensel- og fakkelgass skal rapporteres og dokumenteres. Det legges videre til rette for et hensiktsmessig tilsyn med virksomheten. Denne forskriften erstatter tidligere forskrift om fiskal kvantumsmåling av olje og gass mv. og tidligere forskrift om brensel- og fakkelgassmåling ved beregning av CO<sub>2</sub> -avgift i petroleumsvirksomheten. Spesielle forhold vedrørende CO<sub>2</sub> -avgiftsmåling er gitt i merknad til § 14. Dersom bestemmelser i denne forskriften omfatter enten brenselgass eller fakkelgass vil dette fremgå i teksten.</article><article class="legalP" id="kapittel-1-ledd-5">Forskriften legger til rette for at ikke all dokumentasjon behøver sendes til Oljedirektoratet, men kan være tilgjengelig hos operatøren og oversendes Oljedirektoratet etter forespørsel. Det legges videre til rette for elektronisk formidling av opplysninger.</article><article class="legalP" id="kapittel-1-ledd-6">Det er utarbeidet merknad til de enkelte bestemmelser i denne forskriften. Merknadene gir forklaring og veiledning til forskriftsbestemmelsene. Det er gitt eksempler på hvordan forskriftens krav kan innfris, eller det er vist til anerkjente normer, herunder industristandarder, som en måte å oppfylle myndighetskrav på. Kjøp og salg av petroleum foregår over landegrensene og aktørene er internasjonale. Tekniske normer bør derfor være internasjonalt aksepterte. Det vises for øvrig til merknadene til § 4. Veiledning til plan for utbygging og drift av en petroleumsforekomst, PUD, og plan for anlegg og drift av innretninger for transport og for utnyttelse av petroleum, PAD, av 18. mai 2000, viser til hvilke opplysninger en PUD/PAD bør inneholde om fiskale målesystemer.</article> <article class="defaultP" margin-top="true">§ 1 nytt andre ledd skal lyde:</article><article class="legalP" id="kapittel-1-ledd-7">For gjennomstrømningsmålere for andre væsker enn vann vil forskrift 26. april 2006 nr. 466 om krav til gjennomstrømningsmålere (for væsker unntatt vann) fastsatt av Nærings- og handelsdepartementet og Justervesenet gjelde med de presiseringer som følger av forskriften her.</article> <article class="defaultP" margin-top="true">§ 2 nye tre definisjoner i alfabetisk rekkefølge skal lyde:</article> <article class="defaultP" margin-top="true"><i>Gjennomstrømningsmåler for andre væsker enn vann:</i></article><article class="legalP" id="kapittel-1-ledd-8">Et instrument beregnet på kontinuerlig måling, registrering og visning av mengden av væske som strømmer gjennom et lukket og fullstendig fylt rør under gitte målebetingelser.</article> <article class="defaultP" margin-top="true"><i>Samsvarsmerking:</i></article><article class="legalP" id="kapittel-1-ledd-9">Merking av gjennomstrømningsmålere med «CE»-merke, supplerende metrologisk merking og identifikasjonsnummeret til det aktuelle tekniske kontrollorgan som beskrevet i forskrift om krav til gjennomstrømningsmålere (for væsker unntatt vann), vedlegg 5.</article> <article class="defaultP" margin-top="true"><i>Samsvarsvurdering:</i></article><article class="legalP" id="kapittel-1-ledd-10">En vurdering av om et produkt oppfyller de tekniske krav o.l. som er fastsatt for gjennomstrømningsmålere i forskrift om krav til gjennomstrømningsmålere (for væsker unntatt vann).</article> <article class="defaultP" margin-top="true">§ 2 definisjonen «strømningsmåler» endres til «strømningsmåler (gass)».</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-11">Rettighetshaveren og andre som deltar i petroleumsvirksomhet som omfattes av denne forskriften, er ansvarlig etter denne forskriften og enkeltvedtak gitt med hjemmel i samme.</article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Tillatt måleusikkerhet for gjennomstrømningsmålere (for andre væsker enn vann)</span></span><article class="legalP" id="kapittel-1-foreslåttparagraf-1-ledd-1">For gjennomstrømningsmålere for andre væsker enn vann, jf. denne forskriften § 13a, gjelder minstekrav til usikkerhetsgrenser inntatt i forskrift 26. april 2006 nr. 466 om krav til gjennomstrømningsmålere (for væsker unntatt vann) vedlegg 2, punkt 9 om nøyaktighetskrav under bruk. Tilsvarende gjelder for delkomponenter i et målesystem dersom dette følger av forskrift om krav til gjennomstrømningsmålere (for væsker unntatt vann).</article></article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-12">Målesystemet skal planlegges og bygges etter krav i denne forskriften og i henhold til anerkjente normer for målesystemer, med de unntak som gjelder for gjennomstrømningsmålere (for væsker unntatt vann), som følger av § 13a.</article> <article class="defaultP" margin-top="true">Ny § 13a skal lyde:</article><article class="futureLegalArticle" data-name="§13a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13a</span>. <span class="legalArticleTitle">Gjennomstrømningsmålere (for andre væsker enn vann)</span></span><article class="legalP" id="kapittel-1-foreslåttparagraf-2-ledd-1">Gjennomstrømningsmålere for andre væsker enn vann som kjøpes for bruk i petroleumsvirksomheten eller som tas i bruk etter 30. oktober 2006 innenfor denne forskriftens virkeområde må være godkjent av teknisk kontrollorgan etter prosedyrene for samsvarsvurdering, jf. forskrift om krav til gjennomstrømningsmålere (for væsker unntatt vann) § 6 og vedlegg 3. Det vises for øvrig til samme forskrift kap. II. Overgangsreglene i forskrift om krav til gjennomstrømningsmålere (for væsker unntatt vann) § 13 gjelder tilsvarende.</article><article class="legalP" id="kapittel-1-foreslåttparagraf-2-ledd-2">Gjennomstrømningsmålere for andre væsker enn vann skal ha samsvarvurdering og samsvarsmerking, herunder supplerende meterologisk merking. Dette gjelder òg dersom en gjennomstrømningsmåler konstrueres og produseres utelukkende for bruk til egne formål. Tilsvarende gjelder for delkomponenter i et målesystem dersom dette følger av forskrift om krav til gjennomstrømningsmålere (for væsker unntatt vann).</article><article class="legalP" id="kapittel-1-foreslåttparagraf-2-ledd-3">Under bruk må gjennomstrømningsmålere for andre væsker enn vann som et minimum oppfylle krav som fremgår av forskrift om krav til gjennomstrømningsmålere (for andre væsker enn vann) vedlegg 2, punkt 9 «Krav under bruk».</article></article> <article class="defaultP" margin-top="true">§ 26 første ledd skal lyde:</article><article class="legalP" id="kapittel-1-ledd-13">Alle givere skal kontinuerlig overvåkes og/eller regelmessig kalibreres i henhold til krav i § 8, jf. § 8a. Når kalibrering utføres skal dette omfatte flere verdier i giverens arbeidsområde. Dersom givernes utgangssignaler avviker fra de grenser som er fastsatt, skal nødvendig vedlikehold og deretter ny kalibrering utføres regelmessig.</article> <article class="defaultP" margin-top="true">Merknader til § 13 skal lyde:</article><article class="legalP" id="kapittel-1-ledd-14">Måleforskriften er ved forskriftsendring 22. august 2006 nr. 1014 endret som følge av Norges implementering av direktiv 2004/22/EF om måleinstrumenter (MID), jf. EØS-avtalen vedlegg II kap. IX om måleinstrumenter nr. 27. For måling i petroleumsvirksomheten, herunder måling på landterminaler omfatter dette kun gjennomstrømningsmålere (for andre væsker enn vann). Kravene til disse måleinstrumentene er endret i samsvar med direktivet og er harmonisert med forskrift 26. april 2006 nr. 466. om krav til gjennomstrømningsmålere (for væsker unntatt vann), fastsatt av Nærings- og handelsdepartementet og Justervesenet. Nevnte forskrift fastsetter hvilke krav gjennomstrømningsmålere skal oppfylle for å kunne gjøres tilgjengelig på markedet og for å kunne brukes for beregning av økonomiske oppgjør. De grunnleggende kravene for gjennomstrømningsmålere er fastsatt i vedlegg 1 og 2 til denne forskriften. Vedlegg 1 tilsvarer det generelle vedlegget i MID og vedlegg 2 det instrumentspesifikke vedlegget i direktivet. Kravene i vedleggene er å anse som minimumskrav, slik at måleinstrumenter minst må oppfylle disse grunnleggende kravene. Rettighetshaver som bruker og produsentene, har derved full anledning til å legge strengere krav til grunn.</article><article class="legalP" id="kapittel-1-ledd-15">Endringene får ikke betydning for eksisterende gjennomstrømningsmålere i petroleumsvirksomheten. Det gjelder både tekniske krav og krav under bruk.</article><article class="legalP" id="kapittel-1-ledd-16">Direktivet er først og fremst rettet mot produsenter av måleinstrumenter, men har og betydning for andre som omsetter måleinstrumenter. Måleinstrumenter som omfattes av MID må oppfylle direktivets tekniske krav før de gjøres tilgjengelig på markedet. Førmarkedskontrollen innebærer gjennomføring av en samsvarsvurdering ved bruk av teknisk kontrollorgan og samsvarsmerking som skal vise at direktivets krav er oppfylt. Det følger av de instrumentspesifikke vedleggene i MID hvilke moduler som det enkelte måleinstrument skal godkjennes etter, her MI-005, jf. og § 6 i forskrift om krav til gjennomstrømningsmålere (for væsker unntatt vann). Som fabrikant av måleinstrument etter direktivet regnes òg den som konstruerer og produserer et måleinstrument for egen bruk.</article><article class="legalP" id="kapittel-1-ledd-17">For eksisterende gjennomstrømningsmåler som er tatt i bruk eller gjort tilgjengelig på markedet før ikraftredelsestidspunktet (30. oktober 2006) gjelder kravene i måleforskriften som før. Det samme vil gjelde for gjennomstrømningsmålere som er solgt i EØS-området før ikrafttredelsestidspunktet og som deretter videreselges for bruk. Det gjelder òg overgangsregler for gjennomstrømningsmålere som er typegodkjent før ikrafttredelsestidspunktet, jf. § 13 første og andre ledd i forskrift om krav til gjennomstrømningsmålere (for væsker unntatt vann).</article><article class="legalP" id="kapittel-1-ledd-18">Endringene får heller ikke anvendelse der måleforskriften har anvendelse som følge av overenskomst med fremmed stat, jf. petroleumsloven § 1-4 første ledd siste punktum.</article> <article class="defaultP" margin-top="true">Merknader til § 17 nytt tredje avsnitt skal lyde:</article><article class="legalP" id="kapittel-1-ledd-19">Oljeprøver fra prøvetakersystem skal analyseres på laboratorium iht. ISO 10337, Crude petroleum – Determination of water – Coulometric Karl Fischer titration method. Sertifiserte sprøyter av digital type skal benyttes.</article> <article class="defaultP" margin-top="true">Merknader til § 17 nåværende tredje avsnitt blir nytt fjerde avsnitt osv.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-08-22-1014/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 30. oktober 2006.</article></section><section class="section" id="kapittel-3" data-lovdata-URL="LTI/forskrift/2006-08-22-1014/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2006 hefte 14 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 8a første punktum skal lyde:</article><article class="legalP" id="kapittel-3-ledd-1">For gjennomstrømningsmålere for andre væsker enn vann, jf. denne forskriften § 13a, gjelder minstekrav til usikkerhetsgrenser inntatt i forskrift 26. april 2006 nr. 466 om krav til gjennomstrømningsmålere (for væsker unntatt vann) vedlegg 2, punkt <i>8</i> om nøyaktighetskrav under bruk.</article> <article class="defaultP" margin-top="true">§ 13a første ledd siste punktum skal lyde:</article><article class="legalP" id="kapittel-3-ledd-2">Overgangsreglene i forskrift om krav til gjennomstrømningsmålere (for væsker unntatt vann) § <i>14</i> gjelder tilsvarende.</article> <article class="defaultP" margin-top="true">§ 13a tredje ledd skal lyde:</article><article class="legalP" id="kapittel-3-ledd-3">Under bruk må gjennomstrømningsmålere for andre væsker enn vann som et minimum oppfylle krav som fremgår av forskrift om krav til gjennomstrømningsmålere (for andre væsker enn vann) vedlegg 2, punkt <i>8</i> «Krav under bruk».</article> <article class="defaultP" margin-top="true">§ 26 første ledd siste punktum skal lyde:</article><article class="legalP" id="kapittel-3-ledd-4">Dersom givernes utgangssignaler avviker fra de grenser som er fastsatt, skal nødvendig vedlikehold og deretter ny kalibrering <i>utføres.</i></article> <article class="defaultP" margin-top="true">Feilplassert endring til § 26 fjerde ledd skal lyde:</article> <article class="defaultP" margin-top="true">§ 26 fjerde ledd skal lyde:</article><article class="legalP" id="kapittel-3-ledd-5">Ved bruk av kontinuerlig gasskromatografi skal korrektivt vedlikehold og ny kalibrering utføres <i>regelmessig</i>.</article></section></main></body></html>