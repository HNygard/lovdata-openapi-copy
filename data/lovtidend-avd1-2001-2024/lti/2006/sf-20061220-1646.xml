<!DOCTYPE html><html lang="no"><head><title>Forskrift om regulering av fisket etter uer i internasjonalt farvann (NAFO-NEAFC-områdene) og i Grønlands fiskerisone i 2007.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-20-1646</dd><dt class="dokid">DokumentID</dt><dd class="dokid">LTI/forskrift/2006-12-20-1646</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 66</dd><dt class="dateInForce">I kraft fra</dt><dd class="dateInForce">2006-12-20 – 2007-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2007-01-09</dd><dt class="lastupdated">Rettet</dt><dd class="lastupdated">2007-09-28 (se nederst)</dd><dt class="journalNumber">Journalnummer</dt><dd class="journalNumber">2006-1269</dd><dt class="titleShort">Korttittel</dt><dd class="titleShort">Forskrift om fisket etter uer i 2007</dd><dt class="title">Tittel</dt><dd class="title">Forskrift om regulering av fisket etter uer i internasjonalt farvann (NAFO-NEAFC-områdene) og i Grønlands fiskerisone i 2007.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 20. desember 2006 med hjemmel i lov 3. juni 1983 nr. 40 om saltvannsfiske m.v. § 4, jf. delegeringsvedtak 16. oktober 2000 nr. 1670.</dd><dt class="refid">RefID</dt><dd class="refid">forskrift/2006-12-20-1646</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter uer i internasjonalt farvann (NAFO-NEAFC-områdene) og i Grønlands fiskerisone i 2007.<ul class="tocSubUl"><li>§ 1. Virkeområde</li><li>§ 2. Forbud</li><li>§ 3. Totalkvote</li><li>§ 4. Bifangst</li><li>§ 5. Redskap</li><li>§ 6. Rapportering</li><li>§ 7. Stopp i fisket</li><li>§ 8. Straff og inndragning</li><li>§ 9. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-20-1646" id="dokument"><h1>Forskrift om regulering av fisket etter uer i internasjonalt farvann (NAFO-NEAFC-områdene) og i Grønlands fiskerisone i 2007.</h1><article class="legalArticle" data-lovdata-URL="LTI/forskrift/2006-12-20-1646/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder fiske etter uer i ICES statistikkområder II, XII og XIV og i alle NAFO-områder unntatt utenfor noen stats jurisdiksjon (internasjonalt farvann) og i Grønlands fiskerisone.</article></article><article class="legalArticle" data-lovdata-URL="LTI/forskrift/2006-12-20-1646/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å fiske og levere uer med norske fartøy i ICES statistikkområder II, XII og XIV, i alle NAFO-områder utenfor noen stats jurisdiksjon (internasjonalt område) og i Grønlands fiskerisone i 2007.</article></article><article class="legalArticle" data-lovdata-URL="LTI/forskrift/2006-12-20-1646/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Totalkvote</span></h2><article class="legalP" id="paragraf-3-ledd-1">Uten hensyn til forbudet i § 2 kan norske fartøy fiske inntil 3.942 tonn uer i Grønlands fiskerisone, og inntil 1.645 tonn i internasjonalt farvann.</article><article class="legalP" id="paragraf-3-ledd-2">Inntil 1.069 tonn av kvoten avsatt til fiske i internasjonalt farvann kan i området begrenset av følgende koordinater fiskes før 15. juli 2007:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">64° 45′ N-28° 30′ V</article></article></li><li data-li-identifier="2." data-name="2."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">62° 50′ N-25° 45′ V</article></article></li><li data-li-identifier="3." data-name="3."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">61° 55′ N-26° 45′ V</article></article></li><li data-li-identifier="4." data-name="4."><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">61° 00′ N-26° 30′ V</article></article></li><li data-li-identifier="5." data-name="5."><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">59° 00′ N-30° 00′ V</article></article></li><li data-li-identifier="6." data-name="6."><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">59° 00′ N-34° 00′ V</article></article></li><li data-li-identifier="7." data-name="7."><article class="listArticle" id="paragraf-3-ledd-2-punkt-7"><article class="legalP" id="paragraf-3-ledd-2-punkt-7-ledd-1">61° 30′ N-34° 00′ V</article></article></li><li data-li-identifier="8." data-name="8."><article class="listArticle" id="paragraf-3-ledd-2-punkt-8"><article class="legalP" id="paragraf-3-ledd-2-punkt-8-ledd-1">62° 50′ N-36° 00′ V</article></article></li><li data-li-identifier="9." data-name="9."><article class="listArticle" id="paragraf-3-ledd-2-punkt-9"><article class="legalP" id="paragraf-3-ledd-2-punkt-9-ledd-1">64° 45′ N-28° 30′ V.</article></article></li></ul></article><article class="legalP" id="paragraf-3-ledd-3">Deler av kvoten som kan fiskes i Grønlands fiskerisone som nevnt i første ledd kan ved forespørsel til grønlandske myndigheter søkes overført til internasjonalt farvann i ICES statistikkområder XII og XIV.</article></article><article class="legalArticle" data-lovdata-URL="LTI/forskrift/2006-12-20-1646/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst</span></h2><article class="legalP" id="paragraf-4-ledd-1">Ved fiske etter andre fiskeslag i internasjonalt farvann i ICES statistikkområde II er det tillatt å ha inntil 15% uer i vekt i de enkelte fangster og ved landing.</article></article><article class="legalArticle" data-lovdata-URL="LTI/forskrift/2006-12-20-1646/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskap</span></h2><article class="legalP" id="paragraf-5-ledd-1">Det er forbudt å bruke trål med maskevidde mindre enn 100 mm.</article></article><article class="legalArticle" data-lovdata-URL="LTI/forskrift/2006-12-20-1646/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Ved fiske på den grønlandske kvoten i ICES statistikkområde XII og XIV skal det sendes kopi til grønlandske myndigheter av aktiv- og passivmeldinger samt ukentlige fangstmeldinger rapportert til NEAFC.</article></article><article class="legalArticle" data-lovdata-URL="LTI/forskrift/2006-12-20-1646/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket</span></h2><article class="legalP" id="paragraf-7-ledd-1">Fiskeridirektoratet kan stoppe fisket når kvotene som er angitt i § 3 er beregnet oppfisket.</article></article><article class="legalArticle" data-lovdata-URL="LTI/forskrift/2006-12-20-1646/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff og inndragning</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til lov 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2006-12-20-1646/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft straks og gjelder til og med 31. desember 2007.</article></article><section class="section" id="kapittel-1" data-lovdata-URL="LTI/forskrift/2006-12-20-1646/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2007 hefte 9 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-1">Fastsatt av Fiskeridirektoratet 20. desember 2006 med hjemmel i lov 3. juni 1983 nr. 40 om saltvannsfiske m.v. § 4, jf. delegeringsvedtak 16. oktober <i>2001</i> nr. <i>4686</i>.</article></section></main></body></html>