<!DOCTYPE html><html lang="no"><head><title>Forskrift om endring i forskrift om bygging av passasjer-, lasteskip og lektere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-10-335</dd><dt class="dokid">DokumentID</dt><dd class="dokid">LTI/forskrift/2006-03-10-335</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 4 s 431</dd><dt class="dateInForce">I kraft fra</dt><dd class="dateInForce">2006-03-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-09-15-695</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§35</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§55</li><li>lov/1903-06-09-7/§59</li><li>lov/1903-06-09-7/§80</li><li>lov/1903-06-09-7/§94</li><li>lov/1903-06-09-7/§96</li><li>lov/1903-06-09-7/§97</li><li>lov/1903-06-09-7/§100</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">2006-03-24</dd><dt class="journalNumber">Journalnummer</dt><dd class="journalNumber">2006-0220</dd><dt class="titleShort">Korttittel</dt><dd class="titleShort">Endr. i forskrift om bygging av skip</dd><dt class="title">Tittel</dt><dd class="title">Forskrift om endring i forskrift om bygging av passasjer-, lasteskip og lektere.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 10. mars 2006 med hjemmel i lov 9. juni 1903 nr. 7 om Statskontrol med Skibes Sjødygtighed m.v. § 1, § 35, § 41, § 41a, § 55, § 59, § 80, § 94, § 96, § 97 og § 100, jf. delegeringsvedtak 12. oktober 1962 nr. 5, delegeringsvedtak 5. april 1963 nr. 9 og delegeringsvedtak 1. desember 1978 nr. 1. Jf. EØS-avtalen vedlegg II kap. XIX nr. 1 (direktiv 98/34/EF endret ved direktiv 98/48/EF) og vedlegg XIII nr. 56cb (direktiv 2003/25/EF endret ved direktiv 2005/12/EF).</dd><dt class="refid">RefID</dt><dd class="refid">forskrift/2006-03-10-335</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bygging av passasjer-, lasteskip og lektere.<ul class="tocSubUl"><li>I<ul class="tocSubUl"><li>§ 24. Særlige stabilitetskrav for roro-passasjerskip som er konvensjonsskip</li><li>§ 24C. Sesongbestemt og tidsbegrenset rutetrafikk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-10-335" id="dokument"><h1>Forskrift om endring i forskrift om bygging av passasjer-, lasteskip og lektere.</h1><section class="section" data-name="kapI" id="kapittel-1" data-lovdata-URL="LTI/forskrift/2006-03-10-335/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. september 1992 nr. 695 om bygging av passasjer-, lasteskip og lektere gjøres følgende endringer:</article> <article class="defaultP" margin-top="true">§ 2 første ledd nytt nr. 19a skal lyde:<ul class="defaultList"><li data-li-identifier="19a." data-name="19a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Gjenværende fribord (f<sub>r</sub> ):</i> den minste avstand mellom det skadde roro-dekket og den endelige vannlinjen ved skadestedet, uten at det tas hensyn til den ytterligere virkningen vannmengden som er samlet opp på det skadde roro-dekket.</article></article></li></ul></article> <article class="defaultP" margin-top="true">§ 2 første ledd nr. 36 skal lyde:<ul class="defaultList"><li data-li-identifier="36." data-name="36."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Nytt skip/lekter:</i> Skip/lekter hvor kjølen strekkes, eller som er på et tilsvarende byggetrinn på eller etter den dag denne forskrift trer i kraft. Et tilsvarende byggetrinn betyr det trinn der: <ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">bygging som kan identifiseres med et bestemt skip, begynner, og</article></article></li><li data-li-identifier="ii)" data-name="ii)"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">montering av vedkommende skip er begynt og utgjør minst 50 tonn eller 1% av den beregnende masse av kostruksjonsmaterialet, dersom denne verdien er mindre.</article></article></li></ul></article></article></li></ul></article> <article class="defaultP" margin-top="true">§ 2 første ledd nytt nr. 41a skal lyde:<ul class="defaultList"><li data-li-identifier="41a." data-name="41a."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Passasjer:</i> enhver person med unntak av skipsføreren og medlemmer av besetningen eller andre personer ansatt eller beskjeftiget i skipets tjeneste i hvilken som helst stilling om bord, og barn under ett år.</article></article></li></ul></article> <article class="defaultP" margin-top="true">§ 2 første ledd nr. 43 skal lyde:<ul class="defaultList"><li data-li-identifier="43." data-name="43."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1"><i>Roro-passasjerskip:</i> passasjerskip som fører mer enn 12 passasjerer, med roro-lasterom eller spesiallasterom som definert i Sjøsikkerhetskonvensjonen regel II-2/3.</article></article></li></ul></article> <article class="defaultP" margin-top="true">§ 2 første ledd nye nr. 43a og nr. 43b skal lyde:<ul class="defaultList"><li data-li-identifier="43a." data-name="43a."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1"><i>Rutetrafikk:</i> en rekke seilinger med roro-passasjerskip som går i trafikk mellom de samme to eller flere havner, enten <ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-1-punkt-5-ledd-1-punkt-1"><article class="legalP" id="kapittel-1-ledd-1-punkt-5-ledd-1-punkt-1-ledd-1">i henhold til en offentliggjort rutetabell, eller</article></article></li><li data-li-identifier="ii)" data-name="ii)"><article class="listArticle" id="kapittel-1-ledd-1-punkt-5-ledd-1-punkt-2"><article class="legalP" id="kapittel-1-ledd-1-punkt-5-ledd-1-punkt-2-ledd-1">med en slik regelmessighet eller hyppighet at de fremstår som en systematisk rekke seilinger.</article></article></li></ul></article></article></li><li data-li-identifier="43b." data-name="43b."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1"><i>Signifikant bølgehøyde (h<sub>s</sub> ):</i> den gjennomsnittlige høyden av den høyeste tredel bølgehøyder observert i en gitt periode.</article></article></li></ul></article> <article class="defaultP" margin-top="true">§ 2 første ledd nytt nr. 48a skal lyde:<ul class="defaultList"><li data-li-identifier="48a." data-name="48a."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1"><i>Særlige stabilitetskrav:</i> stabilitetskravene fastsatt i § 24 i forskriften her.</article></article></li></ul></article> <article class="defaultP" margin-top="true">§ 2 første ledd nytt nr. 51a skal lyde:<ul class="defaultList"><li data-li-identifier="51a." data-name="51a."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1"><i>Utenriksfart:</i> alle sjøreiser fra en havn i en EØS-stat til en havn utenfor denne EØS-staten eller omvendt.</article></article></li></ul></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Særlige stabilitetskrav for roro-passasjerskip som er konvensjonsskip</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) I tillegg til kravene i Sjøsikkerhetskonvensjonen regel II-1/B/8 om vanntette oppdelingsskott og stabilitet i skadet tilstand, skal alle roro-passasjerskip som går i rutefart i utenriksfart oppfylle kravene i paragrafen her.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Roro-passasjerskip som har godkjent modellforsøk i samsvar med modellforsøksmetoden som gjaldt før 10. mars 2006, trenger ikke å gjennomføre dette forsøket i samsvar med bestemmelsene i sjette ledd i paragrafen her.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Bestemmelsene i regel II-1/B/8.2.3 skal overholdes når det tas hensyn til virkningen av en hypotetisk mengde sjøvann som antas å ha samlet seg på det første dekket over konstruksjonsvannlinjen i roro-lasterommet eller spesiallasterommet som definert i regel II-2/3, og som antas å være skadet (heretter kalt «det skadde roro-dekket»). Det er ikke nødvendig å overholde de andre kravene i regel II-1/B/8 ved anvendelsen av stabilitetsstandarden i paragrafen her. Mengden av antatt oppsamlet sjøvann skal beregnes på grunnlag av en vannflate med en konstant høyde over:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-3-punkt-1"><article class="legalP" id="kapittel-1-foreslåttparagraf-1-nummer-3-punkt-1-ledd-1">det laveste punktet på dekkskanten i det skadde rommet på roro-dekket, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-3-punkt-2"><article class="legalP" id="kapittel-1-foreslåttparagraf-1-nummer-3-punkt-2-ledd-1">når dekkskanten i det skadde rommet står under vann, er beregningen basert på en konstant høyde over stillevannsnivå ved alle krengings- og trimvinkler,<br />på følgende måte:</article></article></li><li><article class="listArticle" id="kapittel-1-foreslåttparagraf-1-nummer-3-punkt-3"><article class="legalP" id="kapittel-1-foreslåttparagraf-1-nummer-3-punkt-3-ledd-1">0,5 m dersom gjenværende fribord (f<sub>r</sub> ) er 0,3 m eller mindre,</article></article></li><li><article class="listArticle" id="kapittel-1-foreslåttparagraf-1-nummer-3-punkt-4"><article class="legalP" id="kapittel-1-foreslåttparagraf-1-nummer-3-punkt-4-ledd-1">0,0 m dersom gjenværende fribord (f<sub>r</sub> ) er 2,0 m eller mer, og<br />mellomliggende verdier fastsettes ved lineær interpolasjon, dersom gjenværende fribord (f<sub>r</sub> ) er 0,3 m eller mer, men mindre enn 2,0 m,</article></article></li></ul><p class="leddfortsettelse">der gjenværende fribord (f<sub>r</sub> ) er den minste avstand mellom det skadde roro-dekket og den endelige vannlinjen på skadestedet i det skadetilfellet som vurderes, uten at det tas hensyn til virkningen av vannmengden som antas å ha samlet seg på det skadde roro-dekket.</p></article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Dersom det er installert et lensesystem med høy effektivitet, kan Sjøfartsdirektoratet tillate en reduksjon i høyden til vannflaten.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) For skip i geografisk definerte avgrensede fartsområder kan Sjøfartsdirektoratet redusere høyden til vannflaten fastsatt i samsvar med tredje ledd ved å erstatte en slik høyde til vannflaten med følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-5-punkt-1"><article class="legalP" id="kapittel-1-foreslåttparagraf-1-nummer-5-punkt-1-ledd-1">0,0 m dersom den signifikante bølgehøyden (h<sub>s</sub> ) definert i det aktuelle området er 1,5 m eller mindre,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-5-punkt-2"><article class="legalP" id="kapittel-1-foreslåttparagraf-1-nummer-5-punkt-2-ledd-1">verdien fastsatt i samsvar med annet ledd dersom den signifikante bølgehøyden (h<sub>s</sub> ) definert i det aktuelle området er 4,0 m eller høyere,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-5-punkt-3"><article class="legalP" id="kapittel-1-foreslåttparagraf-1-nummer-5-punkt-3-ledd-1">mellomliggende verdier fastsettes ved lineær interpolasjon dersom den signifikante bølgehøyden (h<sub>s</sub> ) definert i det berørte området er 1,5 m eller mer, men mindre enn 4,0 m,</article></article></li></ul><p class="leddfortsettelse">forutsatt at følgende vilkår er oppfylt:</p><ul class="defaultList"><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-5-punkt-4"><article class="legalP" id="kapittel-1-foreslåttparagraf-1-nummer-5-punkt-4-ledd-1">Sjøfartsdirektoratet er overbevist om at det definerte området er representert med den signifikante bølgehøyden (h<sub>s</sub> ) som ikke overskrides med en sannsynlighet på mer enn 10%, og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-nummer-5-punkt-5"><article class="legalP" id="kapittel-1-foreslåttparagraf-1-nummer-5-punkt-5-ledd-1">fartsområdet, og eventuelt den del av året som en viss verdi for signifikant bølgehøyde (h<sub>s</sub> ) er fastsatt for, er oppført i sertifikatene.</article></article></li></ul></article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Som et alternativ til kravene i tredje eller femte ledd kan Sjøfartsdirektoratet gi fritak fra disse kravene og godta verifikasjon utarbeidet med modellforsøk for et enkelt skip i samsvar med modellforsøksmetoden,<sup class="footnotereference" data-footnotereferencevalue="1" data-unique-footnote-counter="1">1</sup> som viser at skipet ikke vil kantre med det antatte skadeomfanget fastsatt i regel II-1/B/8.4 på det verste stedet vurdert i henhold til tredje ledd i en uregelmessig sjøgang, og</article><article class="numberedLegalP" data-numerator="7" id="kapittel-1-foreslåttparagraf-1-nummer-7">(7) Henvisning til godkjenning av resultatene fra modellforsøket som likeverdig med overholdelse av tredje eller femte ledd og verdien av den signifikante bølgehøyden (h<sub>s</sub> ) brukt i modellforsøkene skal være påført skipets sertifikater.</article><article class="numberedLegalP" data-numerator="8" id="kapittel-1-foreslåttparagraf-1-nummer-8">(8) Opplysningene gitt til skipsføreren i samsvar med regel II-1/B/8.7.1 og II-1/B/8.7.2 og som er utviklet for overholdelse av regel II-1/B/8.2.3 til II-1/B/8.2.3.4, skal gjelde uendret for roro-passasjerskip godkjent i henhold til disse kravene.</article><article class="numberedLegalP" data-numerator="9" id="kapittel-1-foreslåttparagraf-1-nummer-9">(9) Følgende bestemmelser skal gjelde ved vurdering av virkningen av mengden av antatt oppsamlet sjøvann på det skadde roro-dekket som nevnt i tredje til åttende ledd:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-9-punkt-1"><article class="legalP" id="kapittel-1-foreslåttparagraf-1-nummer-9-punkt-1-ledd-1">Et tverrskips- eller langskipsskott skal betraktes som intakt dersom alle deler av det ligger innenfor vertikale flater på begge sider av skipet, når disse befinner seg i en avstand fra hudplatene på en femdel av skipets bredde, som definert i regel II-1/2, og målt i rette vinkler til senterlinjen i høyde med den dypeste oppdelingslastelinjen.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-9-punkt-2"><article class="legalP" id="kapittel-1-foreslåttparagraf-1-nummer-9-punkt-2-ledd-1">I tilfeller der skipets skrog er delvis utvidet strukturelt i bredden for å oppfylle bestemmelsene i paragrafen her, skal den resulterende økningen i verdien på en femdel av dets bredde brukes gjennomgående, men skal ikke bestemme plasseringen av eksisterende skottgjennomtrengninger, rørsystemer, osv., som var akseptable før utvidelsen.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-9-punkt-3"><article class="legalP" id="kapittel-1-foreslåttparagraf-1-nummer-9-punkt-3-ledd-1">Den tetthet i tverrskips- og langskipsskott som betraktes som tilstrekkelig for å innslutte det antatt oppsamlede sjøvannet i det aktuelle rommet på det skadde roro-dekket, skal stå i forhold til lensesystemet, og skal motstå hydrostatisk trykk i samsvar med resultatene fra skadeberegningen. Slike skott skal være minst 4 meter høye, med mindre vannivået er mindre enn 0,5 meter. I slike tilfeller kan høyden på skottet beregnes i samsvar med følgende formel:<br />B<sub>h</sub> = 8h<sub>w</sub><br />der<br />B<sub>h</sub> er høyden på skottet<br />og h<sub>w</sub> er vannivået.</article><article class="legalP" id="kapittel-1-foreslåttparagraf-1-nummer-9-punkt-3-ledd-2">Skottets minstehøyde skal i alle tilfeller ikke være mindre enn 2,2 meter. Når det dreier seg om skip med hengedekk, skal imidlertid skottets minstehøyde ikke være mindre enn avstanden til undersiden av hengedekket når dette er i senket stilling.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-9-punkt-4"><article class="legalP" id="kapittel-1-foreslåttparagraf-1-nummer-9-punkt-4-ledd-1">For særlige ordninger som for eksempel hengedekk i full bredde og brede sidehus, vil det kunne godtas andre skotthøyder basert på detaljerte modellforsøk.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-nummer-9-punkt-5"><article class="legalP" id="kapittel-1-foreslåttparagraf-1-nummer-9-punkt-5-ledd-1">Virkningen av mengden av antatt oppsamlet sjøvann behøver ikke tas i betraktning for rom på det skadde roro-dekket, forutsatt at et slikt rom på hver side av dekket har lenseporter som er jevnt fordelt langs rommets sider i samsvar med følgende: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-9-punkt-5-ledd-1-punkt-1"><article class="legalP" id="kapittel-1-foreslåttparagraf-1-nummer-9-punkt-5-ledd-1-punkt-1-ledd-1">A ≥ 0,3 l<br />der A er det totale område med lenseporter på hver side av dekket i m<sup>2</sup> , og l er lengden av rommet i m.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-9-punkt-5-ledd-1-punkt-2"><article class="legalP" id="kapittel-1-foreslåttparagraf-1-nummer-9-punkt-5-ledd-1-punkt-2-ledd-1">Gjenværende fribord skal være minst 1,0 m i den verste skadetilstanden uten at det tas hensyn til virkningen av den antatte vannmengden på det skadde roro-dekket; og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-9-punkt-5-ledd-1-punkt-3"><article class="legalP" id="kapittel-1-foreslåttparagraf-1-nummer-9-punkt-5-ledd-1-punkt-3-ledd-1">Slike lenseporter skal være plassert innenfor en høyde på 0,6 m over det skadde roro-dekket, og den nedre kanten av portene skal ligge innen 2 cm over det skadde roro-dekket; og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-9-punkt-5-ledd-1-punkt-4"><article class="legalP" id="kapittel-1-foreslåttparagraf-1-nummer-9-punkt-5-ledd-1-punkt-4-ledd-1">Slike lenseporter skal være utstyrt med lukkeinnretninger eller klaffer for å hindre vann i å trenge inn på roro-dekket, mens de tillater at vann som samler seg på roro-dekket, lenses.</article></article></li></ul></article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-nummer-9-punkt-6"><article class="legalP" id="kapittel-1-foreslåttparagraf-1-nummer-9-punkt-6-ledd-1">Når et skott over roro-dekket antas å være skadet, skal begge rommene som grenser til skottet antas å være fylt til det samme vannivået som beregnet i tredje eller femte ledd.</article></article></li></ul></article><article class="numberedLegalP" data-numerator="10" id="kapittel-1-foreslåttparagraf-1-nummer-10">(10) Ved bestemmelse av signifikant bølgehøyde skal den bølgehøyde som fremgår av kartene i vedlegg 1 eller listen over havområder, jf. § 24B brukes.</article><article class="numberedLegalP" data-numerator="11" id="kapittel-1-foreslåttparagraf-1-nummer-11">(11) For roro-passasjerskip som utelukkende trafikkerer havområder hvor den signifikante bølgehøyde er 1,5 m eller lavere, anses kravene i Sjøsikkerhetskonvensjonen regel II-1/B/8 som nevnt i første ledd som ekvivalent til de særlige stabilitetskrav som er fastsatt i paragrafen her.</article><article class="numberedLegalP" data-numerator="12" id="kapittel-1-foreslåttparagraf-1-nummer-12">(12) For roro-passasjerskip som bare er i trafikk i en kortere periode, bestemmer Sjøfartsdirektoratet, etter avtale med den andre staten hvis havn skipet anløper på sin rute, hvilken signifikant bølgehøyde som skal brukes.</article><article class="numberedLegalP" data-numerator="13" id="kapittel-1-foreslåttparagraf-1-nummer-13">(13) Ved anvendelse av kravene i paragrafen her, skal Sjøfartsdirektoratet følge retningslinjene som er fastsatt i vedlegg II (Retningslinjer for nasjonale myndigheter) til direktiv 2003/25/EF av 14. april 2003 om særlige stabilitetskrav for roro-passasjerskip, endret ved direktiv 2005/12/EF av 18. februar 2005.</article><article class="numberedLegalP" data-numerator="14" id="kapittel-1-foreslåttparagraf-1-nummer-14">(14) For roro-passasjerskip som skal gå i rutefart i andre områder enn de som dekkes av kartene i vedlegg 1, jf. § 24B, skal en signifikant bølgehøyde på 4 meter legges til grunn med mindre det kan dokumenteres at en mindre signifikant bølgehøyde kan legges til grunn.</article><article class="numberedLegalP" data-numerator="15" id="kapittel-1-foreslåttparagraf-1-nummer-15">(15) Når det foretas modellforsøk, skal disse utføres i samsvar med vedlegg 2.</article><article class="numberedLegalP" data-numerator="16" id="kapittel-1-foreslåttparagraf-1-nummer-16">(16) Roro-passasjerskip som er kjølstrukket på eller som var på et tilsvarende byggetrinn før 1. oktober 2004, med unntak for slike skip som nevnt i ellevte ledd, skal senest 1. oktober 2010, oppfylle kravene i paragrafen her.</article><article class="numberedLegalP" data-numerator="17" id="kapittel-1-foreslåttparagraf-1-nummer-17">(17) Roro-passasjerskip som 17. mai 2003 oppfylte kravene i Sjøsikkerhetskonvensjonen regel II-1/B/8, skal senest 1. oktober 2015 oppfylle kravene i paragrafen her.</article><article class="numberedLegalP" data-numerator="18" id="kapittel-1-foreslåttparagraf-1-nummer-18">(18) Til roro-passasjerskip som skal oppfylle kravene i paragrafen her, skal det utstedes ett vedlegg til sikkerhetssertifikatet for passasjerskip. Av vedlegget skal det framgå opp til hvilken signifikant bølgehøyde skipet kan oppfylle de særlige stabilitetskravene som kreves i paragrafen her. Vedlegget er gyldig så lenge skipet trafikkerer et område med tilsvarende eller lavere signifikant bølgehøyde.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se vedlegg 2.</article></footer></article> <article class="defaultP" margin-top="true">Ny § 24C skal lyde:</article><article class="futureLegalArticle" data-name="§24C" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 24C</span>. <span class="legalArticleTitle">Sesongbestemt og tidsbegrenset rutetrafikk</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Dersom et rederi som på helårsbasis driver rutetrafikk ønsker å sette i drift flere roro-passasjerskip som skal benyttes på samme rute i en kortere periode, skal det underrette Sjøfartsdirektoratet senest en måned før nevnte skip trafikkerer denne ruten. Når det som følge av uforutsette omstendigheter raskt må settes inn et annet roro-passasjerskip for å sikre at driften opprettholdes, kan skipet settes inn i trafikk, forutsatt at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">visuell inspeksjon og kontroll av dokumentene ikke gir grunn til bekymring for at skipet ikke oppfyller nødvendige krav til sikker drift, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">Sjøfartsdirektoratet innen en måned foretar kontroll og de besiktelser som er fastsatt i forskriften her.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Dersom et rederi ønsker å drive sesongbasert rutetrafikk i en kortere periode som ikke overstiger seks måneder per år, skal det underrette Sjøfartsdirektoratet senest tre måneder på forhånd.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Når slik trafikk finner sted under forhold med lavere signifikant bølgehøyde enn den som er fastsatt for samme havområde for helårstrafikk, skal Sjøfartsdirektoratet ved anvendelse av de særlige stabilitetskravene i § 24 bruke den signifikante bølgehøyden som får anvendelse i denne kortere perioden for å bestemme vannivået på dekk. Den signifikante bølgehøyden som får anvendelse i denne kortere perioden skal fastsettes av Sjøfartsdirektoratet, eller ved overenskomst med vedkommende EØS-stat når skipet skal gå i rutefart i denne staten.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Når det er gitt tillatelse til slik trafikk som er fastsatt i første og annet ledd, skal det utstedes et vedlegg til sikkerhetssertifikatet, slik som fastsatt i § 24 attende ledd.</article></article> <article class="defaultP" margin-top="true">Vedlegg 2 skal lyde:</article><span class="futuretitle" id="kapittel-1-foreslåttittel-1">Vedlegg 2. Modellforsøksmetoden</span><article class="legalP" id="kapittel-1-ledd-2">Bestemmelsene i dette vedlegget er bindende, jf. § 24 femtende ledd i forskrift 15. september 1992 nr. 695 om bygging av passasjer-, lasteskip og lektere.</article><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Mål</i></span><article class="legalP" id="kapittel-1-punkt-1-ledd-1">Denne reviderte modellforsøksmetoden er en revisjon av metoden i tillegget til resolusjon 14 fra SOLAS-konferansen 1995. Siden ikrafttredelsen av Stockholm-avtalen er en rekke modellforsøk blitt utført i samsvar med den forsøksmetoden som gjaldt tidligere. I løpet av disse forsøkene er det identifisert en rekke mindre tilpasninger i framgangsmåtene. Denne nye modellforsøksmetoden er rettet mot å omfatte de nevnte nye mindre tilpasningene og sammen med de vedlagte retningslinjene utgjøre en mer robust framgangsmåte for vurderingen av overlevingsevnen til et skadet roro-passasjerskip i sjøgang. Ved de forsøk som er nevnt i § 24 sjette ledd i ovennevnte forskrift, skal skipet kunne motstå en sjøgang som definert i nr. 4 nedenfor, når de verst tenkelige skadeforhold tas i betraktning.</article></article><article class="marginIdArticle" id="kapittel-1-punkt-2"><span class="data-marginOriginalId">2.</span><article class="legalP" id="kapittel-1-punkt-2-ledd-1"><i>Definisjoner</i><table><tbody><tr><td data-text-align="left" data-vertical-align="top">L<sub>BP</sub></td><td data-text-align="left" data-vertical-align="top">er lengden mellom perpendikulærene</td></tr><tr><td data-text-align="left" data-vertical-align="top">H<sub>S</sub></td><td data-text-align="left" data-vertical-align="top">er signifikant bølgehøyde</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">er skipets bredde på spant</td></tr><tr><td data-text-align="left" data-vertical-align="top">T<sub>P</sub></td><td data-text-align="left" data-vertical-align="top">er bølgeperioden</td></tr><tr><td data-text-align="left" data-vertical-align="top">T<sub>Z</sub></td><td data-text-align="left" data-vertical-align="top">er nullkryssperioden.</td></tr></tbody></table></article></article><article class="marginIdArticle" id="kapittel-1-punkt-3"><span class="data-marginOriginalId">3.</span><span class="miscHeadline"><i>Skipsmodell</i></span></article><article class="marginIdArticle" id="kapittel-1-punkt-4"><span class="data-marginOriginalId">3.1.</span><article class="legalP" id="kapittel-1-punkt-4-ledd-1">Modellen skal være en kopi av det virkelige skipet både når det gjelder ytre konfigurasjon og indre utforming, særlig når det gjelder alle skadde rom som har en betydning for prosessen med fylling og tømming av vann. Intakt dypgående, trim, krenging og KG-grensekurver som svarer til det verste skadetilfellet, skal benyttes. Videre skal forsøket (forsøkene) som skal vurderes, representere det verste skadetilfellet (de verste skadetilfellene) definert i samsvar med SOLAS-regel II-1/8.2.3.2 (SOLAS 90) med hensyn til det samlede området under den positive GZ-kurven, og senterlinjen for skadeåpningen skal være plassert innenfor følgende område:</article></article><article class="marginIdArticle" id="kapittel-1-punkt-5"><span class="data-marginOriginalId">3.1.1.</span><article class="legalP" id="kapittel-1-punkt-5-ledd-1">± 35% L<sub>BP</sub> fra midtskips.</article></article><article class="marginIdArticle" id="kapittel-1-punkt-6"><span class="data-marginOriginalId">3.1.2.</span><article class="legalP" id="kapittel-1-punkt-6-ledd-1">Et tilleggsforsøk vil være påkrevd for det verste skadetilfellet innenfor ± 10% L<sub>BP</sub> fra midtskips dersom skadetilfellet det er vist til i nr. 1 er utenfor ± 10% L<sub>BP</sub> fra midtskips.</article></article><article class="marginIdArticle" id="kapittel-1-punkt-7"><span class="data-marginOriginalId">3.2.</span><article class="legalP" id="kapittel-1-punkt-7-ledd-1">Modellen skal oppfylle følgende krav:</article></article><article class="marginIdArticle" id="kapittel-1-punkt-8"><span class="data-marginOriginalId">3.2.1.</span><article class="legalP" id="kapittel-1-punkt-8-ledd-1">Lengde mellom perpendikulærene (L<sub>BP</sub> ) skal være minst 3 meter eller en lengde som svarer til en modellskala på 1:40, eller den største verdien av disse, og den vertikale utstrekningen opp til minst tre ganger normalhøyden av overbygninger over skottdekket (fribordsdekket).</article></article><article class="marginIdArticle" id="kapittel-1-punkt-9"><span class="data-marginOriginalId">3.2.2.</span><article class="legalP" id="kapittel-1-punkt-9-ledd-1">Skrogtykkelse i vannfylte rom skal ikke overstige 4 mm.</article></article><article class="marginIdArticle" id="kapittel-1-punkt-10"><span class="data-marginOriginalId">3.2.3.</span><article class="legalP" id="kapittel-1-punkt-10-ledd-1">I både intakt og skadet tilstand skal modellen oppfylle korrekte deplasement- og nedlastingsmerker (T<sub>A</sub> , T<sub>M</sub> , T<sub>F</sub> , babord og styrbord) med en maksimal toleranse ved alle nedlastingsmerker på + 2 mm. Nedlastingsmerker for og akter skal plasseres så nær FP og AP som det er praktisk mulig.</article></article><article class="marginIdArticle" id="kapittel-1-punkt-11"><span class="data-marginOriginalId">3.2.4.</span><article class="legalP" id="kapittel-1-punkt-11-ledd-1">Alle skadede rom og roro-lasterom skal modelleres med korrekt fyllingsgrad for volum og overflate (faktiske verdier og fordeling) som sikrer at innstrømmet vannmengde og massefordeling blir representert på en korrekt måte.</article></article><article class="marginIdArticle" id="kapittel-1-punkt-12"><span class="data-marginOriginalId">3.2.5.</span><article class="legalP" id="kapittel-1-punkt-12-ledd-1">Bevegelsesegenskapene skal i modellen svare til det virkelige skipets egenskaper, med særlig oppmerksomhet rettet mot intakt GM-toleranse og treghetsradius i rulle- og stampebevegelser. Begge radiene skal måles i luft og befinne seg innenfor området 0,35B til 0,4B for rullebevegelser og 0,2LOA til 0,25LOA for stampebevegelser.</article></article><article class="marginIdArticle" id="kapittel-1-punkt-13"><span class="data-marginOriginalId">3.2.6.</span><article class="legalP" id="kapittel-1-punkt-13-ledd-1">Viktige konstruksjonstrekk som vanntette skott, lufteventiler osv. over og under skottdekket som kan føre til usymmetrisk fylling, skal etterlignes så langt det er praktisk mulig, slik at de representerer den virkelige situasjonen. Ventilasjons- og tverrskips trimmingsanordninger skal konstrueres for en minste tverrsnittareal på 500 mm<sup>2</sup> .</article></article><article class="marginIdArticle" id="kapittel-1-punkt-14"><span class="data-marginOriginalId">3.2.7.</span><article class="legalP" id="kapittel-1-punkt-14-ledd-1">Formen på skadeåpningen skal være som følger:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-14-ledd-1-punkt-1"><article class="legalP" id="kapittel-1-punkt-14-ledd-1-punkt-1-ledd-1">Trapesformet profil med side med 15° stigning til vertikalen og bredde til konstruksjonsvannlinjen definert i samsvar med SOLAS-regel II-1/8.4.1.</article></article></li><li data-li-identifier="2." data-name="2."><article class="listArticle" id="kapittel-1-punkt-14-ledd-1-punkt-2"><article class="legalP" id="kapittel-1-punkt-14-ledd-1-punkt-2-ledd-1">Likesidet trekantet profil i horisontalplanet med en høyde lik B/5 i henhold til SOLAS-regel II-1/8.4.2. Dersom sidekledninger er montert innefor B/5, skal den skadede lengden ved sidekledningene ikke være mindre enn 25 mm.</article></article></li><li data-li-identifier="3." data-name="3."><article class="listArticle" id="kapittel-1-punkt-14-ledd-1-punkt-3"><article class="legalP" id="kapittel-1-punkt-14-ledd-1-punkt-3-ledd-1">Uten hensyn til bestemmelser i punkt 3.2.7.1 og 3.2.7.2 foran skal alle rom som anses som skadede ved beregningen av det verste skadetilfellet (-tilfellene) som det er vist til i nr. 3.1, fylles i modellforsøkene.</article></article></li></ul></article></article><article class="marginIdArticle" id="kapittel-1-punkt-15"><span class="data-marginOriginalId">3.3.</span><article class="legalP" id="kapittel-1-punkt-15-ledd-1">Modellen i fylt likevektstilstand skal krenges med en ekstra krengevinkel som tilsvarer den som frambringes av krengemomentet M<sub>h</sub> = høyeste (M<sub>pass</sub> ; M<sub>launch</sub> )-M<sub>wind</sub> , men ikke i noe tilfelle skal endelig krenging være mindre enn 1° mot skaden. M<sub>pass</sub> , M<sub>launch</sub> og M<sub>wind</sub> gjelder slik de er fastsatt i SOLAS-regel II-1/8.2.3.4. For eksisterende skip kan denne vinkelen settes lik 1°.</article></article><article class="marginIdArticle" id="kapittel-1-punkt-16"><span class="data-marginOriginalId">4.</span><span class="miscHeadline"><i>Framgangsmåte for forsøk</i></span></article><article class="marginIdArticle" id="kapittel-1-punkt-17"><span class="data-marginOriginalId">4.1.</span><article class="legalP" id="kapittel-1-punkt-17-ledd-1">Modellen skal utprøves i et langkammet irregulært bølgemønster definert ved JONSWAP-spektrumet og med en signifikant bølgehøyde H<sub>S</sub> , med en forsterkningsfaktor Γ =3,3 og en bølgeperiode T<sub>P</sub> = (4√H<sub>S</sub> (T<sub>Z</sub> = (T<sub>P</sub> /1,285))). H<sub>S</sub> er signifikant bølgehøyde for skipets fartsområde, som ikke skal overskrides med en sannsynlighet på mer enn 10% på årsbasis, men som er begrenset til høyst 4 meter.</article><article class="defaultP">Ytterligere krav:</article></article><article class="marginIdArticle" id="kapittel-1-punkt-18"><span class="data-marginOriginalId">4.1.1.</span><article class="legalP" id="kapittel-1-punkt-18-ledd-1">Bassengbredden skal være tilstrekkelig til å unngå kontakt eller annen påvirkning i forhold til sidene i bassenget og anbefales å ikke være mindre enn L<sub>BP</sub> + 2 meter.</article></article><article class="marginIdArticle" id="kapittel-1-punkt-19"><span class="data-marginOriginalId">4.1.2.</span><article class="legalP" id="kapittel-1-punkt-19-ledd-1">Bassengdybden skal være tilstrekkelig for behørig bølgemodellering, men ikke mindre enn 1 meter.</article></article><article class="marginIdArticle" id="kapittel-1-punkt-20"><span class="data-marginOriginalId">4.1.3.</span><article class="legalP" id="kapittel-1-punkt-20-ledd-1">For at et representativt bølgetog skal kunne benyttes, skal målinger utføres før forsøket på tre ulike steder innenfor avdriftsområdet.</article></article><article class="marginIdArticle" id="kapittel-1-punkt-21"><span class="data-marginOriginalId">4.1.4.</span><article class="legalP" id="kapittel-1-punkt-21-ledd-1">Bølgesonden nærmest bølgegeneratoren skal plasseres i den posisjonen der modellen skal plasseres når forsøket begynner.</article></article><article class="marginIdArticle" id="kapittel-1-punkt-22"><span class="data-marginOriginalId">4.1.5.</span><article class="legalP" id="kapittel-1-punkt-22-ledd-1">Variasjon i H<sub>S</sub> og T<sub>P</sub> skal være innenfor ± 5% for de tre plasseringene, og</article></article><article class="marginIdArticle" id="kapittel-1-punkt-23"><span class="data-marginOriginalId">4.1.6.</span><article class="legalP" id="kapittel-1-punkt-23-ledd-1">i løpet av forsøkene skal det for godkjenningsformål tillates en toleranse på + 2,5% i H<sub>S</sub> , ± 2,5% i T<sub>P</sub> og ± 5% i T<sub>Z</sub> med henvisning til bølgesonden nærmest bølgegeneratoren.</article></article><article class="marginIdArticle" id="kapittel-1-punkt-24"><span class="data-marginOriginalId">4.2.</span><article class="legalP" id="kapittel-1-punkt-24-ledd-1">Modellen bør drive fritt og plasseres i kryssende sjø (90° posisjon) med skadehullet rettet mot de innkommende bølgene, og uten noe fortøyingssystem permanent festet til den benyttede modellen. For å opprettholde en posisjon i kryssende sjø på ca. 90° i løpet av modellforsøket, skal følgende krav oppfylles:</article></article><article class="marginIdArticle" id="kapittel-1-punkt-25"><span class="data-marginOriginalId">4.2.1.</span><article class="legalP" id="kapittel-1-punkt-25-ledd-1">Forstavnliner for selvstyring for mindre justeringer skal være plassert ved midtlinjen mellom for- og akterstavn, på en symmetrisk måte og på et nivå mellom KG-posisjonen og den skadede vannlinjen, og</article></article><article class="marginIdArticle" id="kapittel-1-punkt-26"><span class="data-marginOriginalId">4.2.2.</span><article class="legalP" id="kapittel-1-punkt-26-ledd-1">hastigheten på vognen skal være lik modellens faktiske avdriftshastighet, med eventuelle nødvendige justeringer av hastigheten.</article></article><article class="marginIdArticle" id="kapittel-1-punkt-27"><span class="data-marginOriginalId">4.3.</span><article class="legalP" id="kapittel-1-punkt-27-ledd-1">Minst 10 forsøk skal utføres. Hvert forsøk skal vare så lenge at det oppnås en stabil tilstand, men ikke mindre enn 30 minutter i sanntid. Det skal brukes forskjellige bølgetog i hvert forsøk.</article></article><article class="marginIdArticle" id="kapittel-1-punkt-28"><span class="data-marginOriginalId">5.</span><span class="miscHeadline"><i>Overlevingskriterier</i></span><article class="legalP" id="kapittel-1-punkt-28-ledd-1">Modellen skal anses som å overleve dersom den oppnår en stabil tilstand under de påfølgende forsøksseriene slik det kreves av nr. 4.3. Modellen skal anses for å ha kantret dersom det foreligger rullevinkler på mer enn 30° mot den vertikale aksen eller konstant (gjennomsnittlig) krengning på mer enn 20° for en lengre periode enn tre minutter i sanntid, selv om modellen oppnår en stabil tilstand.</article></article><article class="marginIdArticle" id="kapittel-1-punkt-29"><span class="data-marginOriginalId">6.</span><span class="miscHeadline"><i>Dokumentasjon av forsøk</i></span></article><article class="marginIdArticle" id="kapittel-1-punkt-30"><span class="data-marginOriginalId">6.1.</span><article class="legalP" id="kapittel-1-punkt-30-ledd-1">Modellforsøksprogrammet skal være forhåndsgodkjent av administrasjonen.</article></article><article class="marginIdArticle" id="kapittel-1-punkt-31"><span class="data-marginOriginalId">6.2.</span><article class="legalP" id="kapittel-1-punkt-31-ledd-1">Forsøkene skal dokumenteres med en rapport og en video eller annen visuell dokumentasjon som inneholder all relevant informasjon om modellen og forsøksresultatene, som skal godkjennes av administrasjonen. Dokumentasjonen skal minst omfatte teoretiske og målte bølgespektre og statistikk (H<sub>S</sub> , T<sub>P</sub> , T<sub>Z</sub> ) for bølgehøyde på tre ulike steder i bassenget for å oppnå et representativt bølgetog, og for forsøkene med modellen, tidsseriene for den viktigste statistikken for den målte bølgehøyden nær bølgegeneratoren, samt opplysninger om modellens rulle-, duve- og stampebevegelser og om avdriftshastighet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-03-10-335/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 10. mars 2006.</article></section></main></body></html>