<!DOCTYPE html><html lang="no"><head><title>Forskrift om særskilte beskyttelsestiltak i forbindelse med aviær influensa ved innførsel av burfugl i privat eie fra visse tredjeland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-23-66</dd><dt class="dokid">DokumentID</dt><dd class="dokid">LTI/forskrift/2006-01-23-66</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 188</dd><dt class="dateInForce">I kraft fra</dt><dd class="dateInForce">2006-01-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2006-01-27</dd><dt class="journalNumber">Journalnummer</dt><dd class="journalNumber">2006-0071</dd><dt class="titleShort">Korttittel</dt><dd class="titleShort">Forskrift om innførsel av burfugl</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med aviær influensa ved innførsel av burfugl i privat eie fra visse tredjeland.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 23. januar 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd. Jf. EØS-avtalen vedlegg I (vedtak 2005/759/EF og vedtak 2005/862/EF).</dd><dt class="refid">RefID</dt><dd class="refid">forskrift/2006-01-23-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med aviær influensa ved innførsel av burfugl i privat eie fra visse tredjeland.<ul class="tocSubUl"><li>§ 1. Formål og virkeområde</li><li>§ 2. Generelle krav</li><li>§ 3. Opprinnelse</li><li>§ 4. Særskilte vilkår</li><li>§ 5. Helsesertifikat og egenerklæring</li><li>§ 6. Veterinær grensekontroll</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-23-66" id="dokument"><h1>Forskrift om særskilte beskyttelsestiltak i forbindelse med aviær influensa ved innførsel av burfugl i privat eie fra visse tredjeland.</h1><article class="legalArticle" data-lovdata-URL="LTI/forskrift/2006-01-23-66/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å hindre spredning av høypatogen aviær influensa i forbindelse med innførsel av burfugl i privat eie fra visse tredjeland.</article><article class="legalP" id="paragraf-1-ledd-2">Forskriften her gjelder ikke for burfugl i privat eie som skal innføres fra Andorra, Færøyene, Grønland, Island, Liechtenstein, Sveits, Monaco, Vatikanstaten og San Marino.</article></article><article class="legalArticle" data-lovdata-URL="LTI/forskrift/2006-01-23-66/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle krav</span></h2><article class="legalP" id="paragraf-2-ledd-1">Burfugl i privat eie fra tredjeland skal i tillegg til denne forskriften innføres i henhold til forskrift 2. juli 1991 nr. 507 om forbud mot innførsel av dyr og smitteførende gjenstander.</article></article><article class="legalArticle" data-lovdata-URL="LTI/forskrift/2006-01-23-66/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opprinnelse</span></h2><article class="legalP" id="paragraf-3-ledd-1">Det er kun tillatt å innføre burfugl i privat eie fra land utenfor EØS som er medlemmer av verdens dyrehelseorganisasjon (OIE) beliggende i OIEs regionale kommisjoner:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Amerika</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Afrika</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Asia, Det fjerne østen og Oseania</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Europa, og</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Midtøsten.</article></article></li></ul></article></article><article class="legalArticle" data-lovdata-URL="LTI/forskrift/2006-01-23-66/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særskilte vilkår</span></h2><article class="legalP" id="paragraf-4-ledd-1">Det er tillatt å innføre maksimalt 5 burfugl i privat eie fra land beliggende i OIEs regionale kommisjoner jf. § 3.</article><article class="legalP" id="paragraf-4-ledd-2">I tillegg skal fuglene enten:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">ha vært isolert i minst 30 dager fra andre dyr som er mottakelige for aviær influensa, dersom avsenderlandet er Bulgaria, Canada, Chile, Kroatia, New Zealand, St. Pierre og Miquelon og Romania, eller</article></article></li><li data-li-identifier="2)" data-name="2)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">være vaksinert og ved minst én anledning i løpet av de siste 6 måneder til 60 dager vært revaksinert, mot aviær influensa og med en H5-vaksine beregnet på arten, eller</article></article></li><li data-li-identifier="3)" data-name="3)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">ha vært isolert i minst 10 dager før innførsel og i denne perioden vært underlagt en prøve med hensyn på H5N1-antigen eller -genom, som beskrevet i OIEs manual «Manual for diagnostiske tester og vaksiner for landdyr» kapittel 2.1.14. Prøven skal ha vært tatt ut tidligst 3. dag i isolasjonen.</article></article></li></ul></article><article class="legalP" id="paragraf-4-ledd-3">Dersom andre ledd ikke er oppfylt skal fuglene etter import settes i karantene i 30 dager. Slik karantene kan kun tillates dersom stedet for karantene er godkjent og oppfyller vilkårene i artikkel 3 nr. 4 i vedtak 2000/666/EF.</article></article><article class="legalArticle" data-lovdata-URL="LTI/forskrift/2006-01-23-66/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Helsesertifikat og egenerklæring</span></h2><article class="legalP" id="paragraf-5-ledd-1">Fuglene skal følges av et helsesertifikat som er utformet i overensstemmelse med vedlegg II i vedtak 2005/759/EF og som bekrefter at vilkårene i denne forskriften er oppfylt. I helsesertifikatet skal følgende bekreftelse fremgå: «Fugler i privat eie i overensstemmelse med artikkel 2 i Kommisjonsvedtak 2005/759/EF». Helsesertifikatet skal være ikke eldre enn 10 dager og være undertegnet av offentlig veterinær.</article><article class="legalP" id="paragraf-5-ledd-2">Det skal følge med fuglene en erklæring fra eier eller annen person som er ansvarlig for dem, som er i overensstemmelse med vedlegg III i vedtak 2005/759/EF og som bekrefter at fuglene:<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">følges på reisen av en person som er ansvarlig for dem, og</article></article></li><li data-li-identifier="2)" data-name="2)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">ikke er ment for videresalg eller annen kommersiell virksomhet, og</article></article></li><li data-li-identifier="3)" data-name="3)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">holdes isolert fra andre fugler i perioden fra veterinærkontrollen før innførsel til ankomst, og</article></article></li><li data-li-identifier="4)" data-name="4)"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">hvis relevant, oppfyller vilkårene i § 4 annet ledd nr. 1) eller § 4 siste ledd.</article></article></li></ul></article></article><article class="legalArticle" data-lovdata-URL="LTI/forskrift/2006-01-23-66/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Veterinær grensekontroll</span></h2><article class="legalP" id="paragraf-6-ledd-1">Forsendelsen med fuglene skal innføres over Oslo Lufthavn Gardermoen og skal ved ankomst kontrolleres ved den veterinære grensekontrollstasjonen på stedet. Grensekontrollstasjonen skal varsles minst 24 timer på forhånd om forsendelsen og tid for ankomst.</article></article><article class="legalArticle" data-lovdata-URL="LTI/forskrift/2006-01-23-66/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Forsettlig eller uaktsom overtredelse av denne forskriften er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2006-01-23-66/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks.</article></article></main></body></html>