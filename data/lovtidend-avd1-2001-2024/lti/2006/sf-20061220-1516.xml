<!DOCTYPE html><html lang="no"><head><title>Forskrift om endring i forskrift om bokføring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-20-1516</dd><dt class="dokid">DokumentID</dt><dd class="dokid">LTI/forskrift/2006-12-20-1516</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 16 s 2172</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-01-1558</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§2</li><li>lov/2004-11-19-73/§3</li><li>lov/2004-11-19-73/§5</li><li>lov/2004-11-19-73/§6</li><li>lov/2004-11-19-73/§7</li><li>lov/2004-11-19-73/§8</li><li>lov/2004-11-19-73/§10</li><li>lov/2004-11-19-73/§11</li><li>lov/2004-11-19-73/§13</li><li>lov/2004-11-19-73/§16</li><li>lov/1969-06-19-66/§44</li></ul></dd><dt class="dateOfPublication">Kunngjort</dt><dd class="dateOfPublication">2006-12-22</dd><dt class="journalNumber">Journalnummer</dt><dd class="journalNumber">2006-1167</dd><dt class="titleShort">Korttittel</dt><dd class="titleShort">Endr. i forskrift om bokføring</dd><dt class="title">Tittel</dt><dd class="title">Forskrift om endring i forskrift om bokføring.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 20. desember 2006 med hjemmel i lov 19. november 2004 nr. 73 om bokføring (bokføringsloven) § 2, § 3, § 5, § 6, § 7, § 8, § 10, § 11, § 13 og § 16 og lov 19. juni 1969 nr. 66 om merverdiavgift § 44.</dd><dt class="refid">RefID</dt><dd class="refid">forskrift/2006-12-20-1516</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bokføring.<ul class="tocSubUl"><li>I<ul class="tocSubUl"><li>§ 5-1-6. Formidling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-20-1516" id="dokument"><h1>Forskrift om endring i forskrift om bokføring.</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-20-1516/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 2004 nr. 1558 om bokføring gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Konkursbo som ikke er næringsdrivende og som plikter å levere omsetningsoppgave etter merverdiavgiftsloven, unntas fra bokføringsloven § 5 første ledd nr. 2 til 7.</article> <article class="defaultP" margin-top="true">§ 3-1 tredje ledd skal lyde:</article><article class="legalP" id="kapittel-1-ledd-3">Ved formidling av varer og tjenester hvor salgsdokumentet utferdiges av formidler på vegne av den enkelte leverandør, kan transaksjonene registreres i kunde- og leverandørspesifikasjonen over formidlerens konto.</article> <article class="defaultP" margin-top="true">§ 5-1-3 nytt annet ledd skal lyde:</article><article class="legalP" id="kapittel-1-ledd-4">Bokføringspliktige som nevnt i § 5-2-1 tredje ledd, kan i stedet for fortløpende nummerering av hver enkelt selgers salgsdokument, anføre i salgsdokumentet hvor mye som er avregnet overfor vedkommende selger hittil i regnskapsåret.</article> <article class="defaultP" margin-top="true">§ 5-1-6 skal lyde:</article><article class="futureLegalArticle" data-name="§5-1-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1-6</span>. <span class="legalArticleTitle">Formidling</span></span><article class="legalP" id="kapittel-1-foreslåttparagraf-1-ledd-1">Den som formidler varer og tjenester, kan utferdige salgsdokument for flere leverandører i ett salgsdokument. Det kan benyttes en felles nummerserie for slike salgsdokument og det totale vederlaget for den enkelte leverandør kan unnlates spesifisert.</article></article> <article class="defaultP" margin-top="true">§ 5-2-1 nytt annet ledd skal lyde:</article><article class="legalP" id="kapittel-1-ledd-5">Ved salg av vare hvor det mottas innbytte (kjøp), kan en av partene i handelen utstede salgsdokumentet. Det kan benyttes en felles nummerserie for slike salgsdokument. For øvrig gjelder kravene til salgsdokumentets innhold, jf. § 5-1-1 til § 5-1-8, for hver av partenes salg.</article> <article class="defaultP" margin-top="true">§ 5-2-1 nåværende annet og tredje ledd blir nye tredje og fjerde ledd, der tredje ledd ny bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">kjøpere som helt eller delvis beregner omfang, vekt, kvalitet eller lignende som grunnlag for utbetaling av provisjon eller annet vederlag til selgeren. Salgsdokumentet skal i tilfelle utstedes av kjøper på grunnlag av en skriftlig, underskrevet avtale om dette. Avtalen skal oppbevares av både kjøper og selger. Det skal fremgå av salgsdokumentet at det er utstedt av kjøper. Kjøperen skal dessuten oppbevare annen dokumentasjon som underbygger salgsdokumentets innhold i 3 år og 6 måneder etter regnskapsårets slutt. Kjøperen skal, ved jevnlig å ta utskrift fra Enhetsregisteret eller lignende, dokumentere om selgeren er registrert i merverdiavgiftsmanntallet.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-20-1516/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2007.</article></section></main></body></html>