<!DOCTYPE html><html lang="no"><head><title>Forskrift om overgangsregler til lov 10. juni 2005 nr. 44 om forsikringsselskaper, pensjonsforetak og deres virksomhet (forsikringsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-30-868</dd><dt class="dokid">DokumentID</dt><dd class="dokid">LTI/forskrift/2006-06-30-868</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 10 s 1335</dd><dt class="dateInForce">I kraft fra</dt><dd class="dateInForce">2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-44/§17-1</li><li>lov/2005-06-10-44/§17-2</li></ul></dd><dt class="dateOfPublication">Kunngjort</dt><dd class="dateOfPublication">2006-07-07</dd><dt class="journalNumber">Journalnummer</dt><dd class="journalNumber">2006-0651</dd><dt class="titleShort">Korttittel</dt><dd class="titleShort">Forskrift om overgangsregler til forsikringsloven</dd><dt class="title">Tittel</dt><dd class="title">Forskrift om overgangsregler til lov 10. juni 2005 nr. 44 om forsikringsselskaper, pensjonsforetak og deres virksomhet (forsikringsloven).</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. juni 2006 med hjemmel i lov 10. juni 2005 nr. 44 om forsikringsselskaper, pensjonsforetak og deres virksomhet (forsikringsloven) § 17-1 første ledd og 17-2 første ledd.</dd><dt class="refid">RefID</dt><dd class="refid">forskrift/2006-06-30-868</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler til lov 10. juni 2005 nr. 44 om forsikringsselskaper, pensjonsforetak og deres virksomhet (forsikringsloven).<ul class="tocSubUl"><li>§ 1. Overgangsregler for livsforsikringsselskaper</li><li>§ 2. Overgangsregler for pensjonskasser</li><li>§ 3. Overgangsregler for skadeforsikringsselskapenes garantiordning</li><li>§ 4. Underdekning i kommunal pensjonskasse</li><li>§ 5. Forskrifter til forsikringsloven</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-30-868" id="dokument"><h1>Forskrift om overgangsregler til lov 10. juni 2005 nr. 44 om forsikringsselskaper, pensjonsforetak og deres virksomhet (forsikringsloven).</h1><article class="legalArticle" data-lovdata-URL="LTI/forskrift/2006-06-30-868/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overgangsregler for livsforsikringsselskaper</span></h2><article class="legalP" id="paragraf-1-ledd-1">Lov 10. juni 1988 nr. 39 om forsikringsvirksomhet (forsikringsvirksomhetsloven) kapitlene 7 og 8 med tilhørende forskrifter gjelder for livsforsikringsselskaper frem til 1. januar 2008. Lov 10. juni 2005 nr. 44 om forsikringsselskaper, pensjonsforetak og deres virksomhet (forsikringsloven) kapittel 9 med tilhørende forskrifter gjelder fra 1. januar 2008.</article></article><article class="legalArticle" data-lovdata-URL="LTI/forskrift/2006-06-30-868/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgangsregler for pensjonskasser</span></h2><article class="legalP" id="paragraf-2-ledd-1">Private og kommunale pensjonskasser som driver virksomhet som regnes som livsforsikring, skal frem til 1. januar 2008 drive virksomheten i samsvar med bestemmelsene i forskrift 19. februar 1993 nr. 117 om forsikringsvirksomhetslovens anvendelse på pensjonskasser og pensjonsfond. Forsikringsloven kapittel 7 med tilhørende forskrifter gjelder fra 1. januar 2008.</article><article class="legalP" id="paragraf-2-ledd-2">For pensjonskasser som driver virksomhet på det tidspunkt forsikringsloven trer i kraft, gjelder likevel følgende:<ul class="defaultList"><li data-li-identifier="1)" data-name="1)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">En pensjonskasse som har søkt tillatelse etter forsikringsloven § 7-3 senest 1. desember 2007, kan inntil søknaden er avgjort fortsette den virksomhet pensjonskassen hadde adgang til å drive da forsikringsloven trådte i kraft. Overholdes ikke fristen eller avslås søknaden, skal pensjonskassen avvikles etter ellers gjeldende regler.</article></article></li><li data-li-identifier="2)" data-name="2)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Minstekravet til grunnkapitalen i en pensjonskasse i forsikringsloven § 7-5 skal være oppfylt senest 1. januar 2009.</article></article></li></ul></article><article class="legalP" id="paragraf-2-ledd-3">Pensjonskasser skal senest 1. januar 2010 ha oppfylt minstekravet til solvensmarginkapitalen i en pensjonskasse i forsikringsloven § 7-9 første ledd med tilhørende forskrift. Pensjonskassene skal også senest 1. januar 2010 ha oppfylt de krav og grenser for en pensjonskasses investeringer i foretak eller annen arbeidsgiver som har pensjonsordning i pensjonskassen, som følger av forsikringsloven § 7-10 med tilhørende forskrift om kapitalforvaltning.</article></article><article class="legalArticle" data-lovdata-URL="LTI/forskrift/2006-06-30-868/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsregler for skadeforsikringsselskapenes garantiordning</span></h2><article class="legalP" id="paragraf-3-ledd-1">Forsikringsvirksomhetsloven kapittel 9 gjelder inntil lov 6. desember 1996 nr. 75 om sikringsordninger for banker og offentlig administrasjon m.v. av finansinstitusjoner kapittel 2 A er satt i kraft.</article></article><article class="legalArticle" data-lovdata-URL="LTI/forskrift/2006-06-30-868/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Underdekning i kommunal pensjonskasse</span></h2><article class="legalP" id="paragraf-4-ledd-1">En kommunal pensjonskasse som har forsikringsteknisk underdekning med opptrappingsplan godkjent av Kredittilsynet, kan videreføre underdekningen med oppbygging av manglende avsetninger i samsvar med godkjent plan. Utløper opptrappingsplanen etter 1. januar 2011, kan en underdekning bare videreføres i samsvar med ny opptrappingsplan godkjent etter ellers gjeldende regler.</article></article><article class="legalArticle" data-lovdata-URL="LTI/forskrift/2006-06-30-868/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forskrifter til forsikringsloven</span></h2><article class="legalP" id="paragraf-5-ledd-1">Særlige overgangsregler til bestemmelsene i forskrift 30. juni 2006 nr. 869 til forsikringsloven (livsforsikring mv.) fastsettes i forskriften.</article></article><article class="legalArticle" data-lovdata-URL="LTI/forskrift/2006-06-30-868/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" id="paragraf-6-ledd-1">Forskriften trer i kraft 1. juli 2006.</article></article></main></body></html>