<!DOCTYPE html><html lang="no"><head><title>Forskrift om eksamen ved Universitetet for miljø- og biovitenskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-15-1366</dd><dt class="dokid">DokumentID</dt><dd class="dokid">LTI/forskrift/2006-06-15-1366</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1915</dd><dt class="dateInForce">I kraft fra</dt><dd class="dateInForce">2006-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-7</li><li>lov/2005-04-01-15/§4-10</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2006-12-12</dd><dt class="journalNumber">Journalnummer</dt><dd class="journalNumber">2006-0976</dd><dt class="titleShort">Korttittel</dt><dd class="titleShort">Forskrift om eksamen ved UMB</dd><dt class="title">Tittel</dt><dd class="title">Forskrift om eksamen ved Universitetet for miljø- og biovitenskap.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Universitetet for miljø- og biovitenskap (UMB) 15. juni 2006 med hjemmel i lov 1. april 2005 nr. 15 om universiteter og høyskoler § 3-9, § 3-10, § 4-7, § 4-10 og § 5-3.</dd><dt class="refid">RefID</dt><dd class="refid">forskrift/2006-06-15-1366</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Universitetet for miljø- og biovitenskap.<ul class="tocSubUl"><li>Kap. 1. Forskriftens virkeområde<ul class="tocSubUl"><li>§ 1-1.</li><li>§ 1-2.</li></ul></li><li>Kap. 2. Myndighetsbestemmelser<ul class="tocSubUl"><li>§ 2-1.</li><li>§ 2-2.</li></ul></li><li>Kap. 3. Rett til å avlegge eksamen<ul class="tocSubUl"><li>§ 3-1.</li><li>§ 3-2.</li><li>§ 3-3.</li></ul></li><li>Kap. 4. Eksamen – eksamensordninger, eksamensdeler og eksamensformer<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li><li>§ 4-5.</li><li>§ 4-6.</li><li>§ 4-7.</li><li>§ 4-8.</li></ul></li><li>Kap. 5. Sentral avvikling – skriftlig og muntlig prøve<ul class="tocSubUl"><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li><li>§ 5-6.</li><li>§ 5-7.</li></ul></li><li>Kap. 6. Avvikling av selvstendig arbeid og gradsoppgaver<ul class="tocSubUl"><li>§ 6-1.</li><li>§ 6-2.</li><li>§ 6-3.</li></ul></li><li>Kap. 7. Oppmelding til eksamen<ul class="tocSubUl"><li>§ 7-1.</li><li>§ 7-2.</li></ul></li><li>Kap. 8. Karakterregel/vurdering<ul class="tocSubUl"><li>§ 8-1.</li><li>§ 8-2.</li><li>§ 8-3.</li><li>§ 8-4.</li></ul></li><li>Kap. 9. Sensorer og sensur<ul class="tocSubUl"><li>§ 9-1.</li><li>§ 9-2.</li><li>§ 9-3.</li><li>§ 9-4.</li><li>§ 9-5.</li><li>§ 9-6.</li><li>§ 9-7.</li><li>§ 9-8.</li><li>§ 9-9.</li></ul></li><li>Kap. 10. Bekjentgjøring av sensur<ul class="tocSubUl"><li>§ 10-1.</li><li>§ 10-2.</li><li>§ 10-3.</li></ul></li><li>Kap. 11. Karakterutskrift og vitnemål<ul class="tocSubUl"><li>§ 11-1.</li><li>§ 11-2.</li></ul></li><li>Kap. 12. Hjelpemidler ved avsluttende skriftlig prøve<ul class="tocSubUl"><li>§ 12-1.</li><li>§ 12-2.</li><li>§ 12-3.</li><li>§ 12-4.</li></ul></li><li>Kap. 13. Sykdom og andre særskilte grunner til fravær i forbindelse med eksamen<ul class="tocSubUl"><li>§ 13-1.</li><li>§ 13-2.</li><li>§ 13-3.</li></ul></li><li>Kap. 14. Fusk. Annullering av eksamen<ul class="tocSubUl"><li>§ 14-1.</li><li>§ 14-2.</li></ul></li><li>Kap. 15. Adgang til å fremstille seg til samme eksamen flere ganger<ul class="tocSubUl"><li>§ 15-1.</li><li>§ 15-2.</li><li>§ 15-3.</li><li>§ 15-4.</li></ul></li><li>Kap. 16. Skikkethetsvurdering i lærerutdanningene<ul class="tocSubUl"><li>§ 16-1.</li><li>§ 16-2.</li><li>§ 16-3.</li></ul></li><li>Kap. 17. Klagebestemmelser<ul class="tocSubUl"><li>§ 17-1.</li><li>§ 17-2.</li><li>§ 17-3.</li><li>§ 17-4.</li><li>§ 17-5.</li><li>§ 17-6.</li></ul></li><li>Kap. 18. Sluttbestemmelser<ul class="tocSubUl"><li>§ 18-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-15-1366" id="dokument"><h1>Forskrift om eksamen ved Universitetet for miljø- og biovitenskap.</h1><section class="section" data-name="kap1" id="kapittel-1" data-lovdata-URL="LTI/forskrift/2006-06-15-1366/KAPITTEL_1"><h2>Kap. 1. Forskriftens virkeområde</h2><article class="legalArticle" data-lovdata-URL="LTI/forskrift/2006-06-15-1366/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1">Forskriften gjelder alle eksamener ved Universitetet for miljø- og biovitenskap (UMB) herunder også eksamener utenfor UMB som UMB er eksamensansvarlig for.</article></article><article class="legalArticle" data-lovdata-URL="LTI/forskrift/2006-06-15-1366/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" id="kapittel-1-paragraf-2-ledd-1">Forskriften gjelder også for eksaminander som ikke er tatt opp som studenter ved UMB, når disse er gitt rett til å avlegge eksamen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2006-06-15-1366/KAPITTEL_2"><h2>Kap. 2. Myndighetsbestemmelser</h2><article class="legalArticle" data-lovdata-URL="LTI/forskrift/2006-06-15-1366/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Styret fastsetter instruks for sensorer og for styrets klagenemnd.</article></article><article class="legalArticle" data-lovdata-URL="LTI/forskrift/2006-06-15-1366/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" id="kapittel-2-paragraf-2-ledd-1">Studienemnda selv kan vedta utfyllende bestemmelser og instrukser innenfor rammen av denne forskrift.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2006-06-15-1366/KAPITTEL_3"><h2>Kap. 3. Rett til å avlegge eksamen</h2><article class="legalArticle" data-lovdata-URL="LTI/forskrift/2006-06-15-1366/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" id="kapittel-3-paragraf-1-ledd-1">Enhver som er semesterregistrert ved UMB og er oppmeldt til eksamen innen fastsatte tidsfrister har rett til å avlegge eksamen ved UMB.</article></article><article class="legalArticle" data-lovdata-URL="LTI/forskrift/2006-06-15-1366/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" id="kapittel-3-paragraf-2-ledd-1">Før en student kan fremstille seg til en gitt eksamen kan det stilles krav om at obligatoriske aktiviteter skal være godkjente. Opplysninger om dette må være oppgitt under aktuelt emne i emnebeskrivelsen eller være meddelt studentene på annen måte innen første undervisningsdag i emnet.</article></article><article class="legalArticle" data-lovdata-URL="LTI/forskrift/2006-06-15-1366/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" id="kapittel-3-paragraf-3-ledd-1">Når et emne opphører eller er lagt om, har en student rett til å avlegge eksamen i emnet inntil ett år etter siste ordinære eksamen i emnet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2006-06-15-1366/KAPITTEL_4"><h2>Kap. 4. Eksamen – eksamensordninger, eksamensdeler og eksamensformer</h2><article class="legalArticle" data-lovdata-URL="LTI/forskrift/2006-06-15-1366/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">I hvert emne skal studentene avlegge eksamen, det vil si at studentenes kunnskaper og ferdigheter prøves mot emnets læringsmål. Dette kan skje enten i form av langsgående vurdering eller avsluttende prøver. Det kan unntaksvis fastsettes av aktuelt institutt at enkeltemner ikke skal ha slik vurdering.</article></article><article class="legalArticle" data-lovdata-URL="LTI/forskrift/2006-06-15-1366/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Emneansvarlig institutt godkjenner gjeldende eksamensordning for det enkelte emnet etter forslag fra emneansvarlig lærer. Eksamensordningen for det enkelte emnet skal fremgå av emnebeskrivelsen.</article></article><article class="legalArticle" data-lovdata-URL="LTI/forskrift/2006-06-15-1366/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" id="kapittel-4-paragraf-3-ledd-1">Emneansvarlig har hovedansvaret for å utforme eksamen.</article></article><article class="legalArticle" data-lovdata-URL="LTI/forskrift/2006-06-15-1366/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" id="kapittel-4-paragraf-4-ledd-1">Alle innleverte eksamensarbeider kan av universitetet benyttes til undervisnings- og forskningsformål. Arbeidene kan ikke utgis eller brukes til andre formål uten særskilt avtale mellom institutt og student.</article></article><article class="legalArticle" data-lovdata-URL="LTI/forskrift/2006-06-15-1366/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" id="kapittel-4-paragraf-5-ledd-1">Avsluttende prøve arrangeres og vurderes etter at undervisningen i emnet er over. Studieavdelingen er ansvarlig for organiseringen av avsluttende skriftlig prøve.</article></article><article class="legalArticle" data-lovdata-URL="LTI/forskrift/2006-06-15-1366/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" id="kapittel-4-paragraf-6-ledd-1">Den muntlige delen av eksamener og prøver skal være offentlig, med mindre hensynet til gjennomføringen av eksamenen eller prøven tilsier noe annet. Universitetsstyret kan gjøre unntak fra regelen om offentlig eksamen i det enkelte tilfellet etter ønske fra vedkommende eksamenskandidat, når tungtveiende hensyn taler for det.</article></article><article class="legalArticle" data-lovdata-URL="LTI/forskrift/2006-06-15-1366/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>.</h3><article class="legalP" id="kapittel-4-paragraf-7-ledd-1">Langsgående vurdering er en vurdering av alle arbeider som er utført av studenten. Dette arbeidet skal godkjennes eller vurderes. Delelementer i en langsgående vurdering kan evalueres underveis i undervisningsperioden eller etter at undervisningen i emnet er over.</article></article><article class="legalArticle" data-lovdata-URL="LTI/forskrift/2006-06-15-1366/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>.</h3><article class="legalP" id="kapittel-4-paragraf-8-ledd-1">Studienemnda kan vedta instruks for gjennomføring av forskjellige former for langsgående vurdering.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2006-06-15-1366/KAPITTEL_5"><h2>Kap. 5. Sentral avvikling – skriftlig og muntlig prøve</h2><article class="legalArticle" data-lovdata-URL="LTI/forskrift/2006-06-15-1366/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">Tidspunkt for skriftlig og muntlig prøve som organiseres sentralt skal kunngjøres senest ved oppmeldingsfrist for ordinær eksamen. Sted kunngjøres senest tre dager før eksamen.</article><article class="legalP" id="kapittel-5-paragraf-1-ledd-2">Eksaminanden er selv ansvarlig for å holde seg orientert om tid og sted for eksamen.</article><article class="legalP" id="kapittel-5-paragraf-1-ledd-3">Ved skriftlig prøve skal det i hvert eksamenslokale være vakthold. En av vaktene skal ha hovedansvaret for vaktholdet og den tekniske gjennomføringen av prøven i lokalet.</article></article><article class="legalArticle" data-lovdata-URL="LTI/forskrift/2006-06-15-1366/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">En eksaminand som opptrer uverdig eller støyende eller er til sjenanse for øvrige eksaminander, kan bortvises fra eksamenslokalet.</article></article><article class="legalArticle" data-lovdata-URL="LTI/forskrift/2006-06-15-1366/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>.</h3><article class="legalP" id="kapittel-5-paragraf-3-ledd-1">Eksamenens varighet i det enkelte emnet framgår av emnebeskrivelsen. Skriftlig prøve kan normalt ikke overstige 3,5 timer.</article></article><article class="legalArticle" data-lovdata-URL="LTI/forskrift/2006-06-15-1366/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>.</h3><article class="legalP" id="kapittel-5-paragraf-4-ledd-1">Under eksamen kan eksaminanden forlate eksamenslokalet etter behov i følge med en eksamensvakt.</article></article><article class="legalArticle" data-lovdata-URL="LTI/forskrift/2006-06-15-1366/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>.</h3><article class="legalP" id="kapittel-5-paragraf-5-ledd-1">Eksamen kan besvares på norsk, svensk, dansk eller engelsk.</article></article><article class="legalArticle" data-lovdata-URL="LTI/forskrift/2006-06-15-1366/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>.</h3><article class="legalP" id="kapittel-5-paragraf-6-ledd-1">Eksaminander som av helsemessige årsaker må ha utvidet eksamenstid må søke studieavdelingen innen fristen for oppmelding til eksamen. Dokumentasjon fra spesialist må framlegges.</article></article><article class="legalArticle" data-lovdata-URL="LTI/forskrift/2006-06-15-1366/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>.</h3><article class="legalP" id="kapittel-5-paragraf-7-ledd-1">Eksaminander med behov for særordninger ved eksamen, eksempelvis på grunn av alvorlig funksjonshemming, må kontakte studieavdelingen senest innen fristen for oppmelding til eksamen, for å klarlegge sitt behov for hjelpemidler etc. Behovet skal dokumenteres med attest fra lege eller annen relevant sakkyndig.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2006-06-15-1366/KAPITTEL_6"><h2>Kap. 6. Avvikling av selvstendig arbeid og gradsoppgaver</h2><article class="legalArticle" data-lovdata-URL="LTI/forskrift/2006-06-15-1366/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" id="kapittel-6-paragraf-1-ledd-1">Selvstendig arbeid og bacheloroppgave kan ha en offentlig fremlegging eller en avsluttende muntlig diskusjon med intern og ekstern sensor som en del av vurderingen av oppgaven.</article></article><article class="legalArticle" data-lovdata-URL="LTI/forskrift/2006-06-15-1366/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" id="kapittel-6-paragraf-2-ledd-1">Masteroppgaven (30 studiepoeng) avsluttes med en gradseksamen som skal inneholde en muntlig diskusjon med intern og ekstern sensor som er en del av vurderingen av gradsoppgaven, jf. kap. 12 i forskrift om studier ved Universitetet for miljø- og biovitenskap. Som en del av gradseksamen kan det avholdes muntlig prøve i et spesialpensum på 5, 10 eller 15 studiepoeng, i tillegg til de 30 studiepoeng.</article></article><article class="legalArticle" data-lovdata-URL="LTI/forskrift/2006-06-15-1366/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" id="kapittel-6-paragraf-3-ledd-1">Masteroppgaven (60 studiepoeng) avsluttes med en gradseksamen som skal inneholde en muntlig diskusjon med intern og ekstern sensor som er en del av vurderingen av gradsoppgaven, jf. kap. 12 i forskrift om studier ved Universitetet for miljø- og biovitenskap. Som en del av gradseksamen skal det avholdes muntlig prøve i et spesialpensum på 5, 10 eller 15 studiepoeng, i tillegg til de 60 studiepoeng.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2006-06-15-1366/KAPITTEL_7"><h2>Kap. 7. Oppmelding til eksamen</h2><article class="legalArticle" data-lovdata-URL="LTI/forskrift/2006-06-15-1366/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" id="kapittel-7-paragraf-1-ledd-1">Studenten er ansvarlig for å melde seg opp til eksamen innen angitte frister.</article></article><article class="legalArticle" data-lovdata-URL="LTI/forskrift/2006-06-15-1366/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" id="kapittel-7-paragraf-2-ledd-1">Studienemnda fastsetter frister for oppmelding til eksamen.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2006-06-15-1366/KAPITTEL_8"><h2>Kap. 8. Karakterregel/vurdering</h2><article class="legalArticle" data-lovdata-URL="LTI/forskrift/2006-06-15-1366/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>.</h3><article class="legalP" id="kapittel-8-paragraf-1-ledd-1">I emnebeskrivelsen framgår hvilken karakterregel som skal benyttes – «bestått»/«ikke bestått» eller bokstavkarakter.</article></article><article class="legalArticle" data-lovdata-URL="LTI/forskrift/2006-06-15-1366/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>.</h3><article class="legalP" id="kapittel-8-paragraf-2-ledd-1">Bokstavkarakterene går fra A-F, der A er beste ståkarakter og E dårligste ståkarakter, mens F gis ved ikke bestått. Karakterene har følgende betegnelser og generelle vurderingskriterier: <table><thead><tr><th data-text-align="center" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">god</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2006-06-15-1366/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>.</h3><article class="legalP" id="kapittel-8-paragraf-3-ledd-1">Ved «bestått» – «ikke bestått» skal grensen for bestått fastsettes av emneansvarlig og sensor i det enkelte emnet, og gi uttrykk for at besvarelsen har et tilfredsstillende kunnskapsnivå i emnet.</article><article class="legalP" id="kapittel-8-paragraf-3-ledd-2">Bedømmelsen «bestått» skal bare gis når emneansvarlig og sensor er enige om det, i de tilfellene ekstern sensor deltar i bedømmelsen. Dersom en av dem mener at besvarelsen ikke har et tilfredsstillende nivå, gis «ikke bestått».</article></article><article class="legalArticle" data-lovdata-URL="LTI/forskrift/2006-06-15-1366/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>.</h3><article class="legalP" id="kapittel-8-paragraf-4-ledd-1">Hvis to sensorer ikke blir enige om karakterfastsetting, skal sensureringen suppleres med en tredje sensor. Karakteren fastsettes av sensorgruppen i fellesskap.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2006-06-15-1366/KAPITTEL_9"><h2>Kap. 9. Sensorer og sensur</h2><article class="legalArticle" data-lovdata-URL="LTI/forskrift/2006-06-15-1366/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>.</h3><article class="legalP" id="kapittel-9-paragraf-1-ledd-1">For alle eksamener som omfattes av denne forskriftens kap. 1, skal ekstern sensor oppnevnes. Instituttstyret selv oppnevner sensorer.</article></article><article class="legalArticle" data-lovdata-URL="LTI/forskrift/2006-06-15-1366/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>.</h3><article class="legalP" id="kapittel-9-paragraf-2-ledd-1">Ekstern sensor skal være tilsatt i vitenskapelig stilling ved universitet, høgskole eller annen forskningsinstitusjon, eller på annen måte ha dokumentert nødvendig vitenskapelig kompetanse innen vedkommende fagområde.</article><article class="legalP" id="kapittel-9-paragraf-2-ledd-2">Ekstern sensor kan ikke være tilsatt ved UMB i hel- eller deltidsstilling i samme semester eller studieår som eksamenen finner sted.</article></article><article class="legalArticle" data-lovdata-URL="LTI/forskrift/2006-06-15-1366/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>.</h3><article class="legalP" id="kapittel-9-paragraf-3-ledd-1">Det skal være ekstern evaluering av vurderingen eller vurderingsordningene. Ekstern sensor skal kontrollere og godkjenne eksamensoppgaver og sensorveiledning. I tillegg skal ekstern sensor delta ved enten vurderingen av eksamensbesvarelsene fra alle eksaminandene eller ved vurderingen av eksamensbesvarelsene fra et tilfeldig utvalg eksaminander.</article></article><article class="legalArticle" data-lovdata-URL="LTI/forskrift/2006-06-15-1366/§9-4" data-name="§9-4" id="kapittel-9-paragraf-4"><h3 class="legalArticleHeader"><span class="legalArticleValue">§ 9-4</span>.</h3><article class="legalP" id="kapittel-9-paragraf-4-ledd-1">Det skal være minst to sensorer, hvorav minst en ekstern, ved bedømmelse av kandidatenes selvstendige arbeid i høyere grad, jf. universitets- og høyskoleloven § 3-9.</article></article><article class="legalArticle" data-lovdata-URL="LTI/forskrift/2006-06-15-1366/§9-5" data-name="§9-5" id="kapittel-9-paragraf-5"><h3 class="legalArticleHeader"><span class="legalArticleValue">§ 9-5</span>.</h3><article class="legalP" id="kapittel-9-paragraf-5-ledd-1">Intern sensor vil normalt være emneansvarlig.</article></article><article class="legalArticle" data-lovdata-URL="LTI/forskrift/2006-06-15-1366/§9-6" data-name="§9-6" id="kapittel-9-paragraf-6"><h3 class="legalArticleHeader"><span class="legalArticleValue">§ 9-6</span>.</h3><article class="legalP" id="kapittel-9-paragraf-6-ledd-1">Ved forfall skal instituttstyret selv oppnevne annen kvalifisert sensor, ekstern eller intern. Kravet om ekstern sensor skal ikke fravikes på grunn av forfall.</article></article><article class="legalArticle" data-lovdata-URL="LTI/forskrift/2006-06-15-1366/§9-7" data-name="§9-7" id="kapittel-9-paragraf-7"><h3 class="legalArticleHeader"><span class="legalArticleValue">§ 9-7</span>.</h3><article class="legalP" id="kapittel-9-paragraf-7-ledd-1">Den som påtar seg eller er pålagt et sensoroppdrag, har plikt til å overholde bestemmelser i universitets- og høyskoleloven, denne forskrifts kap. 8, 9 og 10, samt instruks for sensorer ved Universitetet for miljø- og biovitenskap (UMB).</article></article><article class="legalArticle" data-lovdata-URL="LTI/forskrift/2006-06-15-1366/§9-8" data-name="§9-8" id="kapittel-9-paragraf-8"><h3 class="legalArticleHeader"><span class="legalArticleValue">§ 9-8</span>.</h3><article class="legalP" id="kapittel-9-paragraf-8-ledd-1">Ved ny sensur som følge av klage, eller bytte av sensor som følge av uforutsett forfall, regnes sensurfristen fra det tidspunkt ny(e) sensor(er) er oppnevnt.</article></article><article class="legalArticle" data-lovdata-URL="LTI/forskrift/2006-06-15-1366/§9-9" data-name="§9-9" id="kapittel-9-paragraf-9"><h3 class="legalArticleHeader"><span class="legalArticleValue">§ 9-9</span>.</h3><article class="legalP" id="kapittel-9-paragraf-9-ledd-1">Det skal skrives kontrakt mellom ekstern sensor og institutt om gjennomføring av sensuren.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2006-06-15-1366/KAPITTEL_10"><h2>Kap. 10. Bekjentgjøring av sensur</h2><article class="legalArticle" data-lovdata-URL="LTI/forskrift/2006-06-15-1366/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>.</h3><article class="legalP" id="kapittel-10-paragraf-1-ledd-1">Sensuren skal foreligge innen 3 uker (15 arbeidsdager) etter siste eksamen med mindre universitetsstyret selv har fastsatt en lengre frist.</article><article class="legalP" id="kapittel-10-paragraf-1-ledd-2">For masteroppgave (30 studiepoeng) og masteroppgave (60 studiepoeng) er sensurfristen 6 uker (30 arbeidsdager) fra fastsatt innleveringsfrist med mindre universitetsstyret selv har fastsatt en lengre frist.</article></article><article class="legalArticle" data-lovdata-URL="LTI/forskrift/2006-06-15-1366/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>.</h3><article class="legalP" id="kapittel-10-paragraf-2-ledd-1">Sensuren kunngjøres fra studieavdelingen.</article></article><article class="legalArticle" data-lovdata-URL="LTI/forskrift/2006-06-15-1366/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>.</h3><article class="legalP" id="kapittel-10-paragraf-3-ledd-1">Eksaminandene er selv ansvarlige for å gjøre seg kjent med sensuren. UMB er ikke ansvarlig for eventuelle feil og misforståelser som oppstår ved muntlig beskjed om eksamensresultat.</article></article></section><section class="section" data-name="kap11" id="kapittel-11" data-lovdata-URL="LTI/forskrift/2006-06-15-1366/KAPITTEL_11"><h2>Kap. 11. Karakterutskrift og vitnemål</h2><article class="legalArticle" data-lovdata-URL="LTI/forskrift/2006-06-15-1366/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>.</h3><article class="legalP" id="kapittel-11-paragraf-1-ledd-1">En student kan, etter anmodning, få karakterutskrift over samtlige avlagte, beståtte eksamener ved UMB. Karakterutskriften kan utstedes på bokmål, nynorsk eller engelsk.</article></article><article class="legalArticle" data-lovdata-URL="LTI/forskrift/2006-06-15-1366/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>.</h3><article class="legalP" id="kapittel-11-paragraf-2-ledd-1">Vitnemål utstedes innen 2 måneder dersom studenten fyller kravene for å få graden.</article></article></section><section class="section" data-name="kap12" id="kapittel-12" data-lovdata-URL="LTI/forskrift/2006-06-15-1366/KAPITTEL_12"><h2>Kap. 12. Hjelpemidler ved avsluttende skriftlig prøve</h2><article class="legalArticle" data-lovdata-URL="LTI/forskrift/2006-06-15-1366/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>.</h3><article class="legalP" id="kapittel-12-paragraf-1-ledd-1">Eksaminanden må selv ta med tillatte hjelpemidler. Dette gjelder ikke der UMB stiller hjelpemidler til disposisjon for eksaminanden. Tillatte hjelpemidler skal stå påført eksamensoppgavene. Det er ikke lov å ha med andre hjelpemidler enn det som er tillatt til vedkommende eksamen.</article><article class="legalP" id="kapittel-12-paragraf-1-ledd-2">Eksaminanden er ansvarlig for at medbrakte hjelpemidler ikke inneholder ulovlige notater. Lån av tillatte hjelpemidler fra en eksaminand til en annen er ikke tillatt.</article></article><article class="legalArticle" data-lovdata-URL="LTI/forskrift/2006-06-15-1366/§12-2" data-name="§12-2" id="kapittel-12-paragraf-2"><h3 class="legalArticleHeader"><span class="legalArticleValue">§ 12-2</span>.</h3><article class="legalP" id="kapittel-12-paragraf-2-ledd-1">Hjelpemidler som ikke har vært i vanlig bruk blant studentene i vedkommende emne, og som ikke kan stilles til disposisjon for alle under eksamen, skal ikke tillates.</article></article><article class="legalArticle" data-lovdata-URL="LTI/forskrift/2006-06-15-1366/§12-3" data-name="§12-3" id="kapittel-12-paragraf-3"><h3 class="legalArticleHeader"><span class="legalArticleValue">§ 12-3</span>.</h3><article class="legalP" id="kapittel-12-paragraf-3-ledd-1">Hjelpemiddelkoder for det enkelte emne er angitt i emnebeskrivelsen. Det kan ikke tillates andre kombinasjoner av hjelpemidler enn de som er beskrevet av kodene.</article></article><article class="legalArticle" data-lovdata-URL="LTI/forskrift/2006-06-15-1366/§12-4" data-name="§12-4" id="kapittel-12-paragraf-4"><h3 class="legalArticleHeader"><span class="legalArticleValue">§ 12-4</span>.</h3><article class="legalP" id="kapittel-12-paragraf-4-ledd-1">Brudd på hjelpemiddelbestemmelsene betraktes som fusk.</article></article></section><section class="section" data-name="kap13" id="kapittel-13" data-lovdata-URL="LTI/forskrift/2006-06-15-1366/KAPITTEL_13"><h2>Kap. 13. Sykdom og andre særskilte grunner til fravær i forbindelse med eksamen</h2><article class="legalArticle" data-lovdata-URL="LTI/forskrift/2006-06-15-1366/§13-1" data-name="§13-1" id="kapittel-13-paragraf-1"><h3 class="legalArticleHeader"><span class="legalArticleValue">§ 13-1</span>.</h3><article class="legalP" id="kapittel-13-paragraf-1-ledd-1">Dersom en eksaminand ikke kan møte til eksamen på grunn av sykdom som er oppstått etter at trekkfristen for eksamensoppmelding er utløpt, må legeattest innleveres.</article></article><article class="legalArticle" data-lovdata-URL="LTI/forskrift/2006-06-15-1366/§13-2" data-name="§13-2" id="kapittel-13-paragraf-2"><h3 class="legalArticleHeader"><span class="legalArticleValue">§ 13-2</span>.</h3><article class="legalP" id="kapittel-13-paragraf-2-ledd-1">Dersom en eksaminand på grunn av andre særskilte forhold omkring egen person er utelukket fra å gjennomføre eller fullføre eksamen, må dette dokumenteres på tilsvarende måte som ved sykdom.</article></article><article class="legalArticle" data-lovdata-URL="LTI/forskrift/2006-06-15-1366/§13-3" data-name="§13-3" id="kapittel-13-paragraf-3"><h3 class="legalArticleHeader"><span class="legalArticleValue">§ 13-3</span>.</h3><article class="legalP" id="kapittel-13-paragraf-3-ledd-1">Når dokumentasjon framlegges som foreskrevet, teller ikke den aktuelle eksamen som forsøk.</article></article></section><section class="section" data-name="kap14" id="kapittel-14" data-lovdata-URL="LTI/forskrift/2006-06-15-1366/KAPITTEL_14"><h2>Kap. 14. Fusk. Annullering av eksamen</h2><article class="legalArticle" data-lovdata-URL="LTI/forskrift/2006-06-15-1366/§14-1" data-name="§14-1" id="kapittel-14-paragraf-1"><h3 class="legalArticleHeader"><span class="legalArticleValue">§ 14-1</span>.</h3><article class="legalP" id="kapittel-14-paragraf-1-ledd-1">Fusk eller forsøk på fusk medfører at eksamen eller prøve for vedkommende eksaminand kan bli annullert. Fusk eller forsøk på fusk kan medføre bortvisning, jf. universitets- og høyskoleloven § 4-7.</article></article><article class="legalArticle" data-lovdata-URL="LTI/forskrift/2006-06-15-1366/§14-2" data-name="§14-2" id="kapittel-14-paragraf-2"><h3 class="legalArticleHeader"><span class="legalArticleValue">§ 14-2</span>.</h3><article class="legalP" id="kapittel-14-paragraf-2-ledd-1">UMBs klagenemnd kan annullere eksamen eller prøve eller godkjenning av kurs, jf. universitets- og høyskoleloven § 4-7.</article></article></section><section class="section" data-name="kap15" id="kapittel-15" data-lovdata-URL="LTI/forskrift/2006-06-15-1366/KAPITTEL_15"><h2>Kap. 15. Adgang til å fremstille seg til samme eksamen flere ganger</h2><article class="legalArticle" data-lovdata-URL="LTI/forskrift/2006-06-15-1366/§15-1" data-name="§15-1" id="kapittel-15-paragraf-1"><h3 class="legalArticleHeader"><span class="legalArticleValue">§ 15-1</span>.</h3><article class="legalP" id="kapittel-15-paragraf-1-ledd-1">Det er adgang til å fremstille seg til samme eksamen inntil tre ganger, uansett om eksamen er bestått eller ikke. Dersom en eksaminand har bestått samme eksamen mer enn én gang, skal beste karakter gjelde, og bare denne skal fremgå av karakterutskrift og vitnemål.</article></article><article class="legalArticle" data-lovdata-URL="LTI/forskrift/2006-06-15-1366/§15-2" data-name="§15-2" id="kapittel-15-paragraf-2"><h3 class="legalArticleHeader"><span class="legalArticleValue">§ 15-2</span>.</h3><article class="legalP" id="kapittel-15-paragraf-2-ledd-1">Eksaminander som melder seg opp til ny eksamen i emne(r) som tidligere er bestått, har ikke krav på å kunne følge undervisningen i emner med begrenset kapasitet, selv om det gis tillatelse til å gå opp til ny eksamen.</article></article><article class="legalArticle" data-lovdata-URL="LTI/forskrift/2006-06-15-1366/§15-3" data-name="§15-3" id="kapittel-15-paragraf-3"><h3 class="legalArticleHeader"><span class="legalArticleValue">§ 15-3</span>.</h3><article class="legalP" id="kapittel-15-paragraf-3-ledd-1">En eksaminand som etter tre forsøk ikke har bestått eksamen, kan etter begrunnet søknad til studienemnda, etter innstilling fra faglærer, gis dispensasjon til å fremstille seg for eksamen en fjerde gang dersom ett av følgende vilkår foreligger:<ul class="defaultList"><li data-li-identifier="-" data-name="-"><article class="listArticle" id="kapittel-15-paragraf-3-ledd-1-punkt-1"><article class="legalP" id="kapittel-15-paragraf-3-ledd-1-punkt-1-ledd-1">ved å bestå eksamen i emnet vil søkeren oppnå en godkjent fordypning nødvendig for bachelorgraden</article></article></li><li data-li-identifier="-" data-name="-"><article class="listArticle" id="kapittel-15-paragraf-3-ledd-1-punkt-2"><article class="legalP" id="kapittel-15-paragraf-3-ledd-1-punkt-2-ledd-1">ved å bestå eksamen i emnet vil søkeren oppnå en grad ved UMB</article></article></li><li data-li-identifier="-" data-name="-"><article class="listArticle" id="kapittel-15-paragraf-3-ledd-1-punkt-3"><article class="legalP" id="kapittel-15-paragraf-3-ledd-1-punkt-3-ledd-1">søkeren kan dokumentere sosiale eller personlige grunner til at eksamen i emnet ikke er oppnådd innen fastsatt tid.</article></article></li></ul></article></article><article class="legalArticle" data-lovdata-URL="LTI/forskrift/2006-06-15-1366/§15-4" data-name="§15-4" id="kapittel-15-paragraf-4"><h3 class="legalArticleHeader"><span class="legalArticleValue">§ 15-4</span>.</h3><article class="legalP" id="kapittel-15-paragraf-4-ledd-1">Eksaminand som har meldt seg opp til eksamen, kan trekke tilbake oppmeldingen, skriftlig eller elektronisk, innenfor nærmere angitte tidsfrister. En eksaminand som trekker seg senere enn angitt frist for avmelding til eksamen får «ikke møtt», og oppmeldingen regnes som forsøk.</article></article></section><section class="section" data-name="kap16" id="kapittel-16" data-lovdata-URL="LTI/forskrift/2006-06-15-1366/KAPITTEL_16"><h2>Kap. 16. Skikkethetsvurdering i lærerutdanningene</h2><article class="legalArticle" data-lovdata-URL="LTI/forskrift/2006-06-15-1366/§16-1" data-name="§16-1" id="kapittel-16-paragraf-1"><h3 class="legalArticleHeader"><span class="legalArticleValue">§ 16-1</span>.</h3><article class="legalP" id="kapittel-16-paragraf-1-ledd-1">En student som utgjør en mulig fare for elevers rettigheter, sikkerhet og psykisk og fysisk helse, er ikke skikket for læreryrket jf. forskrift om skikkethetsvurdering i lærerutdanningene.</article></article><article class="legalArticle" data-lovdata-URL="LTI/forskrift/2006-06-15-1366/§16-2" data-name="§16-2" id="kapittel-16-paragraf-2"><h3 class="legalArticleHeader"><span class="legalArticleValue">§ 16-2</span>.</h3><article class="legalP" id="kapittel-16-paragraf-2-ledd-1">Saker som behandles i UMBs skikkethetsnemnd skal påføres innstilling og oversendes UMBs klagenemnd til avgjørelse etter reglene i universitets- og høyskoleloven, § 4-10. Det skal ikke utstedes lærervitnemål til en student som er funnet ikke skikket. Studenten kan utestenges fra lærerutdanningen i inntil 3 år. Ved kortere utestenging kan styret stille vilkår som må være oppfylt før lærerutdanningen gjenopptas.</article></article><article class="legalArticle" data-lovdata-URL="LTI/forskrift/2006-06-15-1366/§16-3" data-name="§16-3" id="kapittel-16-paragraf-3"><h3 class="legalArticleHeader"><span class="legalArticleValue">§ 16-3</span>.</h3><article class="legalP" id="kapittel-16-paragraf-3-ledd-1">Vedtak om utestenging sendes til Samordnet opptak. Opplysningene skal inngå i et sentralt register. Vedtak om utestenging skal opplyse studenten om at studenten ikke kan søke eller ta i mot plass ved andre lærerutdanninger i utestengingsperioden.</article></article></section><section class="section" data-name="kap17" id="kapittel-17" data-lovdata-URL="LTI/forskrift/2006-06-15-1366/KAPITTEL_17"><h2>Kap. 17. Klagebestemmelser</h2><article class="legalArticle" data-lovdata-URL="LTI/forskrift/2006-06-15-1366/§17-1" data-name="§17-1" id="kapittel-17-paragraf-1"><h3 class="legalArticleHeader"><span class="legalArticleValue">§ 17-1</span>.</h3><article class="legalP" id="kapittel-17-paragraf-1-ledd-1">Eksaminanden har rett til å kreve begrunnelse for karakteren og til å klage over karakterfastsettelse etter bestemmelsene i universitets- og høyskoleloven § 5-3. Begrunnelse gis muntlig eller skriftlig etter sensors valg. Hvis sensorene i forbindelse med krav om begrunnelse finner at det kan være grunn til å endre den fastsatte karakteren, skal de gi uttrykk for dette i skriftlig begrunnelse for karakterfastsettelsen. Sensorene kan på dette tidspunkt opprettholde karakteren eller endre den opprinnelige karakterfastsettelsen til gunst for studenten.</article></article><article class="legalArticle" data-lovdata-URL="LTI/forskrift/2006-06-15-1366/§17-2" data-name="§17-2" id="kapittel-17-paragraf-2"><h3 class="legalArticleHeader"><span class="legalArticleValue">§ 17-2</span>.</h3><article class="legalP" id="kapittel-17-paragraf-2-ledd-1">Ved klage på karakter foretas ny sensur med nye sensorer. Nye sensorer oppnevnes av instituttstyret selv. Studentens klage, Instruks for sensorer ved Universitetet for miljø- og biovitenskap (UMB) og utarbeidet sensorveiledning oversendes de nye sensorene. Ny karakterfastsetting kan skje til gunst eller ugunst for klager. Karakterfastsettingen ved den nye sensureringen kan ikke påklages.</article></article><article class="legalArticle" data-lovdata-URL="LTI/forskrift/2006-06-15-1366/§17-3" data-name="§17-3" id="kapittel-17-paragraf-3"><h3 class="legalArticleHeader"><span class="legalArticleValue">§ 17-3</span>.</h3><article class="legalP" id="kapittel-17-paragraf-3-ledd-1">For gruppearbeider der bare en del av gruppemedlemmene klager, skal et positivt utfall av ny sensur komme hele gruppen til gode. Et negativt utfall får kun gyldighet for klageren.</article></article><article class="legalArticle" data-lovdata-URL="LTI/forskrift/2006-06-15-1366/§17-4" data-name="§17-4" id="kapittel-17-paragraf-4"><h3 class="legalArticleHeader"><span class="legalArticleValue">§ 17-4</span>.</h3><article class="legalP" id="kapittel-17-paragraf-4-ledd-1">Ved langsgående vurderinger er det klagerett når endelig karakter i emnet er kunngjort. Det kan klages på endelig karakter i emnet.</article></article><article class="legalArticle" data-lovdata-URL="LTI/forskrift/2006-06-15-1366/§17-5" data-name="§17-5" id="kapittel-17-paragraf-5"><h3 class="legalArticleHeader"><span class="legalArticleValue">§ 17-5</span>.</h3><article class="legalP" id="kapittel-17-paragraf-5-ledd-1">For klager over formelle feil ved eksamen er UMBs klagenemnd klageinstans. Klager stiles og sendes til UMBs klagenemnd. Klagenemndas sekretariat videresender alle klager til vedkommende institutt og eventuelle andre enheter som har vært involvert i saksbehandlingen for uttalelse før nemnda behandler klagen, jf. pkt. 3-2 i retningslinjer for klagenemnda ved Universitetet for miljø- og biovitenskap.</article></article><article class="legalArticle" data-lovdata-URL="LTI/forskrift/2006-06-15-1366/§17-6" data-name="§17-6" id="kapittel-17-paragraf-6"><h3 class="legalArticleHeader"><span class="legalArticleValue">§ 17-6</span>.</h3><article class="legalP" id="kapittel-17-paragraf-6-ledd-1">Bedømmelse av muntlig prestasjon kan ikke påklages, jf. universitets- og høyskoleloven § 5-3.</article></article></section><section class="section" data-name="kap18" id="kapittel-18" data-lovdata-URL="LTI/forskrift/2006-06-15-1366/KAPITTEL_18"><h2>Kap. 18. Sluttbestemmelser</h2><article class="legalArticle" data-lovdata-URL="LTI/forskrift/2006-06-15-1366/§18-1" data-name="§18-1" id="kapittel-18-paragraf-1"><h3 class="legalArticleHeader"><span class="legalArticleValue">§ 18-1</span>. <span class="legalArticleTitle">Ikrafttredelse</span></h3><article class="legalP" id="kapittel-18-paragraf-1-ledd-1">Forskriften trer i kraft f.o.m. 1. august 2006.</article></article></section></main></body></html>