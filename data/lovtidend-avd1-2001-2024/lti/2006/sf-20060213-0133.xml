<!DOCTYPE html><html lang="no"><head><title>Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-13-133</dd><dt class="dokid">DokumentID</dt><dd class="dokid">LTI/forskrift/2006-02-13-133</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 3 s 279</dd><dt class="dateInForce">I kraft fra</dt><dd class="dateInForce">2006-02-13, med virkning fra 2006-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-06-21-546</li><li>forskrift/1976-10-14-9830</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§6</li><li>forskrift/1982-01-22-1998</li></ul></dd><dt class="dateOfPublication">Kunngjort</dt><dd class="dateOfPublication">2006-02-14</dd><dt class="journalNumber">Journalnummer</dt><dd class="journalNumber">2006-0133</dd><dt class="titleShort">Korttittel</dt><dd class="titleShort">Endr. i forskrifter om forskuddstrekk</dd><dt class="title">Tittel</dt><dd class="title">Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 13. februar 2006 med hjemmel i lov 21. november 1952 nr. 2 om betaling og innkreving av skatt (skattebetalingsloven) § 6 nr. 2 og 3, jf. delegeringsvedtak 22. januar 1982 nr. 1998.</dd><dt class="refid">RefID</dt><dd class="refid">forskrift/2006-02-13-133</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.<ul class="tocSubUl"><li>I<ul class="tocSubUl"><li>§ 2-5. Privat bruk av arbeidsgiverfinansiert elektronisk kommunikasjon</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-13-133" id="dokument"><h1>Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.</h1><section class="section" data-name="kapI" id="kapittel-1" data-lovdata-URL="LTI/forskrift/2006-02-13-133/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 1993 nr. 546 om forskuddstrekk i naturalytelser og om verdsettelse av naturalytelser ved forskuddstrekket gjøres følgende endringer:</article> <article class="defaultP" margin-top="true">§ 2-1 syvende ledd skal lyde:</article><article class="legalP" id="kapittel-1-ledd-2">Verdien av fritt opphold om bord på skip skal ikke regnes med i trekkgrunnlaget.</article> <article class="defaultP" margin-top="true">§ 2-4 første ledd skal lyde:</article><article class="legalP" id="kapittel-1-ledd-3">Arbeidsgiveren skal medta i trekkgrunnlaget verdien av skattepliktig kostbesparelse i hjemmet når arbeidstaker som av hensyn til sitt arbeid må bo utenfor sitt hjem (pendlere) får fri kost (herunder administrativ forpleining) eller kost dekket etter regning.</article> <article class="defaultP" margin-top="true">Ny § 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Privat bruk av arbeidsgiverfinansiert elektronisk kommunikasjon</span></span><article class="legalP" id="kapittel-1-foreslåttparagraf-1-ledd-1">Reglene for beregning av fordel ved privat bruk av arbeidsgiverfinansiert elektronisk kommunikasjon er fastsatt i skatteloven § 5-12 femte ledd og Finansdepartementets forskrift 19. november 1999 nr. 1158 til skatteloven § 5-12 C.</article><article class="legalP" id="kapittel-1-foreslåttparagraf-1-ledd-2">Reglene legges til grunn av arbeidsgiveren som grunnlag for beregning av forskuddstrekket. Forskuddstrekket gjennomføres ved at det skattefrie grunnbeløpet fordeles forholdsmessig gjennom året. Fratrukket det skattefrie grunnbeløpet skal grunnlaget for beregning av forskuddstrekk maksimalt utgjøre 333 kroner pr. måned det foretas forskuddstrekk for når godtgjørelsen gjelder én arbeidsgiverfinansiert elektronisk kommunikasjonstjeneste, og 500 kroner pr. måned ved to eller flere elektroniske kommunikasjonstjenester.</article><article class="legalP" id="kapittel-1-foreslåttparagraf-1-ledd-3">Bestemmelsene i § 4-2, § 4-4 og § 4-5 gjelder tilsvarende.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-02-13-133/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. oktober 1976 nr. 9830 om forskuddstrekk i utgiftsgodtgjørelser gjøres følgende endringer:</article> <article class="defaultP" margin-top="true">§ 2 nytt fjerde ledd skal lyde:</article><article class="legalP" id="kapittel-2-ledd-2">Det skal ikke foretas forskuddstrekk i refusjon som kun dekker utgifter til tjenstlig bruk av elektronisk kommunikasjonstjeneste når den tjenstlige bruk dokumenteres. Dokumentasjon ved spesifisert regning fra tjenesteleverandøren må inneholde tilstrekkelig informasjon til at det er åpenbart at den aktuelle utgiften gjelder tjenstlig bruk. Faste avgifter mv. anses ikke som utgift til tjenstlig bruk.</article> <article class="defaultP" margin-top="true">§ 3 nytt tredje ledd skal lyde:</article><article class="legalP" id="kapittel-2-ledd-3">Godtgjørelse til dekning av utgifter til elektronisk kommunikasjonstjeneste er trekkfri i den utstrekning godtgjørelsen er skattefri etter bestemmelsene i Finansdepartementets forskrift 19. november 1999 nr. 1158 til skatteloven § 5-11-10, jf. § 5-12 C. Reglene legges til grunn av arbeidsgiveren ved beregning av forskuddstrekk. Forskuddstrekket gjennomføres ved at det skattefrie grunnbeløpet fordeles forholdsmessig gjennom året. Fratrukket det skattefrie grunnbeløpet skal grunnlaget for beregning av forskuddstrekk maksimalt utgjøre 333 kroner pr. måned det foretas forskuddstrekk for når godtgjørelsen gjelder én arbeidsgiverfinansiert elektronisk kommunikasjonstjeneste, og 500 kroner pr. måned ved to eller flere elektroniske kommunikasjonstjenester.</article> <article class="defaultP" margin-top="true">§ 3 nåværende tredje og fjerde ledd blir nye fjerde og femte ledd og skal lyde:</article><article class="legalP" id="kapittel-2-ledd-4">Andre utgiftsgodtgjørelser enn de som omfattes av første og tredje ledd, er i sin helhet fritatt for forskuddstrekk dersom godtgjørelsen utbetales i samsvar med satser, legitimasjonskrav og øvrige bestemmelser i tariffavtale eller statlig regulativ, og godtgjørelsen ikke for noen del er fastsatt for å gi arbeidsvederlag i tillegg til utgiftsdekningen.</article><article class="legalP" id="kapittel-2-ledd-5">Bilgodtgjørelse er etter denne paragraf trekkfri bare når godtgjørelsen utbetales for yrkes- eller tjenestekjøring som kilometergodtgjørelse etter statens reiseregulativ (særavtale) og i samsvar med legitimasjonskravene i sjette ledd. Ekstra kilometergodtgjørelse til ansatte i landpost- og lokalomdelingstjenesten og til lensmenn og lensmannsbetjenter og kilometergodtgjørelse for reiser tur/retur egen bolig (når utgangs- og endepunkt for reisen er arbeidsstedet) omfattes ikke av trekkfritaket.</article> <article class="defaultP" margin-top="true">§ 3 nåværende femte ledd blir nytt sjette ledd, der første punktum skal lyde:</article><article class="legalP" id="kapittel-2-ledd-6">Bilgodtgjørelse etter femte ledd første punktum skal legitimeres ved en fortløpende oppstilling (reiseregning) som utarbeides av arbeidstakeren.</article> <article class="defaultP" margin-top="true">§ 3 nåværende sjette og syvende ledd blir nye syvende og åttende ledd.</article> <article class="defaultP" margin-top="true">§ 4 sjette ledd oppheves.</article> <article class="defaultP" margin-top="true">§ 4 nåværende syvende ledd blir sjette ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2006-02-13-133/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I og II trer i kraft straks med virkning fra 1. mars 2006.</article></section></main></body></html>