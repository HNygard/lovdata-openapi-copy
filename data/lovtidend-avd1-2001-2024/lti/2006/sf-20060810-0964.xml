<!DOCTYPE html><html lang="no"><head><title>Forskrift om endring i forskrift om begrensning av forurensning (forurensningsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-08-10-964</dd><dt class="dokid">DokumentID</dt><dd class="dokid">LTI/forskrift/2006-08-10-964</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 11 s 1508</dd><dt class="dateInForce">I kraft fra</dt><dd class="dateInForce">2006-08-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-931</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li></ul></dd><dt class="dateOfPublication">Kunngjort</dt><dd class="dateOfPublication">2006-08-15</dd><dt class="journalNumber">Journalnummer</dt><dd class="journalNumber">2006-0730</dd><dt class="titleShort">Korttittel</dt><dd class="titleShort">Endr. i forurensningsforskriften</dd><dt class="title">Tittel</dt><dd class="title">Forskrift om endring i forskrift om begrensning av forurensning (forurensningsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 10. august 2006 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 9. Jf. EØS-avtalen vedlegg II kap. XVII nr. 1 (direktiv 75/716/EØF endret ved direktiv 87/219/EØF), nr. 6 (direktiv 93/12/EØF endret ved direktiv 1999/32/EF) og vedlegg XX nr. 21ad (direktiv 1999/32/EF endret ved direktiv 2005/33/EF).</dd><dt class="refid">RefID</dt><dd class="refid">forskrift/2006-08-10-964</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning av forurensning (forurensningsforskriften).<ul class="tocSubUl"><li>I<ul class="tocSubUl"><li>§ 8-1. Formål</li><li>§ 8-2. Definisjoner</li><li>§ 8-3. Svovelinnhold i fyringsolje</li><li>§ 8-4. Særregler for Oslo og Drammen</li><li>§ 8-5. Virksomhet som skal ha utslippstillatelse</li><li>§ 8-6. Meldeplikt</li><li>§ 8-7. Virksomhet som har utslippstillatelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-08-10-964" id="dokument"><h1>Forskrift om endring i forskrift om begrensning av forurensning (forurensningsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2006-08-10-964/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 931 om begrensning av forurensning (forurensningsforskriften) gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen tilføyes følgende under vedlegg XX:</article><article class="legalP" id="kapittel-1-ledd-2">nr. 21ad (direktiv 1999/32/EF endret ved direktiv 2005/33/EF)</article> <article class="defaultP" margin-top="true">Kapitteloverskrift 8 skal lyde:</article><span class="futuretitle" id="kapittel-1-foreslåttittel-1">Kapittel 8. Svovelinnhold i fyringsolje</span> <article class="defaultP" margin-top="true">§ 8-1 og § 8-2 skal lyde:</article><article class="futureLegalArticle" data-name="§8-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Bestemmelsene i dette kapitlet har til formål å begrense forurensende utslipp som følge av forbrenning av fyringsolje. Bestemmelsene gjelder forbrenning av slik olje.</article></article><article class="futureLegalArticle" data-name="§8-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1"><i>Tung fyringsolje:</i> enhver petroleumsbasert fyringsolje som er slik at mindre enn 65 volumprosent (inklusive tap) fordamper ved 250 °C og mindre enn 85 volumprosent (inklusive tap) fordamper ved 350 °C ved bruk av metoden ASTM D86 eller annen tilsvarende standard hvis ASTM D86 ikke kan benyttes. Unntatt er marint drivstoff.</article><article class="legalP" id="kapittel-1-foreslåttparagraf-2-ledd-2"><i>Lett fyringsolje:</i> enhver petroleumsbasert fyringsolje som er slik at mindre enn 65 volumprosent (inklusive tap) fordamper ved 250 °C og minst 85 volumprosent (inklusive tap) fordamper ved 350 °C ved bruk av metoden ASTM D86 eller annen tilsvarende standard hvis ASTM D86 ikke kan benyttes. Unntatt er autodiesel for bruk i motorvogner, ikke-veigående maskiner og landbrukstraktorer, samt marint drivstoff.</article></article> <article class="defaultP" margin-top="true">Kapittel 8 underkapitteloverskrift II skal lyde:</article><span class="futuretitle" id="kapittel-1-foreslåttittel-2">II. Svovelinnhold</span> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Svovelinnhold i fyringsolje</span></span><article class="legalP" id="kapittel-1-foreslåttparagraf-3-ledd-1">Svovelinnholdet i tung fyringsolje som forbrennes i fyringsanlegg uten røykgassrensing, skal ikke overstige 1,00 vektprosent.</article><article class="legalP" id="kapittel-1-foreslåttparagraf-3-ledd-2">Svovelinnholdet i lett fyringsolje som forbrennes i fyringsanlegg uten røykgassrensing, skal ikke overstige 0,10 vektprosent. Frem til 31. desember 2007 kan likevel lett fyringsolje som forbrennes i fyringsanlegg uten røykgassrensing inneholde maksimalt 0,20 vektprosent svovel.</article></article> <article class="defaultP" margin-top="true">§ 8-4 oppheves. Nåværende § 8-5 til § 8-10 blir § 8-4 til § 8-9.</article> <article class="defaultP" margin-top="true">§ 8-4 til § 8-7 skal lyde:</article><article class="futureLegalArticle" data-name="§8-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Særregler for Oslo og Drammen</span></span><article class="legalP" id="kapittel-1-foreslåttparagraf-4-ledd-1">I Oslo og Drammen er det forbudt å forbrenne tung fyringsolje. Forurensningsmyndigheten kan etter søknad i medhold av forurensningsloven § 11 gi tillatelse til å forbrenne tung fyringsolje.</article></article><article class="futureLegalArticle" data-name="§8-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Virksomhet som skal ha utslippstillatelse</span></span><article class="legalP" id="kapittel-1-foreslåttparagraf-5-ledd-1">All virksomhet med kjelkapasitet større enn 500 kg olje per time samt virksomhet med kjelkapasitet mindre enn 500 kg olje per time, men som har et maksimalutslipp på mer enn 10 kg SO<sub>2</sub> per time, må ha tillatelse fra forurensningsmyndigheten etter forurensningsloven § 11 dersom anlegget etableres etter 8. oktober 2001. Det samme gjelder for virksomhet som benytter fyringsolje med høyere svovelinnhold enn det som er tillatt etter § 8-3.</article></article><article class="futureLegalArticle" data-name="§8-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-6-ledd-1">Meldeplikt til forurensningsmyndigheten har<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">virksomhet som nevnt i § 8-5 og som slipper ut 6-10 kg SO<sub>2</sub> per time,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">eksisterende virksomhet som utvider kapasiteten med mer enn 20%,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">eksisterende virksomhet der fyringsoljetypen endres eller det foretas andre endringer ved anlegget som kan medføre økt fare for forurensning.</article></article></li></ul></article><article class="legalP" id="kapittel-1-foreslåttparagraf-6-ledd-2">Virksomheten kan settes i gang eller fortsette med mindre forurensningsmyndigheten fastsetter noe annet innen 5 uker etter at meldingen er mottatt. Forurensningsmyndigheten kan på bakgrunn av meldingen pålegge virksomheten å søke om tillatelse i henhold til § 11 i forurensningsloven.</article></article><article class="futureLegalArticle" data-name="§8-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Virksomhet som har utslippstillatelse</span></span><article class="legalP" id="kapittel-1-foreslåttparagraf-7-ledd-1">For virksomheter som allerede har utslippstillatelse etter forurensningsloven pr. 8. oktober 2001, og som ikke faller inn under § 8-6 nr. 2 og 3, gjelder bestemmelsene i avsnitt II Svovelinnhold i den utstrekning det ikke er satt strengere vilkår i tillatelsen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-08-10-964/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 11. august 2006.</article></section></main></body></html>