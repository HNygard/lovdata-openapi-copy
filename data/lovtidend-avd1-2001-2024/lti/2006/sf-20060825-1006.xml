<?xml version="1.0"?>
<!DOCTYPE html>
<html lang="no">
  <head>
    <title>Forskrift om vern av produktnemninga Hardangermoreller som beskytta geografisk nemning.</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2006-08-25-1006</dd>
        <dt class="dokid">DokumentID</dt>
        <dd class="dokid">LTI/forskrift/2006-08-25-1006</dd>
        <dt class="ministry">Departement</dt>
        <dd class="ministry">
          <ul>
            <li>Landbruks- og matdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2006 hefte 12 s 1583</dd>
        <dt class="dateInForce">I kraft fra</dt>
        <dd class="dateInForce">2006-08-25</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>forskrift/2002-07-05-698/&#xA7;15</li>
            <li>lov/2003-12-19-124/&#xA7;21</li>
            <li>lov/2003-12-19-124/&#xA7;23</li>
            <li>lov/2003-12-19-124/&#xA7;28</li>
            <li>lov/2003-12-19-124/&#xA7;33</li>
            <li>forskrift/2003-12-19-1790</li>
            <li>lov/1967-02-10/&#xA7;38</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2006-09-01</dd>
        <dt class="journalNumber">Journalnummer</dt>
        <dd class="journalNumber">2006-0757</dd>
        <dt class="titleShort">Korttittel</dt>
        <dd class="titleShort">Forskrift om produktnemninga Hardangermoreller</dd>
        <dt class="title">Tittel</dt>
        <dd class="title">Forskrift om vern av produktnemninga Hardangermoreller som beskytta geografisk nemning.</dd>
        <dt class="miscInformation">Annet om dokumentet</dt>
        <dd class="miscInformation">Fastsett av Det sentrale Mattilsynet ved hovudkontoret 25. august 2006 med heimel i forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt s&#xE6;rpreg p&#xE5; landbruksbaserte n&#xE6;ringsmidler, fisk og fiskevarer &#xA7; 15.</dd>
        <dt class="refid">RefID</dt>
        <dd class="refid">forskrift/2006-08-25-1006</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om vern av produktnemninga Hardangermoreller som beskytta geografisk nemning.<ul class="tocSubUl"><li>&#xA7; 1. Beskytta produktnemning</li><li>&#xA7; 2. Rettmessig brukar</li><li>&#xA7; 3. Vilk&#xE5;r for bruk av produktnemninga</li><li>&#xA7; 4. Iverksetjing</li><li>Vedlegg. Beskriving av produktopphav og tilknyting til det geografiske omr&#xE5;det</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2006-08-25-1006" id="dokument">
      <h1>Forskrift om vern av produktnemninga Hardangermoreller som beskytta geografisk nemning.</h1>
      <article class="legalArticle" data-lovdata-URL="LTI/forskrift/2006-08-25-1006/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Beskytta produktnemning</span></h2>
        <article class="legalP" id="paragraf-1-ledd-1">Hardangermoreller.</article>
      </article>
      <article class="legalArticle" data-lovdata-URL="LTI/forskrift/2006-08-25-1006/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Rettmessig brukar</span></h2>
        <article class="legalP" id="paragraf-2-ledd-1">Hardanger Fruktprodukt.</article>
      </article>
      <article class="legalArticle" data-lovdata-URL="LTI/forskrift/2006-08-25-1006/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Vilk&#xE5;r for bruk av produktnemninga</span></h2>
        <ul class="defaultList">
          <li data-li-identifier="1." data-name="1.">
            <article class="listArticle" id="paragraf-3-punkt-1">
              <span class="miscHeadline">
                <i>Produktbeskriving</i>
              </span>
              <article class="legalP" id="paragraf-3-punkt-1-ledd-1">Hardangermoreller er morellar (Prunus avium) dyrka i Hardanger fr&#xE5; sortane Chelan, Giorgia, Kristin, Lapins, Moreau, Regina, Samba, Skeena, Techlovan, Ulster og Van.</article>
              <article class="legalP" id="paragraf-3-punkt-1-ledd-2">Hardangermoreller skal ha dei spesielle eigenskapane som er karakteristiske for den enkelte sorten n&#xE5;r det gjeld storleik, farge og smak, og tilfredsstille dei minimumskrava til storleik, farge og innhald av oppl&#xF8;yst t&#xF8;rrstoff som er gitt i tabell 1.</article>
              <article class="legalP" id="paragraf-3-punkt-1-ledd-3">Hardangermoreller skal vere feilfrie og ha stilk. <table><caption data-caption-placement="before"><i>Tabell 1: Spesifikasjonar Hardangermoreller</i></caption><thead><tr><th data-text-align="left" data-vertical-align="top"><i>Morellsort</i></th><th data-text-align="center" data-vertical-align="top"><i>Storleik (mm)</i></th><th data-text-align="center" data-vertical-align="top"><i>Farge (Cerice-skala)</i></th><th data-text-align="center" data-vertical-align="top"><i>Oppl&#xF8;yst t&#xF8;rrstoff (%)</i></th></tr></thead><tbody><tr><td data-text-align="left" data-vertical-align="top">Chelan</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Giorgia</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Kristin</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Lapins</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4 (-5)</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Moreau</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Regina</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Samba</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Skeena</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Techlovan</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Ulster</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr><tr><td data-text-align="left" data-vertical-align="top">Van</td><td data-text-align="center" data-vertical-align="top">&gt; 26</td><td data-text-align="center" data-vertical-align="top">4</td><td data-text-align="center" data-vertical-align="top">14,0</td></tr></tbody></table></article>
            </article>
          </li>
          <li data-li-identifier="2." data-name="2.">
            <article class="listArticle" id="paragraf-3-punkt-2">
              <span class="miscHeadline">
                <i>Geografisk omr&#xE5;de</i>
              </span>
              <article class="legalP" id="paragraf-3-punkt-2-ledd-1">Hardangermoreller skal dyrkast, sorterast og pakkast i Hardanger, som omfattar kommunane Jondal, Kvam, Granvin, Ulvik, Eidfjord, Ullensvang og Odda.</article>
            </article>
          </li>
          <li data-li-identifier="3." data-name="3.">
            <article class="listArticle" id="paragraf-3-punkt-3">
              <span class="miscHeadline">
                <i>Produksjonsmetode</i>
              </span>
              <article class="legalP" id="paragraf-3-punkt-3-ledd-1">Produksjon av Hardangermoreller skal byggje p&#xE5; moderne dyrkingsteknikkar. Trea skal plantast som eitt &#xE5;r gamle &#xAB;piske&#xBB; eller to &#xE5;r gamle greinete tre, med ein planteavstand p&#xE5; 1,5-2,5 m i rada og 3,5-5 m mellom radene. Trea skal som hovudregel formast som ein &#xAB;fri spindel&#xBB; eller ein &#xAB;slank spindel&#xBB; (juletre), med gjennomg&#xE5;ande midtstamme og korte fruktberande greiner.</article>
              <article class="legalP" id="paragraf-3-punkt-3-ledd-2">Plantevernmiddel skal berre brukast i tr&#xE5;d med prinsippet om integrert plantevern. Det kan brukast dryppvatningsanlegg.</article>
              <article class="legalP" id="paragraf-3-punkt-3-ledd-3">Riktig modningsutvikling og haustetid skal fastsetjast av dyrkaren saman med fruktlageret p&#xE5; grunnlag av fargeutviklinga. Morellane skal tilfredsstille spesifikasjonane som er gitt i tabell 1. Morellane skal kj&#xF8;last ned til 3-6 &#xB0;C innan 4 timar etter haustinga. Etter at dei er sorterte og pakka, skal morellane lagrast ved (-)1-4 &#xB0;C. Heimepakka morellar skal kontrollerast f&#xF8;r dei blir sende til grossist.</article>
              <article class="legalP" id="paragraf-3-punkt-3-ledd-4">Utanom dei krava til merking som er gitt i n&#xE6;ringsmiddellovgivinga, skal pakningar med Hardangermoreller vere merkte med namn og nummer p&#xE5; produsenten og namn p&#xE5; pakkeriet.</article>
              <article class="legalP" id="paragraf-3-punkt-3-ledd-5">Uavhengige fagfolk skal minst 5 gonger i &#xE5;ret kontrollere ved stikkpr&#xF8;var at morellar som blir selde under produktnemninga Hardangermoreller, tilfredsstiller krava i denne forskrifta.</article>
            </article>
          </li>
          <li data-li-identifier="4." data-name="4.">
            <article class="listArticle" id="paragraf-3-punkt-4">
              <span class="miscHeadline">
                <i>Produktmerking</i>
              </span>
              <article class="legalP" id="paragraf-3-punkt-4-ledd-1">Hardangermoreller kan merkast med figurmerket for beskytta opphavsnemning.</article>
            </article>
          </li>
        </ul>
      </article>
      <article class="legalArticle" data-lovdata-URL="LTI/forskrift/2006-08-25-1006/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Iverksetjing</span></h2>
        <article class="legalP" id="paragraf-4-ledd-1">Forskrifta blir sett i verk straks.</article>
      </article>
      <section class="section" data-name="vedlegg" id="kapittel-1" data-lovdata-URL="LTI/forskrift/2006-08-25-1006/KAPITTEL_1">
        <h2>Vedlegg. Beskriving av produktopphav og tilknyting til det geografiske omr&#xE5;det</h2>
        <article class="legalP" id="kapittel-1-ledd-1">Morellar har vore dyrka i Hardanger sidan slutten av 1700-talet. Dei f&#xF8;rste morelltrea i Hardanger vart planta av sokneprest Atche i Ullensvang (1758-1771), men den f&#xF8;rste som foredla morellar, var bonde Lars Larsson Bleie (f. 1756). Han l&#xE6;rte seg &#xE5; pode i 1775.</article>
        <article class="legalP" id="kapittel-1-ledd-2">Klima og jordsmonn i Hardanger er godt eigna for morelldyrking. Det kj&#xF8;lige klimaet gir morellar med friskare og meir syrleg smak enn det ein finn andre stader. Dette kjem av h&#xF8;gt innhald av viktige smakskarakteristiske fruktsyrer og sukker og god balanse mellom dei. I Hardanger blir morellar dyrka p&#xE5; skredjord, som er mineralrik og gir sunne og produktive tre. Jorda har god evne til b&#xE5;de &#xE5; halde p&#xE5; vatn og &#xE5; magasinere varme, og dette gir gode vekstvilk&#xE5;r for trea og god fruktvekst.</article>
        <article class="legalP" id="kapittel-1-ledd-3">Den lange tradisjonen med morelldyrking i Hardanger har gitt dyrkarane gode kunnskapar om forholdet mellom sort, vekseplass og kvalitet. Gjennom dei siste 25 &#xE5;ra har forskingsarbeid utf&#xF8;rt i Hardanger gitt oss fleire morellsortar av h&#xF8;g kvalitet. Morellar dyrka i Hardanger har godt omd&#xF8;mme.</article>
      </section>
    </main>
  </body>
</html>
