<!DOCTYPE html><html lang="no"><head><title>Forskrift om endring i forskrift om fastlegeordning i kommunene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-21-683</dd><dt class="dokid">DokumentID</dt><dd class="dokid">LTI/forskrift/2006-06-21-683</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 8 s 1113</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-04-14-328</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§1-3</li><li>lov/1982-11-19-66/§1-3a</li><li>lov/1982-11-19-66/§2-1a</li><li>lov/1982-11-19-66/§4-2</li><li>lov/1999-07-02-64/§14</li></ul></dd><dt class="dateOfPublication">Kunngjort</dt><dd class="dateOfPublication">2006-06-23</dd><dt class="journalNumber">Journalnummer</dt><dd class="journalNumber">2006-0546</dd><dt class="titleShort">Korttittel</dt><dd class="titleShort">Endr. i forskrift om fastlegeordningen</dd><dt class="title">Tittel</dt><dd class="title">Forskrift om endring i forskrift om fastlegeordning i kommunene.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 21. juni 2006 med hjemmel i lov 19. november 1982 nr. 66 om helsetjenesten i kommunene § 1-3 syvende ledd, § 1-3a, § 2-1a fjerde ledd og § 4-2 og lov 2. juli 1999 nr. 64 om helsepersonell m.v. (helsepersonelloven) § 14. Jf. EØS-avtalen vedlegg VII nr. 4 (direktiv 93/16/EØF endret ved direktiv 97/50/EF, direktiv 98/21/EF, direktiv 98/63/EF, direktiv 1999/46/EF og direktiv 2001/19/EF).</dd><dt class="refid">RefID</dt><dd class="refid">forskrift/2006-06-21-683</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fastlegeordning i kommunene.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-21-683" id="dokument"><h1>Forskrift om endring i forskrift om fastlegeordning i kommunene.</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-21-683/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. april 2000 nr. 328 om fastlegeordning i kommunene gjøres følgende endringer:</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-2">Person som står på fastleges liste har rett til å skifte fastlege inntil to ganger per år, så fremt det er ledig plass på annen fastleges liste. Fastlegen kan ikke nekte å ta vedkommende inn på listen dersom det er ledig plass på listen. Skifte skjer ved henvendelse til Arbeids- og velferdsetaten.</article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-3">Dersom fastlegen ved etablering av en liste har flere tilmeldte personer enn det som er avtalt listetak, skal listen justeres ned til avtalt listetak. De som har et pasientforhold til legen, skal prioriteres på listen etter pasientforholdets varighet. Dersom dette ikke er tilstrekkelig til å avgrense listen, skal Arbeids- og velferdsetaten foreta et tilfeldig utvalg.</article> <article class="defaultP" margin-top="true">Merknad til § 3 fjerde ledd skal lyde:</article><article class="legalP" id="kapittel-1-ledd-4">Senere kan det bli aktuelt å bytte fastlege for eksempel pga. flytting. Etter at det er gitt melding om flytting til folkeregisteret sender Arbeids- og velferdsetaten ut nytt legevalgsskjema for den nye bostedskommunen. Inntil det eventuelt gis melding om en annen ønsket lege, blir vedkommende stående på opprinnelig fastleges liste.</article> <article class="defaultP" margin-top="true">Merknad til § 13 andre ledd skal lyde:</article><article class="legalP" id="kapittel-1-ledd-5">Første ledd beskriver i hvilke tilfeller det er aktuelt å inngå ny fastlegeavtale etter at fastlegeordningen er etablert. Når en fastlege overtar praksisen fra en annen fastlege som avslutter sin virksomhet og sitt avtaleforhold blir listen overført til den nye fastlegen. De som står på listen skal informeres om dette. Kommunen, som er ansvarlig for å inngå fastlegeavtale med den nye fastlegen, må gi melding om ny lege til Arbeids- og velferdsetaten. Informasjon om ny lege vil deretter bli sendt fra Arbeids- og velferdsetaten til de som står på listen. Det skal opplyses om navn på den nye legen og retten de har til eventuelt å skifte lege etter § 5 i denne forskriften.</article> <article class="defaultP" margin-top="true">Merknad til § 16 tredje ledd skal lyde:</article><article class="legalP" id="kapittel-1-ledd-6">Selve listereduksjonen skal skje ved tilfeldig utvelgelse foretatt av Arbeids- og velferdsetaten. I utvalget tilstrebes at foreldre og barn, samt familie i samme husstand holdes samlet. De som blir trukket skal kommunen tilby plass på listen til en annen fastlege. Bytte av fastlege som følge av listereduksjon regnes ikke som bytte etter § 5 i denne forskriften og reduserer ikke retten til å skifte fastlege.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-21-683/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2006.</article></section></main></body></html>