<!DOCTYPE html><html lang="no"><head><title>Forskrift om endring i forskrift om standardisert oppsett for blanketter til tinglysing.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-24-69</dd><dt class="dokid">DokumentID</dt><dd class="dokid">LTI/forskrift/2006-01-24-69</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 190</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-01-869</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1995-11-03-875/§2</li><li>lov/1935-06-07-2/§38</li><li>lov/2003-06-06-39/§6-1</li><li>lov/2003-06-06-39/§6-3</li><li>forskrift/2005-12-09-1439</li></ul></dd><dt class="dateOfPublication">Kunngjort</dt><dd class="dateOfPublication">2006-01-27</dd><dt class="journalNumber">Journalnummer</dt><dd class="journalNumber">2006-0073</dd><dt class="titleShort">Korttittel</dt><dd class="titleShort">Endr. i forskrift om tinglysingsblanketter</dd><dt class="title">Tittel</dt><dd class="title">Forskrift om endring i forskrift om standardisert oppsett for blanketter til tinglysing.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 24. januar 2006 med hjemmel i forskrift 3. november 1995 nr. 875 om tinglysing § 2, jf. lov 7. juni 1935 nr. 2 om tinglysing § 38 og lov 6. juni 2003 nr. 39 om burettslag (burettslagslova) § 6-1 tredje ledd og § 6-3 tredje ledd, jf. delegeringsvedtak 9. desember 2005 nr. 1439.</dd><dt class="refid">RefID</dt><dd class="refid">forskrift/2006-01-24-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om standardisert oppsett for blanketter til tinglysing.<ul class="tocSubUl"><li>I<ul class="tocSubUl"><li>§ 8. Registrering av andeler i borettslag</li><li>§ 9. Overføring av hjemmel til andel i borettslag</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-24-69" id="dokument"><h1>Forskrift om endring i forskrift om standardisert oppsett for blanketter til tinglysing.</h1><section class="section" data-name="kapI" id="kapittel-1" data-lovdata-URL="LTI/forskrift/2006-01-24-69/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. november 1995 nr. 869 om standardisert oppsett for blanketter til tinglysing gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Dokumenter som skal tinglyses vedrørende fast eiendom og andeler i borettslag skal være satt opp i samsvar med bestemmelsene i denne forskriften.</article><article class="legalP" id="kapittel-1-ledd-3">Forskriften omfatter bestemmelser om skjøter, festeavtaler, seksjoneringsbegjæring for fast eiendom, registrering av andeler i borettslag og overføring av hjemmel til andel i borettslag. For pantedokumenter og hjemmelserklæringer ved arv/skifte/uskifte har forskriften felles bestemmelser for fast eiendom og andeler i borettslag.</article><article class="legalP" id="kapittel-1-ledd-4">Dokumentet skal være avfattet på en fortrykt blankett med tekst og felter som beskrevet i § 2 – § 6 og § 8 – § 9. Dersom dokumentet er produsert ved hjelp av edb, skal det ved farger, typografi eller på annen måte klart fremgå hvilke deler av dokumentet som er standardtekst og hvilke deler som er fylt ut.</article><article class="legalP" id="kapittel-1-ledd-5">Dokumentene kan være på løse A4-ark eller på format A3 falset (4 sider A4 falset i midten). Hvis dokumentene går over flere løse A4-ark må sidene være nummerert, f.eks. 1 av 3, 2 av 3, 3 av 3. Hvert ark må i tilfelle dateres og underskrives av utstederen.</article><article class="legalP" id="kapittel-1-ledd-6">I denne forskriften er ledetekster til feltene markert med anførselstegn.</article> <article class="defaultP" margin-top="true">§ 2 første ledd fjerde punktum skal lyde:</article><article class="legalP" id="kapittel-1-ledd-7">I de dokumenttyper hvor ikke alle opplysninger er gjenstand for tinglysing, jf. tinglysingsloven § 12 eller borettslagsloven § 6-2 første ledd, skal den delen av dokumentet som tinglyses (registreres i grunnboken) være særlig framhevet.</article> <article class="defaultP" margin-top="true">§ 2 tredje ledd nytt annet punktum skal lyde:</article><article class="legalP" id="kapittel-1-ledd-8">Ved registrering av rettigheter i borettslagsandeler og overføring av hjemmel til andel i borettslag gjelder tinglysingsloven § 17 og forskrift om tinglysing § 3 tilsvarende. Ved registrering av andeler i borettslag gjelder reglene i foretaksregisterloven § 4-3 tilsvarende.</article> <article class="defaultP" margin-top="true">§ 2 femte ledd første punktum skal lyde:</article><article class="legalP" id="kapittel-1-ledd-9">Hvis dokumentet er utstedt av en annen enn hjemmelshaveren, skal dokumentet ha et eget felt for hjemmelshaverens samtykke der slikt samtykke er påkrevet, jf. tinglysingsloven § 13 første og femte ledd og borettslagsloven § 6-3 første ledd og plass for nødvendige vitnepåtegninger, jf. tinglysingsloven § 17.</article> <article class="defaultP" margin-top="true">§ 2 sjette ledd skal lyde:</article><article class="legalP" id="kapittel-1-ledd-10">I de tilfellene det i henhold til tinglysingsloven § 13 og borettslagsloven § 6-3 annet ledd, jf. ekteskapsloven § 32 og partnerskapsloven § 3, er nødvendig med samtykke fra skyldnerens/hjemmelshaverens ektefelle eller registrert partner, skal blanketten ha et eget felt for dette.</article> <article class="defaultP" margin-top="true">§ 5 til og med felt 7 skal lyde:</article><article class="legalP" id="kapittel-1-ledd-11">Det skal fremgå av dokumentets overskrift om dokumentet gjelder fast eiendom eller andel i borettslag. Videre må det angis om pantedokumentet gjelder refinansiering av lån, jf. rettsgebyrloven § 21 tredje ledd.</article><article class="legalP" id="kapittel-1-ledd-12">Dokumentet skal innholde følgende felter:</article> <article class="defaultP" margin-top="true"><i>Felt 1</i><p class="leddfortsettelse">«Pantsetter(e)»</p></article><article class="legalP" id="kapittel-1-ledd-13">Feltet skal inneholde plass for pantsetters/pantsetteres fødsels- eller organisasjonsnummer og navn.</article> <article class="defaultP" margin-top="true">«Angivelse av pantekravets størrelse»</article><article class="legalP" id="kapittel-1-ledd-14">Feltet skal inneholde plass for beløp med tall og bokstaver, og rubrikk for valuta. Det kan også inneholde bestemmelser om tilleggsansvar.</article> <article class="defaultP" margin-top="true"><i>Felt 2</i><p class="leddfortsettelse">«Panthaver»</p></article><article class="legalP" id="kapittel-1-ledd-15">Feltet skal inneholde plass for panthaveres navn og fødsels- eller organisasjonsnummer. Det skal bare stå navn, ikke filialbetegnelse e.l.</article> <article class="defaultP" margin-top="true"><i>Felt 3</i><p class="leddfortsettelse">«Pantobjekt»</p></article><article class="legalP" id="kapittel-1-ledd-16">Gjelder pantsettelsen fast eiendom skal feltet inneholde rubrikk for kommunenummer, kommunens navn, gnr., bnr., festenummer, seksjonsnummer og ideell andel plassert på linje. Omfatter pantsettelsen flere eiendommer, oppgis identiteten i kolonner under hverandre. Hvis pantsettelsen gjelder underfestenummer, kan feltet for seksjonsnummer benyttes. Feltet for ideell andel kan sløyfes eller unnlates utfylt hvis pantsettelsen gjelder hele eiendommen.</article><article class="legalP" id="kapittel-1-ledd-17">Gjelder pantsettelsen andel i borettslag skal feltet inneholde rubrikk for borettslagets navn, organisasjonsnummer, andelsnummer i borettslaget og ideell andel plassert på linje. Omfatter pantsettelsen flere andeler, oppgis identiteten i kolonner under hverandre. Feltet for ideell andel kan sløyfes eller unnlates hvis pantsettelsen gjelder hele andelen.</article><article class="legalP" id="kapittel-1-ledd-18">Ved pantsettelse av særlig rett i panteobjektet bortsett fra festerett, jf. panteloven § 2-1 og § 3-4, skal det spesifiseres hva retten består i. Foran rubrikkene for eiendommens identitet inntas adkomstdokumentets betegnelse, dato, dagboknummer og år.</article> <article class="defaultP" margin-top="true"><i>Felt 4</i><p class="leddfortsettelse">«Avtalt prioritet»</p></article><article class="legalP" id="kapittel-1-ledd-19">Feltet skal bare fylles ut dersom panteretten skal ha dårligere prioritet enn det som følger av tinglysingsloven eller borettslagsloven.</article> <article class="defaultP" margin-top="true"><i>Felt 5</i><p class="leddfortsettelse">«Forbud mot visse rettslige disposisjoner»</p></article><article class="legalP" id="kapittel-1-ledd-20">I dette feltet kan en ta inn erklæring fra pantsetter om at eiendommen eller andelen ikke kan overskjøtes/overdras, pantsettes m.m. uten samtykke fra panthaveren.</article> <article class="defaultP" margin-top="true"><i>Felt 6</i><p class="leddfortsettelse">«Supplerende tekst, eventuell skylderklæring mv.»</p></article><article class="legalP" id="kapittel-1-ledd-21">Her kan inntas bestemmelser som ikke er gjenstand for tinglysing, så som skylderklæring, gjeldsansvar, nedbetalingstid, inndrivelse uten søksmål mv.</article> <article class="defaultP" margin-top="true"><i>Felt 7</i><p class="leddfortsettelse">«Erklæring om sivilstand mv.»</p></article><article class="legalP" id="kapittel-1-ledd-22">Feltet skal inneholde følgende ledetekst med avkryssingsalternativer <table><tbody><tr><td data-text-align="left" data-vertical-align="top">«1. Er pantsetteren/pantsettere gift/registrert(e) partner(e)?»</td><td data-text-align="left" data-vertical-align="top">«Ja»</td><td data-text-align="left" data-vertical-align="top">«Nei»</td></tr><tr><td data-text-align="left" data-vertical-align="top"> «Hvis ja må også spørsmål 2 besvares»</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">«2. Er pantsetterne gift/registrerte partnere med hverandre og begge underskriver som pantsettere?»</td><td data-text-align="left" data-vertical-align="top">«Ja»</td><td data-text-align="left" data-vertical-align="top">«Nei»</td></tr><tr><td data-text-align="left" data-vertical-align="top"> «Hvis nei må også spørsmål 3 besvares»</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">«3. Gjelder pantsettelsen eiendom/andel som pantsetter/pantsettere og dennes (deres) ektefelle(r)/registrert(e) partner(e) bruker som felles bolig?»</td><td data-text-align="left" data-vertical-align="top">«Ja»</td><td data-text-align="left" data-vertical-align="top">«Nei»</td></tr><tr><td data-text-align="left" data-vertical-align="top">  «Hvis ja må ektefellen(e)/registrert(e) partner(e) samtykke i pantsettelsen.»</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article> <article class="defaultP" margin-top="true">Nye § 8 og § 9 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Registrering av andeler i borettslag</span></span><article class="legalP" id="kapittel-1-foreslåttparagraf-1-ledd-1">Dokumentet skal bestå av to deler, en del 1 for borettslaget og en del 2 for de enkelte andeler og skal inneholde følgende felt:</article></article> <article class="defaultP" margin-top="true"><i>Del 1 – Borettslaget</i></article> <article class="defaultP" margin-top="true"><i>Felt 1</i><p class="leddfortsettelse">«Opplysninger om borettslaget»</p></article><article class="legalP" id="kapittel-1-ledd-23">Feltet skal inneholde rubrikk for borettslagets navn, organisasjonsnummer og adresse, forretningsførers navn, fødsels- eller organisasjonsnummer og forretningsadresse.</article><article class="legalP" id="kapittel-1-ledd-24">Feltet organiseres slik at opplysningene vedrørende borettslaget føres i første linje og opplysningene om forretningsfører i andre linje.</article> <article class="defaultP" margin-top="true"><i>Felt 2</i><p class="leddfortsettelse">«Antall andeler»</p></article><article class="legalP" id="kapittel-1-ledd-25">Feltet skal inneholde rubrikk for antall andeler i borettslaget.</article> <article class="defaultP" margin-top="true"><i>Felt 3</i><p class="leddfortsettelse">Borettslagets underskrift»</p></article><article class="legalP" id="kapittel-1-ledd-26">Feltet skal inneholde rubrikk for sted, dato og slik underskrift som angitt i § 2 tredje ledd.</article> <article class="defaultP" margin-top="true"><i>Del 2 – Andelene</i></article><article class="legalP" id="kapittel-1-ledd-27">Spesifikasjonen av andelene kan enten skje på en side hvor flere andeler tas inn under hverandre, eller med ett ark for hver andel.</article><article class="legalP" id="kapittel-1-ledd-28">Øverst på ark i del 2 angis borettslagets navn og organisasjonsnummer.</article> <article class="defaultP" margin-top="true"><i>Felt 4</i><p class="leddfortsettelse">«Andel»</p></article><article class="legalP" id="kapittel-1-ledd-29">Feltet skal inneholde rubrikk for andelens nummer, navn og fødsels- eller organisasjonsnummer samt adresse på den/de som skal registreres som hjemmelshaver(e) og ideell andel. Videre skal det angis hvilken bolig som er knyttet til andelen. Ved angivelse av bolig brukes boligadressenummeret. Dersom boligadressenummer ikke er tildelt, fylles nummeret ut så langt som mulig (kommunenr., gate, gatenr., bokstav etc.). Videre skal feltet innholde angivelse av bruk, (B – boligeiendom, F – fritidseiendom, N – næringseiendom), type bolig (FB – frittliggende enebolig, RK – rekkehus/kjede, BL – blokkleilighet, TB – tomannsbolig, AN – annet), notert(e) panterett(er) knyttet til andelen med angivelse av registrert beløp (hvis tilgjengelig), registrert(e) panthaver(e)s navn med fødsels- eller organisasjonsnummer og dato for notifikasjon til borettslaget, samt avtaler etter borettslagsloven § 2-13 annet ledd eller § 14-17 annet ledd, eller andre avtaler som er gjenstand for registrering etter gjeldende lovgivning.</article><article class="legalP" id="kapittel-1-ledd-30">Feltet organiseres slik at andelens nummer og andelseiers identifikasjon mv. kommer på første linje, hvilken bolig som er knyttet til andelen (boligadressenummeret), bruk av grunn og type bolig mv. på neste linje, og deretter opplysninger om registrerte panteretter under hverandre på egne linjer. Egne linjer for «særlige avtaler» til slutt.</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Overføring av hjemmel til andel i borettslag</span></span><article class="legalP" id="kapittel-1-foreslåttparagraf-2-ledd-1">Dokumentet skal inneholde følgende felter:</article></article> <article class="defaultP" margin-top="true"><i>Felt 1</i><p class="leddfortsettelse">«Opplysninger om borettslaget»</p></article><article class="legalP" id="kapittel-1-ledd-31">Feltet skal inneholde rubrikk for borettslagets navn og organisasjonsnummer.</article> <article class="defaultP" margin-top="true"><i>Felt 2</i><p class="leddfortsettelse">«Andelen»</p></article><article class="legalP" id="kapittel-1-ledd-32">I dette feltet oppgis andelens betegnelse i grunnboken (organisasjonsnummer og andelsnummer i borettslaget) og den ideelle andel som overdras. Andelens betegnelse og ideell andel plasseres på en linje. Omfatter overdragelsen flere andeler, oppgis andelenes betegnelser i kolonner under hverandre. Omfatter overdragelsen ideell andel skal størrelse på ideell andel oppgis. Feltet for ideell andel kan sløyfes eller unnlates utfylt hvis overdragelsen gjelder hele andelen.</article><article class="legalP" id="kapittel-1-ledd-33">I tilknytning til feltet inntas rubrikker med følgende avkryssingsalternativer: <table><tbody><tr><td data-text-align="left" data-vertical-align="top">Hva brukes andelen til?</td><td data-text-align="left" data-vertical-align="top" /></tr><tr><td data-text-align="left" data-vertical-align="top">B Bolig</td><td data-text-align="left" data-vertical-align="top" /></tr><tr><td data-text-align="left" data-vertical-align="top">F Fritidsbolig</td><td data-text-align="left" data-vertical-align="top" /></tr><tr><td data-text-align="left" data-vertical-align="top">N Næring</td><td data-text-align="left" data-vertical-align="top" /></tr></tbody></table><table><tbody><tr><td data-text-align="left" data-vertical-align="top">Type bolig:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">FB Frittliggende enebolig</td><td data-text-align="left" data-vertical-align="top" /></tr><tr><td data-text-align="left" data-vertical-align="top">RK Rekkehus/kjede</td><td data-text-align="left" data-vertical-align="top" /></tr><tr><td data-text-align="left" data-vertical-align="top">TB Tomannsbolig</td><td data-text-align="left" data-vertical-align="top" /></tr><tr><td data-text-align="left" data-vertical-align="top">BL Blokkleilighet</td><td data-text-align="left" data-vertical-align="top" /></tr><tr><td data-text-align="left" data-vertical-align="top">AN Annet</td><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><i>Felt 3</i><p class="leddfortsettelse">«Kjøpesum kr»</p></article><article class="legalP" id="kapittel-1-ledd-34">Feltet skal inneholde rubrikk for den kjøpesum som faktisk er betalt. Av hensyn til offentlig prisstatistikk skal det i tillegg opplyses om andelen ble utlyst til salg på det frie marked.</article><article class="legalP" id="kapittel-1-ledd-35">I tilknytning til feltet inntas rubrikk med følgende avkryssingsalternativer for omsetningstype: <table><tbody><tr><td data-text-align="left" data-vertical-align="top">1 Fritt salg</td><td data-text-align="left" data-vertical-align="top">2 Gave (helt eller delvis)</td></tr><tr><td data-text-align="left" data-vertical-align="top">3 Tvangsauksjon</td><td data-text-align="left" data-vertical-align="top">4 Uskifte</td></tr><tr><td data-text-align="left" data-vertical-align="top">5 Skifteoppgjør</td><td data-text-align="left" data-vertical-align="top">6 Annet</td></tr></tbody></table></article> <article class="defaultP" margin-top="true"><i>Felt 4</i><p class="leddfortsettelse">«Overdras fra»</p></article><article class="legalP" id="kapittel-1-ledd-36">Feltet skal inneholde fødsels- eller organisasjonsnummer, navn og eventuell ideell andel.</article><article class="legalP" id="kapittel-1-ledd-37">Feltet organiseres slik at rubrikk for fødsels- eller organisasjonsnummer plasseres til venstre for navnet og ideell andel til høyre for navnet. Hvis flere personer overdrar andelen i fellesskap, føres fødsels- eller organisasjonsnummer, navn og andel i kolonner under hverandre, og hver overdragers ideelle andel oppgis. Hvis andelen ikke overdras av flere i fellesskap, kan feltet for ideell andel sløyfes eller unnlates utfylt.</article> <article class="defaultP" margin-top="true"><i>Felt 5</i><p class="leddfortsettelse">«Overdras til»</p></article><article class="legalP" id="kapittel-1-ledd-38">Feltet skal inneholde rubrikk for fødsels- eller organisasjonsnummer, navn og ideell andel på erververen(e).</article><article class="legalP" id="kapittel-1-ledd-39">Feltet fylles ut med erververens/erververnes fødsels- eller organisasjonsnummer, navn og eventuell ideell andel som beskrevet under felt 4. Hvis flere erverver andelen i fellesskap, skal hver erververs ideelle andel oppgis.</article> <article class="defaultP" margin-top="true"><i>Felt 6</i><p class="leddfortsettelse">«Særskilte avtaler»</p></article><article class="legalP" id="kapittel-1-ledd-40">Feltet skal bare inneholde bestemmelser som er gjenstand for registrering.</article> <article class="defaultP" margin-top="true"><i>Felt 7</i><p class="leddfortsettelse">«Erklæring om sivilstand mv.»</p></article><article class="legalP" id="kapittel-1-ledd-41">Feltet skal inneholde følgende ledetekst med avkryssingsalternativer:<ul class="defaultList"><li data-li-identifier="«1." data-name="«1."><article class="listArticle" id="kapittel-1-ledd-41-punkt-1"><article class="legalP" id="kapittel-1-ledd-41-punkt-1-ledd-1">Er utstederen/utstederne gift eller registrerte partner(e)?» «Ja»/«Nei»</article><article class="legalP" id="kapittel-1-ledd-41-punkt-1-ledd-2">«Hvis ja må også spørsmål 2 besvares.»</article></article></li><li data-li-identifier="«2." data-name="«2."><article class="listArticle" id="kapittel-1-ledd-41-punkt-2"><article class="legalP" id="kapittel-1-ledd-41-punkt-2-ledd-1">Er utstederen/utstederne gift eller registrerte partnere med hverandre og begge underskriver som utsteder?» «Ja»//«Nei»</article><article class="legalP" id="kapittel-1-ledd-41-punkt-2-ledd-2">«Hvis nei må også spørsmål 3 besvares.»</article></article></li><li data-li-identifier="«3." data-name="«3."><article class="listArticle" id="kapittel-1-ledd-41-punkt-3"><article class="legalP" id="kapittel-1-ledd-41-punkt-3-ledd-1">Gjelder overdragelsen bolig som utsteder(ne) og dennes (deres) ektefelle(r)/registrert(e) partnere(e) bruker som felles bolig?» «Ja»/«Nei»</article><article class="legalP" id="kapittel-1-ledd-41-punkt-3-ledd-2">«Hvis ja må ektefelle(r)/registrert(e) partner(e) samtykke i overdragelsen.»</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2006-01-24-69/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft når departementet bestemmer.</article></section></main></body></html>