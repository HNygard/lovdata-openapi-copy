<!DOCTYPE html><html lang="no"><head><title>Forskrift om endring i forskrift om lufttrafikkregler (BSL F 1-1).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-20-63</dd><dt class="dokid">DokumentID</dt><dd class="dokid">LTI/forskrift/2006-01-20-63</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 184</dd><dt class="dateInForce">I kraft fra</dt><dd class="dateInForce">2006-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-07-252</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2006-01-27</dd><dt class="lastupdated">Rettet</dt><dd class="lastupdated">2006-02-17 (siste endring)</dd><dt class="journalNumber">Journalnummer</dt><dd class="journalNumber">2006-0057</dd><dt class="titleShort">Korttittel</dt><dd class="titleShort">Endr. i forskrift om lufttrafikkregler</dd><dt class="title">Tittel</dt><dd class="title">Forskrift om endring i forskrift om lufttrafikkregler (BSL F 1-1).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 20. januar 2006 med hjemmel i lov 11. juni 1993 nr. 101 om luftfart (luftfartsloven) § 9-1, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2006-01-20-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lufttrafikkregler (BSL F 1-1).<ul class="tocSubUl"><li>I<ul class="tocSubUl"><li>§ 1-1. Formål</li><li>§ 1-2. Virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-20-63" id="dokument"><h1>Forskrift om endring i forskrift om lufttrafikkregler (BSL F 1-1).</h1><section class="section" data-name="kapI" id="kapittel-1" data-lovdata-URL="LTI/forskrift/2006-01-20-63/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. februar 2003 nr. 252 om lufttrafikkregler (BSL F 1-1) gjøres følgende endringer:</article> <article class="defaultP" margin-top="true">§ 1-1 og § 1-2 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskriften er å unngå luftfartshendelser og -ulykker og legge forholdene til rette for en samfunnstjenlig og effektiv luftfart.</article></article><article class="futureLegalArticle" data-name="§1-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Forskriften gjelder innenfor norsk område. Forskriften gjelder også på norsk kontinentalsokkel og utenfor norsk område i den grad dette er i samsvar med luftfartsloven § 1-2.</article></article> <article class="defaultP" margin-top="true">I § 1-3 skal følgende definisjoner lyde:</article> <article class="defaultP" margin-top="true"><i>Alternativ flyplass (alternate aerodrome):</i> En flyplass som er angitt i reiseplanen og som et luftfartøy kan fly til hvis landing på bestemmelsesstedet blir umulig eller utilrådelig. Alternative flyplasser innbefatter avgangsalternativ, underveisalternativ, ETOPS underveisalternativ og destinasjonsalternativ.</article> <article class="defaultP" margin-top="true"><i>Beregnet utkjøringstid (EOBT – estimated off-block time):</i> Det tidspunkt det er beregnet at luftfartøyet vil settes i bevegelse i forbindelse med den forestående flyging.</article> <article class="defaultP" margin-top="true"><i>Flygeinformasjonsregion (FIR – flight information region):</i> Et luftrom av bestemte dimensjoner der det ytes flygeinformasjonstjeneste og alarmtjeneste.</article> <article class="defaultP" margin-top="true"><i>Innflygingskontrollenhet (approach control unit):</i> En enhet som yter flygekontrolltjeneste til kontrollerte flyginger som ankommer eller går fra en eller flere flyplasser.</article> <article class="defaultP" margin-top="true"><i>Klareringsgrense (clearance limit):</i> Det punkt hvortil et luftfartøy har mottatt en klarering.</article> <article class="defaultP" margin-top="true"><i>Luftled (airway):</i> Et kontrollområde eller del av et kontrollområde i form av en korridor.</article> <article class="defaultP" margin-top="true"><i>Lufttrafikk (air traffic):</i> Alle luftfartøy i luften og luftfartøy som opererer på manøvreringsområdet på en flyplass.</article> <article class="defaultP" margin-top="true"><i>Sikt (visibility):</i> Sikt er den største av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">den distanse et sort objekt av egnede dimensjoner, plassert nær bakken, kan ses og gjenkjennes mot en lys bakgrunn;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">den distanse et lys med rundt 1.000 candela lysstyrke kan ses og identifiseres mot en mørk bakgrunn.</article></article></li></ul></article> <article class="defaultP" margin-top="true"><i>Skydekkehøyde (ceiling):</i> Den vertikale avstand fra bakken eller vannet til underkant av det laveste skylag under 6.000 meter (20.000 fot) som dekker mer enn halve himmelen.</article> <article class="defaultP" margin-top="true">I § 1-3 oppheves definisjonen «FIR».</article> <article class="defaultP" margin-top="true">I § 1-3 tilføyes følgende definisjoner:</article> <article class="defaultP" margin-top="true"><i>CFMU (Central flow management unit):</i> Betegnelse for Eurocontrols sentrale enhet for trafikkflytledelse.</article> <article class="defaultP" margin-top="true"><i>ETOPS underveissalternativ (ETOPS en-route alternate):</i> En dertil egnet flyplass som et luftfartøy kan lande på dersom det ved ETOPS-operasjon i underveisfasen inntreffer stopp på en motor, eller en annen unormal situasjon eller nødsituasjon.</article> <article class="defaultP" margin-top="true"><i>GAT (general air traffic):</i> Flyging utført i samsvar med sivile lufttrafikkregler.</article> <article class="defaultP" margin-top="true"><i>IFPS (initial integrated flight plan processing system):</i> Betegnelse for CFMUs sentrale system for prosessering og distribusjon av reiseplandata.</article> <article class="defaultP" margin-top="true"><i>Trafikkflytledelse (ATFM – air traffic flow management):</i> En tjeneste etablert med det formål å bidra til en sikker, velordnet og rask trafikkavvikling ved å sørge for at flygekontrollkapasiteten utnyttes fullt ut, og at trafikkmengden tilpasses den fastsatte kapasiteten.</article> <article class="defaultP" margin-top="true">§ 2-11 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) For luftfartøy med hyppig behov for avvik fra bestemmelsene under annet ledd nr. 3 ovenfor, kan Luftfartstilsynet fastsette fremgangsmåter som forenkler anvendelsen av bestemmelsene i annet ledd nr. 4.</article> <article class="defaultP" margin-top="true">§ 2-19 skal lyde:</article><article class="numberedLegalP" data-numerator="1" id="kapittel-1-nummer-2">(1) Opplysninger om planlagt flyging eller del av flyging som leveres til en enhet av lufttrafikktjenesten, skal være i form av en reiseplan.</article><article class="numberedLegalP" data-numerator="2" id="kapittel-1-nummer-3">(2) Det skal leveres reiseplan før det foretas:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">flyging, eller del av flyging, som skal utføres som kontrollert flyging</article></article></li><li data-li-identifier="b)" data-name="b)"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">flyging innenfor eller inn i særskilte områder og langs særskilte ruter angitt av Luftfartstilsynet</article></article></li><li data-li-identifier="c)" data-name="c)"><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">flyging som det ønskes alarm- og redningstjeneste for</article></article></li><li data-li-identifier="d)" data-name="d)"><article class="listArticle" id="kapittel-1-nummer-3-punkt-4"><article class="legalP" id="kapittel-1-nummer-3-punkt-4-ledd-1">flyging som vil passere grensen for norsk territorium.</article></article></li></ul></article><article class="numberedLegalP" data-numerator="3" id="kapittel-1-nummer-4">(3) Med mindre det gjøres bruk av et system med innlevering av standard reiseplaner (RPL), skal reiseplan innleveres før avgang eller under flyging til enhet av lufttrafikktjenesten. Reiseplan for IFR-GAT-flyginger kan leveres av operatøren direkte til IFPS.</article><article class="numberedLegalP" data-numerator="4" id="kapittel-1-nummer-5">(4) For ikke regelbundet flyging og privat flyging hvor luftfartøyet vil passere grensen for norsk territorium skal reiseplanen være levert senest 60 minutter før grensepasseringen.</article><article class="numberedLegalP" data-numerator="5" id="kapittel-1-nummer-6">(5) Reiseplaner for kontrollerte flyginger skal innleveres senest:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">3 timer før EOBT for IFR-GAT-flyginger gjennom områder som er gjenstand for trafikkflytregulering,</article></article></li><li data-li-identifier="b)" data-name="b)"><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">60 minutter før EOBT for IFR-GAT-flyginger som ikke er gjenstand for trafikkflytregulering,</article></article></li><li data-li-identifier="c)" data-name="c)"><article class="listArticle" id="kapittel-1-nummer-6-punkt-3"><article class="legalP" id="kapittel-1-nummer-6-punkt-3-ledd-1">60 minutter før EOBT for VFR-GAT-flyginger.</article></article></li></ul></article><article class="numberedLegalP" data-numerator="6" id="kapittel-1-nummer-7">(6) Reiseplaner for kontrollerte flyginger som innleveres under flyging skal innleveres slik at de er mottatt av angjeldende lufttrafikktjenesteenhet minst 10 minutter før luftfartøyet beregner å fly inn i kontrollert luftrom. Unntatt fra nevnte tidsfrister er VFR-flyging som skal utføres i ATS-luftrom klasse C eller D, og der det er tale om innlevering av begrensede opplysninger for å oppnå klarering. I slike tilfeller skal opplysningene gis i god tid før flyging i angjeldende luftrom ønskes påbegynt.</article> <article class="defaultP" margin-top="true">§ 2-21 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Når en reiseplan leveres<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">for å oppnå og lette alarm- og redningstjeneste, hvis det skulle oppstå behov for slik tjeneste, eller</article></article></li><li data-li-identifier="b)" data-name="b)"><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">før avgang for en IFR-flyging,</article></article></li></ul><p class="leddfortsettelse">skal den også inneholde opplysninger vedrørende § 2-20 nr. 12-15.</p></article> <article class="defaultP" margin-top="true">§ 2-24 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Når flygebesetningsmedlem i luftfartøy ser eller mottar noen av de signaler som er angitt i vedlegg I til denne forskrift, skal flygebesetningsmedlemmet forholde seg i samsvar med vedkommende signals betydning.</article> <article class="defaultP" margin-top="true">§ 2-27 skal lyde:</article><article class="legalP" id="kapittel-1-ledd-2">Dersom det før avgang antas at en avgjørelse kan bli tatt senere om å fortsette flygingen til en endret destinasjonsplass, forutsatt at drivstoffbeholdningen tillater det og reklarering blir gitt, skal vedkommende flygekontrollenheter gjøres kjent med dette ved innføring av opplysninger i reiseplanen om endret rute (hvis denne er kjent) og om hvilket bestemmelsessted som kan bli aktuelt.</article> <article class="defaultP" margin-top="true">§ 2-31 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">anmode om klarering for IFR-flyging.</article></article></li></ul></article> <article class="defaultP" margin-top="true">§ 2-36 skal lyde:</article><article class="numberedLegalP" data-numerator="1" id="kapittel-1-nummer-10">(1) Med mindre det foreligger særskilt tillatelse fra Luftfartstilsynet, eller en kontrollert flyging i terminalområde/kontrollsone unntaksvis har mottatt andre instruksjoner fra flygekontrolltjenesten, skal flyginger i ATS-luftrom klasse C, D, E og G ikke holde høyere hastighet enn 250 kt IAS når høyden er lavere enn FL 100.</article><article class="numberedLegalP" data-numerator="2" id="kapittel-1-nummer-11">(2) Når flygekontrolltjenesten etter første ledd gir instruksjoner om å holde høyere hastighet enn 250 kt, skal det foreligge tungtveiende trafikkreguleringsmessige grunner for slike instruksjoner. Informasjon om forholdet skal da gis til annen berørt trafikk.</article> <article class="defaultP" margin-top="true">§ 3-4 skal lyde:</article><article class="numberedLegalP" data-numerator="1" id="kapittel-1-nummer-12">(1) VFR-flyging skal ikke finne sted i transoniske eller supersoniske hastigheter.</article><article class="numberedLegalP" data-numerator="2" id="kapittel-1-nummer-13">(2) VFR-flyginger skal ikke finne sted over flygenivå 195 med mindre Luftfartstilsynet har opprettet særskilt avgrensede områder for slike flyginger. Vedkommende enhet av flygekontrolltjenesten kan dispensere fra denne bestemmelsen for enkeltflyginger over FL 195 opp til og inkludert FL 285. Flygekontrolltjenesten kan sette vilkår for slike dispensasjoner.</article> <article class="defaultP" margin-top="true">§ 3-5 første ledd skal lyde:</article><article class="numberedLegalP" data-numerator="1" id="kapittel-1-nummer-14">(1) Luftfartøy under VFR-flyging skal ikke flyges lavere enn 300 m (1.000 ft) over den høyeste hindring innen en radius av 600 m fra luftfartøyet over tettbebyggelse eller folkeansamling i friluft eller lavere enn 150 m (500 ft) over bakken eller vannet andre steder.</article> <article class="defaultP" margin-top="true">§ 3-6 første ledd skal lyde:</article><article class="numberedLegalP" data-numerator="1" id="kapittel-1-nummer-15">(1) Unntatt når det fremgår av en klarering eller luftfartøyet stiger eller går ned, skal VFR-flyging i høyder over 900 m (3.000 ft) over bakken eller vannet foregå i marsjhøyde avhengig av luftfartøyets magnetiske trekk.</article> <article class="defaultP" margin-top="true">§ 3-8 første ledd skal lyde:</article><article class="numberedLegalP" data-numerator="1" id="kapittel-1-nummer-16">(1) Når VFR-flyging ønskes utført i ATS-luftrom klasse D, etablert som terminalområde, men utenom kunngjort åpningstid for den flygekontrollenhet som normalt betjener luftrommet, kan vedkommende kontrollsentral gi tillatelse til flygingen, om nødvendig med slikt unntak fra bestemmelsene i § 2-26 til § 2-34 som forholdet tilsier.</article> <article class="defaultP" margin-top="true">§ 3-9 annet ledd skal lyde:</article><article class="numberedLegalP" data-numerator="2" id="kapittel-1-nummer-17">(2) Under slik flyging, herunder ved bruk av flyplassens manøvreringsområde, skal luftfartøyet likevel lytte på kunngjort frekvens for vedkommende kontrollenhet. Dersom det av eventuell radiokorrespondanse fremgår at kontrollenheten er i funksjon, skal reglene i § 2-26 til § 2-34 anvendes.</article> <article class="defaultP" margin-top="true">§ 4-1 skal lyde:</article><article class="numberedLegalP" data-numerator="1" id="kapittel-1-nummer-18">(1) Luftfartøy skal være utstyrt med hensiktsmessige instrumenter og navigasjonsutstyr avpasset etter ruten som skal flyges.</article><article class="numberedLegalP" data-numerator="2" id="kapittel-1-nummer-19">(2) Med mindre det er påkrevd for avgang, landing eller innflyging for treningsformål, eller det foreligger særskilt tillatelse fra Luftfartstilsynet, skal et luftfartøy under IFR-flyging:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-19-punkt-1"><article class="legalP" id="kapittel-1-nummer-19-punkt-1-ledd-1">ikke flyges lavere enn de minstehøyder som er angitt i AIP Norge, eller</article></article></li><li data-li-identifier="b)" data-name="b)"><article class="listArticle" id="kapittel-1-nummer-19-punkt-2"><article class="legalP" id="kapittel-1-nummer-19-punkt-2-ledd-1">når minstehøyder som nevnt i bokstav a ikke er angitt, skal luftfartøyet: <ul class="defaultList"><li data-li-identifier="1." data-name="1."><article class="listArticle" id="kapittel-1-nummer-19-punkt-2-ledd-1-punkt-1"><article class="legalP" id="kapittel-1-nummer-19-punkt-2-ledd-1-punkt-1-ledd-1">ikke flyges lavere enn 300 m (1.000 ft) over det høyeste hinder innen en radius av 10 NM fra luftfartøyets antatte posisjon når hinderets høyde ikke overstiger 1.850 m over havet (MSL);</article></article></li><li data-li-identifier="2." data-name="2."><article class="listArticle" id="kapittel-1-nummer-19-punkt-2-ledd-1-punkt-2"><article class="legalP" id="kapittel-1-nummer-19-punkt-2-ledd-1-punkt-2-ledd-1">ikke flyges lavere enn 600 m (2.000 ft) over det høyeste hinder innen en radius av 10 NM fra luftfartøyets antatte posisjon når hinderets høyde overstiger 1.850 m over havet (MSL).</article></article></li></ul></article></article></li></ul></article><article class="numberedLegalP" data-numerator="3" id="kapittel-1-nummer-20">(3) Fartøysjef som utfører IFR-flyging og som flyr i eller kommer inn i VFR-forhold, skal fortsatt fly i samsvar med instrumentflygereglene, med mindre han akter å fortsette flygingen gjennom et lengre tidsrom i samsvar med de visuelle flygeregler.</article><article class="numberedLegalP" data-numerator="4" id="kapittel-1-nummer-21">(4) Fartøysjef som har levert reiseplan og som akter å gå over fra IFR-flyging til VFR-flyging, skal meddele vedkommende lufttrafikktjenesteenhet at IFR-flygingen er annullert og skal videre meddele de endringer som skal gjøres i gjeldende reiseplan.</article> <article class="defaultP" margin-top="true">§ 4-3 skal lyde:</article><article class="numberedLegalP" data-numerator="1" id="kapittel-1-nummer-22">(1) Med mindre luftfartøyet stiger eller går ned skal en IFR-flyging utenfor kontrollert luftrom benytte marsjhøyde avhengig av fartøyets trekk. Marsjhøyden skal velges i samsvar med tabellene i vedlegg III til denne forskrift.</article><article class="numberedLegalP" data-numerator="2" id="kapittel-1-nummer-23">(2) En IFR-flyging utenfor kontrollert luftrom, men innenfor særskilt angitte områder eller langs særskilt angitte ruter, jf. § 2-19 annet ledd bokstav b, skal holde kontinuerlig lyttevakt på foreskrevet radiofrekvens for samband med den lufttrafikktjenesteenhet som yter flygeinformasjonstjeneste. Ved behov skal det kunne opprettes to-veis forbindelse med denne enhet.</article><article class="numberedLegalP" data-numerator="3" id="kapittel-1-nummer-24">(3) Når reiseplan skal innleveres i samsvar med § 2-19 annet ledd og sambandskravene skal overholdes etter § 4-3 annet ledd, skal en slik flyging også sende posisjonsmeldinger i samsvar med § 2-32.</article> <article class="defaultP" margin-top="true">§ 7-1 skal lyde:</article><article class="numberedLegalP" data-numerator="1" id="kapittel-1-nummer-25">(1) Seilflyging innenfor kontrollert luftrom skal utføres i samsvar med de visuelle flygeregler i kapittel III. Vedkommende enhet av flygekontrolltjenesten kan dispensere fra denne bestemmelsen for enkeltflyginger. Flygekontrolltjenesten kan sette vilkår for slike dispensasjoner.</article><article class="numberedLegalP" data-numerator="2" id="kapittel-1-nummer-26">(2) Når hensynet til flysikkerheten gjør det nødvendig, kan flygekontrolltjenesten stoppe all seilflyging som utføres som kontrollert flyging.</article><article class="numberedLegalP" data-numerator="3" id="kapittel-1-nummer-27">(3) Seilflyging innenfor kontrollsone skal ikke finne sted med mindre vedkommende flygekontrollenhet har godkjent dette på forhånd. Vedkommende flygekontrollenhet kan sette vilkår for slik godkjenning.</article><article class="numberedLegalP" data-numerator="4" id="kapittel-1-nummer-28">(4) Seilflyging innenfor klasse C, D og E luftrom, unntatt kontrollsoner, skal ikke finne sted med mindre Luftfartstilsynet har opprettet særskilt avgrensede områder for slik flyging. Vedkommende enhet av flygekontrolltjenesten kan dispensere fra denne bestemmelsen for enkeltflyginger. Flygekontrolltjenesten kan sette vilkår for slike dispensasjoner.</article><article class="numberedLegalP" data-numerator="5" id="kapittel-1-nummer-29">(5) Søknad om opprettelse av særskilte områder for seilflyging (jf. fjerde ledd) skal sendes Luftfartstilsynet i god tid før bruk av områdene er ønskelig. Forslaget skal inneholde alle opplysninger som er av betydning for behandling av spørsmålet, herunder angivelse av koordinatene for områdets horisontale begrensninger samt opplysninger om vertikal utstrekning.</article><article class="numberedLegalP" data-numerator="6" id="kapittel-1-nummer-30">(6) Melding om at særskilte områder for seilflyging skal tas i bruk sendes vedkommende lufttrafikktjenesteenhet senest 14 dager før aktiviteten påbegynnes. Meldingen skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-30-punkt-1"><article class="legalP" id="kapittel-1-nummer-30-punkt-1-ledd-1">Hvilket område det gjelder,</article></article></li><li data-li-identifier="b)" data-name="b)"><article class="listArticle" id="kapittel-1-nummer-30-punkt-2"><article class="legalP" id="kapittel-1-nummer-30-punkt-2-ledd-1">Hvilket tidsrom flygingen skal pågå (dato og klokkeslett),</article></article></li><li data-li-identifier="c)" data-name="c)"><article class="listArticle" id="kapittel-1-nummer-30-punkt-3"><article class="legalP" id="kapittel-1-nummer-30-punkt-3-ledd-1">Hvorvidt vinsj vil bli benyttet til opptrekk,</article></article></li><li data-li-identifier="d)" data-name="d)"><article class="listArticle" id="kapittel-1-nummer-30-punkt-4"><article class="legalP" id="kapittel-1-nummer-30-punkt-4-ledd-1">Eventuelle andre opplysninger som måtte være av betydning.</article></article></li></ul></article> <article class="defaultP" margin-top="true">§ 7-3 første ledd skal lyde:</article><article class="numberedLegalP" data-numerator="1" id="kapittel-1-nummer-31">(1) Melding om konsentrert og/eller regelmessig seilflyging utenfor særskilte områder (jf. § 7-1 fjerde ledd) skal sendes vedkommende lufttrafikktjenesteenhet som angitt i § 7-1 sjette ledd.</article> <article class="defaultP" margin-top="true">Definisjon av «OAT (operational air traffic)» i veiledningen skal lyde:</article> <article class="defaultP" margin-top="true"><i>OAT (operational air traffic):</i> Flyging som ikke utføres i samsvar med sivile lufttrafikkregler.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-01-20-63/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. februar 2006.</article></section></main></body></html>