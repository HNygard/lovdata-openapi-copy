<!DOCTYPE html><html lang="no"><head><title>Forskrift til forsikringsloven (livsforsikring mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-30-869</dd><dt class="dokid">DokumentID</dt><dd class="dokid">LTI/forskrift/2006-06-30-869</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 10 s 1336</dd><dt class="dateInForce">I kraft fra</dt><dd class="dateInForce">2006-07-01, 2008-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-11-21-1169</li><li>forskrift/1990-06-01-430</li><li>forskrift/1990-11-29-941</li><li>forskrift/1993-02-19-117</li><li>forskrift/1994-11-10-1000</li><li>forskrift/1997-09-15-1005</li><li>forskrift/2000-09-25-979</li><li>forskrift/2003-12-18-1610</li><li>forskrift/2003-12-22-1735</li><li>forskrift/1995-09-18-797</li><li>forskrift/1989-11-21-1167</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-44/§6-1</li><li>lov/2005-06-10-44/§6-4</li><li>lov/2005-06-10-44/§6-6</li><li>lov/2005-06-10-44/§7-9</li><li>lov/2005-06-10-44/§7-10</li><li>lov/2005-06-10-44/§8-3</li><li>lov/2005-06-10-44/§8-4</li><li>lov/2005-06-10-44/§9-1</li><li>lov/2005-06-10-44/§9-2</li><li>lov/2005-06-10-44/§9-3</li><li>lov/2005-06-10-44/§9-6</li><li>lov/2005-06-10-44/§9-10</li><li>lov/2005-06-10-44/§9-12</li><li>lov/2005-06-10-44/§9-15</li><li>lov/2005-06-10-44/§9-16</li><li>lov/2005-06-10-44/§9-18</li><li>lov/2005-06-10-44/§9-20</li><li>lov/2005-06-10-44/§9-22</li><li>lov/2005-06-10-44/§9-23</li><li>lov/2005-06-10-44/§10-9</li><li>lov/2005-06-10-44/§11-1</li><li>lov/2005-06-10-44/§11-5</li></ul></dd><dt class="dateOfPublication">Kunngjort</dt><dd class="dateOfPublication">2006-07-07</dd><dt class="journalNumber">Journalnummer</dt><dd class="journalNumber">2006-0652</dd><dt class="titleShort">Korttittel</dt><dd class="titleShort">Forskrift om livsforsikring</dd><dt class="title">Tittel</dt><dd class="title">Forskrift til forsikringsloven (livsforsikring mv.).</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. juni 2006 med hjemmel i lov 10. juni 2005 nr. 44 om forsikringsselskaper, pensjonsforetak og deres virksomhet (forsikringsloven) § 6-1 tredje ledd, § 6-4 annet ledd, § 6-6 annet ledd, § 7-9 første og annet ledd, § 7-10 fjerde ledd, § 8-3 annet ledd, § 8-4 annet ledd, § 9-1 fjerde ledd, § 9-2 annet ledd, § 9-3 tredje, fjerde og sjette ledd, § 9-6 første ledd, § 9-10 fjerde ledd, § 9-12 første ledd, § 9-15 fjerde ledd, § 9-16 annet ledd, § 9-18 tredje ledd, § 9-20 tredje ledd, § 9-22 tredje ledd, § 9-23 annet ledd, § 10-9 tredje ledd, § 11-1 femte ledd og § 11-5 fjerde ledd. Jf. direktiv 2003/41/EF om virksomhet i og tilsyn med yrkesbaserte pensjonskasser (pensjonskassedirektivet).</dd><dt class="refid">RefID</dt><dd class="refid">forskrift/2006-06-30-869</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til forsikringsloven (livsforsikring mv.).<ul class="tocSubUl"><li>Kap. 1. Alminnelige bestemmelser<ul class="tocSubUl"><li>§ 1-1. Virkeområde</li><li>§ 1-2. Livsforsikringsselskapers virksomhet</li><li>§ 1-3. Pensjonskassers virksomhet. Pensjonsfond</li><li>§ 1-4. Innskuddspensjonsforetaks virksomhet</li><li>§ 1-5. Skadeforsikringsselskapers virksomhet</li></ul></li><li>Kap. 2. Pristariffer og premier<ul class="tocSubUl"><li>§ 2-1. Pristariff for personrisiko</li><li>§ 2-2. Pristariff for kapitalforvaltning</li><li>§ 2-3. Beregningsrente for pristariffer</li><li>§ 2-4. Resultatavhengig vederlag for kapitalforvaltning</li><li>§ 2-5. Pristariff for administrative tjenester</li><li>§ 2-6. Avbruddsgebyr</li><li>§ 2-7. Fripoliser, pensjonskapitalbevis. Engangsbetalte kontrakter</li><li>§ 2-8. Fortsettelsesforsikringer</li><li>§ 2-9. Melding om forsikrings- og pensjonsprodukter</li><li>§ 2-10. Melding av pristariffer</li><li>§ 2-11. Pensjonskasser med kollektiv pensjonsforsikring for én arbeidsgiver</li><li>§ 2-12. Pensjonsforetak som driver virksomhet som ikke regnes som livsforsikring</li><li>§ 2-13. Skadeforsikringsselskaper som kan drive virksomhet som regnes som livsforsikring</li></ul></li><li>Kap. 3. Kapitalforvaltning<ul class="tocSubUl"><li>§ 3-1. Videreføring av forskrifter</li><li>§ 3-2. Særlige regler for pensjonsforetak</li><li>§ 3-3. Forvaltning av premie- eller innskuddsfond</li><li>§ 3-4. Endring av forvaltningsordning</li></ul></li><li>Kap. 4. Overskudd<ul class="tocSubUl"><li>§ 4-1. Overskudd på kontrakter uten overskuddsrett</li><li>§ 4-2. Overskudd tilordnet fripoliser, pensjonskapitalbevis mv.</li></ul></li><li>Kap. 5. Forsikringsmessige avsetninger<ul class="tocSubUl"><li>§ 5-1. Beregning av minstekrav til avsetninger</li><li>§ 5-2. Administrasjonsreserve</li><li>§ 5-3. Avsetning til dekning av særskilt avkastningsgaranti</li><li>§ 5-4. Bruk av tilleggsavsetninger ved forsikringstilfelle, opphør av kontrakt mv.</li><li>§ 5-5. Annen bruk av tilleggsavsetninger</li><li>§ 5-6. Risikoutjevningsfond</li></ul></li><li>Kap. 6. Foretakspensjonsordninger med flerårig avkastningsgaranti mv.<ul class="tocSubUl"><li>§ 6-1. Flerårig avkastningsgaranti for særskilt investeringsportefølje</li><li>§ 6-2. Avsetningskrav</li><li>§ 6-3. Bufferavsetning. Overskudd</li><li>§ 6-4. Avbruddsgebyr</li><li>§ 6-5. Supplerende avsetninger for garantiansvar</li></ul></li><li>Kap. 7. Særlige regler for eksisterende portefølje av individuelle livsforsikringskontrakter<ul class="tocSubUl"><li>§ 7-1. Eksisterende portefølje av individuelle livsforsikringskontrakter</li><li>§ 7-2. Endringsavtale. Flytting</li></ul></li><li>Kap. 8. Kontoføring<ul class="tocSubUl"><li>§ 8-1. Kontoføring</li></ul></li><li>Kap. 9. Solvensmarginkapital og ansvarlig kapital<ul class="tocSubUl"><li>§ 9-1. Solvensmarginkrav for livsforsikringsselskaper</li><li>§ 9-2. Solvensmarginkrav for pensjonskasser</li><li>§ 9-3. Krav til livsforsikringsselskapers og pensjonsforetaks ansvarlige kapital</li></ul></li><li>Kap. 10. Kommunale pensjonsordninger<ul class="tocSubUl"><li>§ 10-1. Innbetaling av premier for kommunale pensjonsordninger</li><li>§ 10-2. Forsikringsteknisk underdekning i kommunale pensjonskasser</li></ul></li><li>Kap. 11. Flytting<ul class="tocSubUl"><li>§ 11-1. Beregning etter forsikringsloven § 11-7</li><li>§ 11-2. Kursreguleringsfond</li><li>§ 11-3. Flyttegebyr</li></ul></li><li>Kap. 12. Informasjonsplikt for pensjonskasser<ul class="tocSubUl"><li>§ 12-1. Nærmere om informasjonsplikten i forsikringsloven § 7-11 annet ledd første punktum</li><li>§ 12-2. Informasjonsplikt når medlemmene bærer investeringsrisikoen</li><li>§ 12-3. Informasjon om investeringsstrategien</li><li>§ 12-4. Informasjon når rett til ytelsen etter pensjonsordningen oppstår</li><li>§ 12-5. Informasjon om forventet fremtidig nivå på pensjonsytelsene</li></ul></li><li>Kap. 13. Ikrafttreden. Overgangsregler mv.<ul class="tocSubUl"><li>§ 13-1. Ikrafttreden</li><li>§ 13-2. Overgangsregler for livsforsikringsselskaper</li><li>§ 13-3. Særlige virksomhetsregler</li><li>§ 13-4. Overgangsregler for pensjonskasser som driver livsforsikring</li><li>§ 13-5. Midler i sikkerhetsfondet</li><li>§ 13-6. Oppheving av forskrifter</li><li>§ 13-7. Endringer i andre forskrifter</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-30-869" id="dokument"><h1>Forskrift til forsikringsloven (livsforsikring mv.).</h1><section class="section" data-name="kap1" id="kapittel-1" data-lovdata-URL="LTI/forskrift/2006-06-30-869/KAPITTEL_1"><h2>Kap. 1. Alminnelige bestemmelser</h2><article class="legalArticle" data-lovdata-URL="LTI/forskrift/2006-06-30-869/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for livsforsikringsselskaper og pensjonsforetak med hovedsete her i riket, med mindre annet er særskilt fastsatt i forskriften her.</article><article class="legalP" id="kapittel-1-paragraf-1-ledd-2">Reglene i § 1-6 og § 2-13 gjelder for skadeforsikringsselskaper som har tillatelse til å overta livsforsikringer etter forsikringsloven § 1-3 annet ledd. Reglene i kapittel 11 om flytting gjelder også for banker og forvaltningsselskaper for verdipapirfond.</article></article><article class="legalArticle" data-lovdata-URL="LTI/forskrift/2006-06-30-869/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Livsforsikringsselskapers virksomhet</span></h3><article class="legalP" id="kapittel-1-paragraf-2-ledd-1">Et livsforsikringsselskap har adgang til å overta pensjonsordninger med innskuddspensjon med tilstrekkelig forsikringselement. Innskuddsfritak ved uførhet regnes her som tilstrekkelig forsikringselement. Kredittilsynet avgjør ellers hva som regnes som tilstrekkelig forsikringselement.</article><article class="legalP" id="kapittel-1-paragraf-2-ledd-2">Et livsforsikringsselskap kan overta kontrakter som fastsetter at midlene knyttet til en kontrakt skal forvaltes i en særskilt investeringsportefølje, og i tilfelle knytte særskilt avkastningsgaranti til slik portefølje.</article><article class="legalP" id="kapittel-1-paragraf-2-ledd-3">Første og annet ledd gjelder tilsvarende for et livsforsikringsselskaps adgang til å overta individuelle livsforsikrings- og pensjonsavtaler.</article></article><article class="legalArticle" data-lovdata-URL="LTI/forskrift/2006-06-30-869/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Pensjonskassers virksomhet. Pensjonsfond</span></h3><article class="legalP" id="kapittel-1-paragraf-3-ledd-1">For pensjonskasser gjelder § 1-2 første og annet ledd tilsvarende.</article><article class="legalP" id="kapittel-1-paragraf-3-ledd-2">Nærmere regler om pensjonsfond fastsettes av Kredittilsynet.</article></article><article class="legalArticle" data-lovdata-URL="LTI/forskrift/2006-06-30-869/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Innskuddspensjonsforetaks virksomhet</span></h3><article class="legalP" id="kapittel-1-paragraf-4-ledd-1">Forsikringsloven § 6-1, § 6-2 og § 6-6 gjelder tilsvarende for virksomheten i innskuddspensjonsforetak.</article></article><article class="legalArticle" data-lovdata-URL="LTI/forskrift/2006-06-30-869/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Skadeforsikringsselskapers virksomhet</span></h3><article class="legalP" id="kapittel-1-paragraf-5-ledd-1">Skadeforsikringsselskaper som har tillatelse etter forsikringsloven § 1-3 annet ledd til å overta livsforsikringer, kan også overta forsikringer knyttet til uførerisiko hvor det er avtalt at det i en periode på inntil fire år skal utbetales årlig innskuddsfritak/premiefritak og i tilfelle årlig uførepensjon i samsvar med uføregraden, med tillegg av utbetaling av et engangsbeløp i samsvar med uføregraden ved utløpet av fireårsperioden.</article><article class="legalP" id="kapittel-1-paragraf-5-ledd-2">Engangsbeløpet skal benyttes til dekning av engangspremie etter avtale med livsforsikringsselskap eller pensjonskasse som gir rett til årlige uføreytelser inntil nådd pensjonsalder.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2006-06-30-869/KAPITTEL_2"><h2>Kap. 2. Pristariffer og premier</h2><article class="legalArticle" data-lovdata-URL="LTI/forskrift/2006-06-30-869/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Pristariff for personrisiko</span></h3><article class="legalP" id="kapittel-2-paragraf-1-ledd-1">Pristariffer for risiko knyttet til person skal skille mellom risiko knyttet til alderspensjon, uføreytelser og ytelser til barn og etterlatte, og mellom kontrakter med og uten rett til overskudd av risikoresultatet. Det kan utarbeides særskilte tariffer for ulike grupper av kontrakter.</article><article class="legalP" id="kapittel-2-paragraf-1-ledd-2">Institusjonen skal så vidt mulig bygge på senest oppdaterte risikostatistikk. Når institusjonens risikoresultater tilsier det, kan Kredittilsynet pålegge institusjonen å foreta analyser av de enkelte elementer i pristariffene og i tilfelle å endre pristariff som er ubetryggende eller urimelig.</article></article><article class="legalArticle" data-lovdata-URL="LTI/forskrift/2006-06-30-869/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Pristariff for kapitalforvaltning</span></h3><article class="legalP" id="kapittel-2-paragraf-2-ledd-1">Pristariff for forvaltning av midler knyttet til kollektive pensjons- og livrenteordninger skal baseres på ulike kategorier av eiendeler som midlene blir investert i, og på omfanget av midlene i ordningen. Det kan fastsettes priser som er lavere når midlene i ordningen utgjør et høyere beløp. For individuelle kontrakter kan det fastsettes pristariff med enhetspriser for kapitalforvaltningen.</article><article class="legalP" id="kapittel-2-paragraf-2-ledd-2">Pristariffer som fastsetter institusjonens vederlag for dets risiko ved forvaltningen av kapital knyttet til kontrakter med rett til overskudd av avkastningsresultatet, skal angi hvilken beregningsrente som er lagt til grunn. Det kan ikke benyttes høyere rentesats enn den høyeste tillatte beregningsrente til enhver tid. Det kan benyttes ulike pristariffer for porteføljer med ulike investeringsstrategier. Tas det i pristariffen hensyn til tilleggsavsetninger knyttet til den enkelte kontrakt, skal det også angis hvordan dette er gjort.</article><article class="legalP" id="kapittel-2-paragraf-2-ledd-3">For kontrakter som inngår i kollektivporteføljen eller i en underportefølje i kollektivporteføljen, kan det utarbeides pristariff for kapitalforvaltning som også omfatter vederlag for institusjonens risiko ved forvaltningen.</article><article class="legalP" id="kapittel-2-paragraf-2-ledd-4">Institusjonen skal ha særskilte pristariffer for vederlag for avkastningsgarantier knyttet til midler forvaltet i særskilte investeringsporteføljer som tar hensyn til varigheten av avkastningsgarantien og hvilke rammer som er fastsatt for investeringsvalget. Institusjonen skal kreve særskilt vederlag for bruk av rett til investeringsvalg.</article><article class="legalP" id="kapittel-2-paragraf-2-ledd-5">Når institusjonens resultat tilsier det, kan Kredittilsynet pålegge institusjonen å foreta analyser av pristariffene og i tilfelle å endre pristariff som er ubetryggende eller urimelig.</article></article><article class="legalArticle" data-lovdata-URL="LTI/forskrift/2006-06-30-869/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Beregningsrente for pristariffer</span></h3><article class="legalP" id="kapittel-2-paragraf-3-ledd-1">Kredittilsynet fastsetter den høyeste tillatte beregningsrente til enhver tid ut fra bestemmelsene i direktiv 2002/83/EF artikkel 20 nr. 1 B i). Det kan fastsettes særskilte beregningsrenter for kontrakter som inngås i fremmed valuta. En endring av rentesats gjelder tidligst fire måneder etter vedtaket.</article></article><article class="legalArticle" data-lovdata-URL="LTI/forskrift/2006-06-30-869/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Resultatavhengig vederlag for kapitalforvaltning</span></h3><article class="legalP" id="kapittel-2-paragraf-4-ledd-1">Institusjonen kan ikke for kontrakter med rett til overskudd av avkastningsresultatet benytte pristariff eller andre vilkår overfor forsikringstakeren som innebærer at vederlaget for kapitalforvaltningen varierer med størrelsen av oppnådd avkastning.</article><article class="legalP" id="kapittel-2-paragraf-4-ledd-2">Avtale om at midler knyttet til en kollektiv pensjons- eller livrenteordning skal forvaltes av institusjonen i særskilt investeringsportefølje i samsvar med fastsatt investeringsstrategi og risikoprofil i en eller flere underporteføljer i investeringsvalgsporteføljen, kan likevel fastsette at vederlaget for kapitalforvaltningen skal forhøyes eller reduseres etter fastsatte regler avhengig av om det årlige avkastningsresultatet blir høyere eller lavere enn avkastningen av en fastsatt referanseportefølje, herunder børsindeksportefølje.</article><article class="legalP" id="kapittel-2-paragraf-4-ledd-3">Institusjonen kan bare inngå avtale om resultatavhengig vederlag etter annet ledd med forsikringstaker som må anses som profesjonell kunde. Foretak som er små foretak etter regnskapsloven § 1-6, regnes her ikke som profesjonell kunde.</article></article><article class="legalArticle" data-lovdata-URL="LTI/forskrift/2006-06-30-869/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Pristariff for administrative tjenester</span></h3><article class="legalP" id="kapittel-2-paragraf-5-ledd-1">Pristariff for tjenester skal omfatte vederlag for administrasjon av forsikringskontrakten i det enkelte år.</article><article class="legalP" id="kapittel-2-paragraf-5-ledd-2">Pristariff for administrasjon av kollektive pensjons- og livrenteordninger baseres på omfanget og sammensetningen av de forsikrede i den enkelte ordning, samt hvilke ytelser ordningen omfatter. Det kan fastsettes stykkpriser som er lavere når antallet av sikrede er høyere.</article><article class="legalP" id="kapittel-2-paragraf-5-ledd-3">Provisjon til forsikringsformidler som dekkes av institusjonen, skal inngå som særskilt pristillegg for den kontrakt det gjelder.</article></article><article class="legalArticle" data-lovdata-URL="LTI/forskrift/2006-06-30-869/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Avbruddsgebyr</span></h3><article class="legalP" id="kapittel-2-paragraf-6-ledd-1">Det kan fastsettes i livsforsikringskontrakt at forsikringstakeren ved oppsigelse av kontrakten før forsikringstiden er utløpt, skal betale et avbruddsgebyr som ikke overstiger flyttegebyret etter § 11-3. Avbruddsgebyr kan ikke kreves hvis oppsigelsen gjelder flytting av kontrakten til annet selskap.</article><article class="legalP" id="kapittel-2-paragraf-6-ledd-2">For kollektive pensjons- og livsforsikringskontrakter som har inngått avtale om flerårig avkastningsgaranti gjelder bestemmelsen om avbruddsgebyr i § 6-4.</article><article class="legalP" id="kapittel-2-paragraf-6-ledd-3">Første og annet ledd gjelder tilsvarende for kontrakter som ikke regnes som livsforsikring.</article></article><article class="legalArticle" data-lovdata-URL="LTI/forskrift/2006-06-30-869/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Fripoliser, pensjonskapitalbevis. Engangsbetalte kontrakter</span></h3><article class="legalP" id="kapittel-2-paragraf-7-ledd-1">Institusjonen skal ha særskilt pristariff for forvaltning og administrasjon av fripoliser og pensjonskapitalbevis med kontraktsfastsatte ytelser til bruk ved beregning av administrasjonsreserve for slike kontrakter. Tilsvarende gjelder for engangsbetalte kontrakter.</article><article class="legalP" id="kapittel-2-paragraf-7-ledd-2">Institusjonen kan hvert år kreve vederlag for forvaltning og administrasjon av fripoliser og pensjonskapitalbevis med særskilte investeringsporteføljer. § 2-2 første ledd tredje punktum og fjerde ledd og § 2-5 første ledd gjelder tilsvarende.</article></article><article class="legalArticle" data-lovdata-URL="LTI/forskrift/2006-06-30-869/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Fortsettelsesforsikringer</span></h3><article class="legalP" id="kapittel-2-paragraf-8-ledd-1">Institusjonen kan for fortsettelsesforsikringer benytte en pristariff for risiko knyttet til person som avviker fra tariffen for den fripolise som er utstedt, og som legger til grunn:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-8-ledd-1-punkt-1"><article class="legalP" id="kapittel-2-paragraf-8-ledd-1-punkt-1-ledd-1">andre forutsetninger om sivilstand og antall barn,</article></article></li><li data-li-identifier="-" data-name="-"><article class="listArticle" id="kapittel-2-paragraf-8-ledd-1-punkt-2"><article class="legalP" id="kapittel-2-paragraf-8-ledd-1-punkt-2-ledd-1">at prisen for uføredekninger i kollektiv pensjonsforsikring skal svare til den pris selskapet anvender for individuelle pensjonsforsikringer av personer med normal helse, eller fastsettes med et rimelig prosentvis tillegg til kollektivtariffen,</article></article></li><li data-li-identifier="-" data-name="-"><article class="listArticle" id="kapittel-2-paragraf-8-ledd-1-punkt-3"><article class="legalP" id="kapittel-2-paragraf-8-ledd-1-punkt-3-ledd-1">at prisen for fortsettelsesforsikringer etter utmelding fra gruppelivsforsikring baseres på pristariffen for individuelle ettårige risikoforsikringer anvendt ut fra de helseopplysninger som forelå ved opptak av medlemmet i gruppelivsforsikringen.</article></article></li></ul></article></article><article class="legalArticle" data-lovdata-URL="LTI/forskrift/2006-06-30-869/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Melding om forsikrings- og pensjonsprodukter</span></h3><article class="legalP" id="kapittel-2-paragraf-9-ledd-1">Når et forsikrings- eller pensjonsprodukt første gang blir markedsført eller solgt, skal institusjonen sende produktmelding til Kredittilsynet. Det samme gjelder ved produktendring.</article><article class="legalP" id="kapittel-2-paragraf-9-ledd-2">En produktmelding skal inneholde en beskrivelse av produktet, herunder om produktet er med eller uten rett til overskudd av avkastnings- eller risikoresultat. Det skal også gis opplysninger om produktkombinasjoner som produktet skal inngå i. For produkter med særskilte investeringsporteføljer skal det opplyses om de prinsipper for sammensetningen av investeringsporteføljer og for utformingen av avkastningsgarantier og rett til investeringsvalg som vil bli lagt til grunn.</article><article class="legalP" id="kapittel-2-paragraf-9-ledd-3">Melding skal i tilfelle også inneholde opplysninger om:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-9-ledd-3-punkt-1"><article class="legalP" id="kapittel-2-paragraf-9-ledd-3-punkt-1-ledd-1">grunnlaget for beregning av forsikringsmessige avsetninger, herunder den diskonteringsrente og det formelverk for beregning av risiko knyttet til person som vil bli benyttet,</article></article></li><li data-li-identifier="-" data-name="-"><article class="listArticle" id="kapittel-2-paragraf-9-ledd-3-punkt-2"><article class="legalP" id="kapittel-2-paragraf-9-ledd-3-punkt-2-ledd-1">prinsipper for beregning av fripoliserettigheter og pensjonskapitalbevis,</article></article></li><li data-li-identifier="-" data-name="-"><article class="listArticle" id="kapittel-2-paragraf-9-ledd-3-punkt-3"><article class="legalP" id="kapittel-2-paragraf-9-ledd-3-punkt-3-ledd-1">avbruddsgebyr og prinsipper for beregning av gjenkjøpsverdi,</article></article></li><li data-li-identifier="-" data-name="-"><article class="listArticle" id="kapittel-2-paragraf-9-ledd-3-punkt-4"><article class="legalP" id="kapittel-2-paragraf-9-ledd-3-punkt-4-ledd-1">prinsipper for gjenforsikring, og</article></article></li><li data-li-identifier="-" data-name="-"><article class="listArticle" id="kapittel-2-paragraf-9-ledd-3-punkt-5"><article class="legalP" id="kapittel-2-paragraf-9-ledd-3-punkt-5-ledd-1">forhold som forsikringstakeren skal gi opplysning om til bruk ved vurdering av risiko knyttet til person.</article></article></li></ul></article></article><article class="legalArticle" data-lovdata-URL="LTI/forskrift/2006-06-30-869/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Melding av pristariffer</span></h3><article class="legalP" id="kapittel-2-paragraf-10-ledd-1">Melding om pristariffer selskapet har fastsatt, skal sendes til Kredittilsynet når pristariffene blir tatt i bruk av institusjonen. Det samme gjelder ved endring av pristariff. Meldingen skal angi fra hvilket tidspunkt en pristariff gjelder.</article><article class="legalP" id="kapittel-2-paragraf-10-ledd-2">Meldingen skal i tilfelle også inneholde opplysninger om:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-10-ledd-2-punkt-1"><article class="legalP" id="kapittel-2-paragraf-10-ledd-2-punkt-1-ledd-1">det formelverk for beregning av risiko knyttet til person som er benyttet,</article></article></li><li data-li-identifier="-" data-name="-"><article class="listArticle" id="kapittel-2-paragraf-10-ledd-2-punkt-2"><article class="legalP" id="kapittel-2-paragraf-10-ledd-2-punkt-2-ledd-1">den beregningsrente som er benyttet,</article></article></li><li data-li-identifier="-" data-name="-"><article class="listArticle" id="kapittel-2-paragraf-10-ledd-2-punkt-3"><article class="legalP" id="kapittel-2-paragraf-10-ledd-2-punkt-3-ledd-1">fortjenesteelement som er bygget inn i pristariffen,</article></article></li><li data-li-identifier="-" data-name="-"><article class="listArticle" id="kapittel-2-paragraf-10-ledd-2-punkt-4"><article class="legalP" id="kapittel-2-paragraf-10-ledd-2-punkt-4-ledd-1">kontraktsgebyr for nye kontrakter,</article></article></li><li data-li-identifier="-" data-name="-"><article class="listArticle" id="kapittel-2-paragraf-10-ledd-2-punkt-5"><article class="legalP" id="kapittel-2-paragraf-10-ledd-2-punkt-5-ledd-1">flyttegebyr etter § 11-3,</article></article></li><li data-li-identifier="-" data-name="-"><article class="listArticle" id="kapittel-2-paragraf-10-ledd-2-punkt-6"><article class="legalP" id="kapittel-2-paragraf-10-ledd-2-punkt-6-ledd-1">prinsipper for beregning av vederlag for avkastningsgaranti knyttet til særskilte investeringsporteføljer, og</article></article></li><li data-li-identifier="-" data-name="-"><article class="listArticle" id="kapittel-2-paragraf-10-ledd-2-punkt-7"><article class="legalP" id="kapittel-2-paragraf-10-ledd-2-punkt-7-ledd-1">andre prinsipper for utformingen av pristariff.</article></article></li></ul></article></article><article class="legalArticle" data-lovdata-URL="LTI/forskrift/2006-06-30-869/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Pensjonskasser med kollektiv pensjonsforsikring for én arbeidsgiver</span></h3><article class="legalP" id="kapittel-2-paragraf-11-ledd-1">For pensjonskasser med virksomhet som bare omfatter kollektiv pensjonsforsikring for én arbeidsgiver, gjelder § 2-1 annet ledd, § 2-2 tredje og fjerde ledd og § 2-3 tilsvarende. § 2-7 til § 2-10 gjelder tilsvarende så langt de passer. Arbeidsgiveren skal gis gjenpart av melding til Kredittilsynet.</article></article><article class="legalArticle" data-lovdata-URL="LTI/forskrift/2006-06-30-869/§2-12" data-name="§2-12" id="kapittel-2-paragraf-12"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Pensjonsforetak som driver virksomhet som ikke regnes som livsforsikring</span></h3><article class="legalP" id="kapittel-2-paragraf-12-ledd-1">For pensjonsforetak som driver virksomhet som ikke regnes som livsforsikring, gjelder bestemmelsene i § 2-2 til § 2-7 tilsvarende. Det samme gjelder bestemmelsene i forsikringsloven § 9-4, § 9-5 første og annet ledd og § 9-6 annet og tredje ledd.</article><article class="legalP" id="kapittel-2-paragraf-12-ledd-2">Bestemmelsene i § 2-9 og § 2-10 gjelder tilsvarende så langt de passer. Skal pensjonsforetakets virksomhet omfatte pensjonsordning med innskuddspensjon tilknyttet innskuddsfritak ved uførhet eller annet livsforsikringsprodukt, skal melding til Kredittilsynet etter § 2-9 og § 2-10 også omfatte:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-12-ledd-2-punkt-1"><article class="legalP" id="kapittel-2-paragraf-12-ledd-2-punkt-1-ledd-1">opplysning om avtalen med den institusjon som skal levere produktene,</article></article></li><li data-li-identifier="-" data-name="-"><article class="listArticle" id="kapittel-2-paragraf-12-ledd-2-punkt-2"><article class="legalP" id="kapittel-2-paragraf-12-ledd-2-punkt-2-ledd-1">en beskrivelse av produktene, og</article></article></li><li data-li-identifier="-" data-name="-"><article class="listArticle" id="kapittel-2-paragraf-12-ledd-2-punkt-3"><article class="legalP" id="kapittel-2-paragraf-12-ledd-2-punkt-3-ledd-1">de pristariffer for slike produkter som vil bli benyttet.</article></article></li></ul></article><article class="legalP" id="kapittel-2-paragraf-12-ledd-3">For pensjonskasse med virksomhet som bare omfatter pensjonsordning med innskuddspensjon for én arbeidsgiver, gjelder § 2-11 og annet ledd i paragrafen her tilsvarende.</article></article><article class="legalArticle" data-lovdata-URL="LTI/forskrift/2006-06-30-869/§2-13" data-name="§2-13" id="kapittel-2-paragraf-13"><h3 class="legalArticleHeader"><span class="legalArticleValue">§ 2-13</span>. <span class="legalArticleTitle">Skadeforsikringsselskaper som kan drive virksomhet som regnes som livsforsikring</span></h3><article class="legalP" id="kapittel-2-paragraf-13-ledd-1">Bestemmelsene i § 2-9 og § 2-10 gjelder tilsvarende så langt de passer for skadeforsikringsselskaper som har tillatelse til å overta livsforsikringer som omfattes av § 1-6.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2006-06-30-869/KAPITTEL_3"><h2>Kap. 3. Kapitalforvaltning</h2><article class="legalArticle" data-lovdata-URL="LTI/forskrift/2006-06-30-869/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Videreføring av forskrifter</span></h3><article class="legalP" id="kapittel-3-paragraf-1-ledd-1">Bestemmelsene om kapitalforvaltning for livsforsikringsselskaper i forskrift 23. april 1997 nr. 377 om forsikringsselskapers kapitalforvaltning (kapitalforvaltningsforskriften) gjelder for kapitalforvaltningen i livsforsikringsselskaper og pensjonsforetak. Tilsvarende gjelder for forskrift 2. august 1999 nr. 878 om lokalisering av eiendeler som skal dekke forsikringsmessige avsetninger og forskrift 3. juni 2002 nr. 515 om bruk av derivater i forsikring.</article></article><article class="legalArticle" data-lovdata-URL="LTI/forskrift/2006-06-30-869/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Særlige regler for pensjonsforetak</span></h3><article class="legalP" id="kapittel-3-paragraf-2-ledd-1">Et pensjonsforetak kan ikke stille garanti for lån til tredjemann. Pensjonsforetak kan heller ikke oppta lån, med mindre lånet skal dekke kortsiktige likviditetsbehov, eller gjelder opptak av ansvarlig lånekapital etter samtykke av Kredittilsynet.</article><article class="legalP" id="kapittel-3-paragraf-2-ledd-2">Et pensjonsforetak kan uten hinder av § 8 i kapitalforvaltningsforskriften ha investeringer på inntil 5 prosent av forvaltningskapitalen i et foretak eller en institusjon som har pensjonsordning i pensjonsforetaket, herunder finansielle instrumenter utstedt av foretaket eller institusjonen. Inngår foretak eller institusjon med pensjonsordning i pensjonsforetaket i et konsern eller annen tilsvarende gruppe, skal de samlede investeringer i foretak og institusjoner i gruppen ikke overstige 10 prosent av forvaltningskapitalen i pensjonsforetaket.</article><article class="legalP" id="kapittel-3-paragraf-2-ledd-3">Et pensjonsforetak kan uten hinder av § 9 i kapitalforvaltningsforskriften ha inntil 15 prosent av forvaltningskapitalen plassert i fast eiendom som leies eller på annen måte brukes av et foretak eller en institusjon som har pensjonsordning i pensjonsforetaket. Inngår foretak eller institusjon med pensjonsordning i pensjonsforetaket i et konsern eller annen tilsvarende gruppe, skal ikke plasseringer i fast eiendom som leies eller brukes av foretak og institusjoner i gruppen overstige 20 prosent av forvaltningskapitalen. Ved anvendelsen av plasseringsbegrensningene i leddet her skal også investeringer som omfattes av annet ledd medregnes.</article></article><article class="legalArticle" data-lovdata-URL="LTI/forskrift/2006-06-30-869/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Forvaltning av premie- eller innskuddsfond</span></h3><article class="legalP" id="kapittel-3-paragraf-3-ledd-1">Bestemmelsene om forvaltning av premiefond og innskuddsfond i forskrift 21. november 1989 nr. 1170 om forvaltning og bruk av midler i premiefond, pensjonsreguleringsfond og innskuddsfond gjelder for livsforsikringsselskaper og pensjonsforetak.</article></article><article class="legalArticle" data-lovdata-URL="LTI/forskrift/2006-06-30-869/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Endring av forvaltningsordning</span></h3><article class="legalP" id="kapittel-3-paragraf-4-ledd-1">Overføres en kontrakt fra kollektivporteføljen til investeringsvalgsporteføljen, skal tilleggsavsetninger knyttet til kontrakten overføres og inngå i den særskilte investeringsporteføljen tilknyttet kontrakten.</article><article class="legalP" id="kapittel-3-paragraf-4-ledd-2">Ved beregning av kontraktens tilleggsavsetninger gjelder § 11-2 om kursreguleringsfond tilsvarende.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2006-06-30-869/KAPITTEL_4"><h2>Kap. 4. Overskudd</h2><article class="legalArticle" data-lovdata-URL="LTI/forskrift/2006-06-30-869/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Overskudd på kontrakter uten overskuddsrett</span></h3><article class="legalP" id="kapittel-4-paragraf-1-ledd-1">Overskudd som etter forsikringsloven § 9-9 første ledd, jf. § 7-10 og § 8-4, er tilordnet kontrakter uten overskuddsrett, tilfaller institusjonen. Det samme gjelder overskudd etter forsikringsloven § 9-10 tredje ledd, jf. § 7-10 annet ledd.</article></article><article class="legalArticle" data-lovdata-URL="LTI/forskrift/2006-06-30-869/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Overskudd tilordnet fripoliser, pensjonskapitalbevis mv.</span></h3><article class="legalP" id="kapittel-4-paragraf-2-ledd-1">Reglene om anvendelsen av overskudd i forsikringsloven § 9-12, jf. § 7-10 annet ledd, gjelder også:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">fripoliser med ytelser under utbetaling,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">opptjente rettigheter i kommunale pensjonsordninger som tilordnes overskudd etter forsikringsloven § 10-14 annet ledd, og</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">individuelle livsforsikringskontrakter med kontraktsfastsatte ytelser som er inngått før 1. januar 2008, unntatt når samtlige slike kontrakter er skilt ut til forvaltning som egen portefølje etter bestemmelsene i § 7-1.</article></article></li></ul></article><article class="legalP" id="kapittel-4-paragraf-2-ledd-2">Reglene i forsikringsloven § 9-12, jf. § 7-10 annet ledd, gjelder ikke pensjonsspareavtaler og pensjonsforsikringsavtaler etter innskuddspensjonsloven § 7-3.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2006-06-30-869/KAPITTEL_5"><h2>Kap. 5. Forsikringsmessige avsetninger</h2><article class="legalArticle" data-lovdata-URL="LTI/forskrift/2006-06-30-869/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Beregning av minstekrav til avsetninger</span></h3><article class="legalP" id="kapittel-5-paragraf-1-ledd-1">Ved beregningen av minstekrav til forsikringsmessige avsetninger for de enkelte kontrakter kan institusjonen ikke benytte høyere diskonteringsrente enn beregningsrenten etter reglene i § 2-3 på det tidspunkt de enkelte deler av forpliktelsene etter kontrakten er oppstått, jf. forsikringsloven § 9-16 annet ledd.</article></article><article class="legalArticle" data-lovdata-URL="LTI/forskrift/2006-06-30-869/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Administrasjonsreserve</span></h3><article class="legalP" id="kapittel-5-paragraf-2-ledd-1">Institusjonen skal foreta avsetning til administrasjonsreserve for fripoliser og pensjonskapitalbevis med kontraktsfastsatte ytelser. Det kan også foretas slik avsetning til dekning av fremtidig kostnadsansvar knyttet til engangsbetalte kontrakter og andre grupper av kontrakter. Avsetninger for engangsbetalte kontrakter kan i stedet beregnes ut fra kapitalverdien av bruttoforpliktelsene etter kontraktene.</article><article class="legalP" id="kapittel-5-paragraf-2-ledd-2">Administrasjonsreserve for fripoliser og pensjonskapitalbevis med kontraktsfastsatte ytelser skal beregnes uten fortjenesteelement.</article></article><article class="legalArticle" data-lovdata-URL="LTI/forskrift/2006-06-30-869/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Avsetning til dekning av særskilt avkastningsgaranti</span></h3><article class="legalP" id="kapittel-5-paragraf-3-ledd-1">Supplerende avsetning til dekning av avkastningsgaranti knyttet til særskilt investeringsportefølje, jf. forsikringsloven § 9-18 tredje ledd, skal tilsvare kapitalverdien på beregningstidspunktet av den garanterte avkastning med tillegg av den porteføljeverdi som garantien etter avtalen til enhver tid er knyttet til, og med fradrag av verdien av investeringsporteføljen på beregningstidspunktet.</article></article><article class="legalArticle" data-lovdata-URL="LTI/forskrift/2006-06-30-869/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Bruk av tilleggsavsetninger ved forsikringstilfelle, opphør av kontrakt mv.</span></h3><article class="legalP" id="kapittel-5-paragraf-4-ledd-1">Tilleggsavsetninger knyttet til individuell kapitalforsikring skal utbetales ved forsikringstilfellet eller ved gjenkjøp i samme utstrekning som det foretas gjenkjøp. Det samme gjelder ved gjenkjøp av individuell livrente.</article><article class="legalP" id="kapittel-5-paragraf-4-ledd-2">Tilleggsavsetninger knyttet til individuell rente- og pensjonsforsikring skal benyttes til engangspremier for årlig forhøyelse av pensjonsytelsene, første gang innen ett år etter at pensjon ble utbetalt. Hvert år benyttes en del av tilleggsavsetningene tilsvarende den prosentvise reduksjon av premiereserven i løpet av året, eller en så stor del at ytelsene kan forhøyes like meget som i foregående år. Skal pensjon utbetales i et fastsatt antall av år, skal i tilfelle gjenværende tilleggsavsetninger utbetales i det siste år av perioden.</article><article class="legalP" id="kapittel-5-paragraf-4-ledd-3">Tilleggsavsetninger knyttet til kollektiv pensjonsordning skal ved opphør og avvikling eller endringer i foretaket disponeres i samsvar med reglene om pensjonsordningens midler i foretakspensjonsloven kapitlene 12 til 15 og innskuddspensjonsloven kapitlene 10 til 14.</article></article><article class="legalArticle" data-lovdata-URL="LTI/forskrift/2006-06-30-869/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Annen bruk av tilleggsavsetninger</span></h3><article class="legalP" id="kapittel-5-paragraf-5-ledd-1">Har en institusjon tapt sin ansvarlige kapital, og kan kravet til premiereserve for en eller flere kontrakter ikke oppfylles ved overføring fra tilleggsavsetninger knyttet til den eller de kontrakter det gjelder, skal kravet til premiereserve oppfylles ved overføring av gjenværende tilleggsavsetninger knyttet til de kontrakter som har tilstrekkelig premiereserve. Størrelsen av de gjenværende tilleggsavsetninger for hver kontrakt legges til grunn ved fordelingen.</article></article><article class="legalArticle" data-lovdata-URL="LTI/forskrift/2006-06-30-869/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Risikoutjevningsfond</span></h3><article class="legalP" id="kapittel-5-paragraf-6-ledd-1">Institusjonen kan ikke uten samtykke etter forsikringsloven § 9-11 første ledd foreta avsetning til risikoutjevningsfondet som medfører at fondet vil overstige 150 prosent av institusjonens samlede risikopremier i regnskapsåret. Dette gjelder ikke avkastning tilordnet risikoutjevningsfondet etter forsikringsloven § 9-9 første ledd.</article><article class="legalP" id="kapittel-5-paragraf-6-ledd-2">Institusjonens overskudd på risikoresultatet i et år beregnes ut fra risikoresultatet for samtlige grupper av kontrakter. Avsetningen til risikoutjevningsfondet i et år fordeles mellom de grupper hvor det er overskudd på risikoresultatet etter størrelsen av overskuddet i den enkelte gruppe.</article><article class="legalP" id="kapittel-5-paragraf-6-ledd-3">Reglene om overskudd på risikoresultatet i forsikringsloven § 9-10 tredje ledd gjelder ikke risikoforsikringer av høyst ett års varighet som etter melding til Kredittilsynet ikke har rett til overskudd. Overskudd på risikoresultatet for slike forsikringer tilordnes selskapet.</article><article class="legalP" id="kapittel-5-paragraf-6-ledd-4">Må institusjonen endre grunnlaget for beregningen av kapitalverdiene slik at de forsikringsmessige avsetninger må forhøyes etter plan som nevnt i forsikringsloven § 9-25, kan risikoutjevningsfondet benyttes til å dekke manglende premiereserve.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2006-06-30-869/KAPITTEL_6"><h2>Kap. 6. Foretakspensjonsordninger med flerårig avkastningsgaranti mv.</h2><article class="legalArticle" data-lovdata-URL="LTI/forskrift/2006-06-30-869/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Flerårig avkastningsgaranti for særskilt investeringsportefølje</span></h3><article class="legalP" id="kapittel-6-paragraf-1-ledd-1">I avtale etter foretakspensjonsloven § 11-1 eller forsikringsloven § 10-15 om at midlene i en kollektiv pensjonsordning med kontraktsfastsatte ytelser skal forvaltes i en særskilt investeringsportefølje, kan det fastsettes at institusjonen garanterer at avkastningen av investeringsporteføljen over et bestemt antall år, minst skal ligge på det nivå avtalen angir. Slik garanti kan ikke dekke en periode som overstiger fem år.</article><article class="legalP" id="kapittel-6-paragraf-1-ledd-2">Avtalen skal angi hvordan investeringsporteføljen skal sammensettes, hvilken investeringsstrategi og risikoprofil som skal gjelde for porteføljen, og hvilken adgang forsikringstakeren og institusjonen skal ha til å endre sammensetningen. Avtalen skal også inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-2-punkt-1"><article class="legalP" id="kapittel-6-paragraf-1-ledd-2-punkt-1-ledd-1">regler om bufferavsetning for pensjonsordningen etter § 6-3, herunder en nedre og øvre grense for størrelsen av avsetningen, og om bruken av avsetningen, og</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-2-punkt-2"><article class="legalP" id="kapittel-6-paragraf-1-ledd-2-punkt-2-ledd-1">regler for avregning og oppgjør mellom forsikringstakeren og institusjonen ved utløpet av garantiperioden.</article></article></li></ul></article><article class="legalP" id="kapittel-6-paragraf-1-ledd-3">Institusjonen kan innenfor de rammer avtalen fastsetter, forvalte midler knyttet til pensjonsordningen i en eller flere underporteføljer i investeringsvalgsporteføljen.</article></article><article class="legalArticle" data-lovdata-URL="LTI/forskrift/2006-06-30-869/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Avsetningskrav</span></h3><article class="legalP" id="kapittel-6-paragraf-2-ledd-1">Avsetninger til premiereserve for alders-, uføre- og etterlatteytelser skal beregnes ut fra beregningsgrunnlaget for pensjonsordningen og medlemmenes opptjente rett til pensjon til enhver tid. Overstiger avkastningen på investeringsporteføljen i et regnskapsår de årlige avsetningskrav etter beregningsgrunnlaget, kan det også foretas tilleggsavsetninger.</article><article class="legalP" id="kapittel-6-paragraf-2-ledd-2">Er avkastningen på investeringsporteføljen i et regnskapsår ikke så stor som forutsatt i beregningsgrunnlaget for pensjonsordningen, herunder diskonteringsrenten, og kan differansen ikke dekkes etter reglene om tilleggsavsetninger, skal institusjonen straks sørge for at manglende premiereserve blir dekket ved overføring fra bufferavsetningen etter § 6-3 eller, om nødvendig, fra premiefondet knyttet til pensjonsordningen. Udekket rest skal dekkes ved tilskudd fra foretaket, eller i tilfelle belastes institusjonen etter foretakspensjonsloven § 11-1 fjerde ledd eller forsikringsloven § 10-15 tredje ledd.</article></article><article class="legalArticle" data-lovdata-URL="LTI/forskrift/2006-06-30-869/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Bufferavsetning. Overskudd</span></h3><article class="legalP" id="kapittel-6-paragraf-3-ledd-1">Overstiger avkastningen på investeringsporteføljen i et regnskapsår de årlige avsetninger etter § 6-2 første ledd, skal restbeløpet etter fradrag av overskudd til pensjonistenes overskuddsfond avsettes som bufferavsetning for pensjonsordningen.</article><article class="legalP" id="kapittel-6-paragraf-3-ledd-2">Overstiger bufferavsetningen den avtalte øvre grense, skal det overskytende beløp regnes som overskudd og tilføres foretakets premiefond. Er bufferavsetningen mindre enn den avtalte nedre grense, skal foretaket etter krav fra institusjonen dekke det manglende beløp ved særskilt tilskudd til premiefondet eller bufferavsetningen eller stille tilsvarende sikkerhet som institusjonen godtar. Tilskudd fra foretaket som nevnt i § 6-2 annet ledd siste punktum, regnes her som tilskudd til bufferavsetningen.</article></article><article class="legalArticle" data-lovdata-URL="LTI/forskrift/2006-06-30-869/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Avbruddsgebyr</span></h3><article class="legalP" id="kapittel-6-paragraf-4-ledd-1">Avtale som nevnt i § 6-1 kan fastsette at foretaket skal betale et særskilt avbruddsgebyr dersom garantitiden er på mer enn tre år og foretaket avslutter eller flytter kontrakten før utløpet av garantiperioden.</article></article><article class="legalArticle" data-lovdata-URL="LTI/forskrift/2006-06-30-869/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Supplerende avsetninger for garantiansvar</span></h3><article class="legalP" id="kapittel-6-paragraf-5-ledd-1">Institusjonen skal foreta supplerende avsetninger etter § 5-3, jf. forsikringsloven § 9-18 tredje og fjerde ledd, til dekning av sitt garantiansvar etter reglene i § 6-1 til § 6-3.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2006-06-30-869/KAPITTEL_7"><h2>Kap. 7. Særlige regler for eksisterende portefølje av individuelle livsforsikringskontrakter</h2><article class="legalArticle" data-lovdata-URL="LTI/forskrift/2006-06-30-869/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Eksisterende portefølje av individuelle livsforsikringskontrakter</span></h3><article class="legalP" id="kapittel-7-paragraf-1-ledd-1">Et livsforsikringsselskap kan skille ut samtlige individuelle livsforsikringskontrakter med kontraktsfastsatte ytelser som er inngått før 1. januar 2008, til forvaltning som egen portefølje etter reglene i paragrafen her. Porteføljen skal i tilfelle også omfatte slike individuelle kontrakter med engangsbetalt premie.</article><article class="legalP" id="kapittel-7-paragraf-1-ledd-2">Selskapet skal ha et system for registrering av hvilke kontrakter som omfattes av porteføljen.</article><article class="legalP" id="kapittel-7-paragraf-1-ledd-3">For selskapets forvaltning av porteføljen gjelder bestemmelsene i forsikringsloven kapittel 9 med følgende unntak:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-ledd-3-punkt-1"><article class="legalP" id="kapittel-7-paragraf-1-ledd-3-punkt-1-ledd-1">bestemmelsene i § 9-3 til § 9-6 gjelder ikke,</article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-ledd-3-punkt-2"><article class="legalP" id="kapittel-7-paragraf-1-ledd-3-punkt-2-ledd-1">eiendeler motsvarende de forsikringsmessige avsetninger til sikring av forpliktelser etter de kontrakter porteføljen omfatter, skal forvaltes som egen underportefølje i kollektivporteføljen,</article></article></li><li data-li-identifier="c)" data-name="c)"><article class="listArticle" id="kapittel-7-paragraf-1-ledd-3-punkt-3"><article class="legalP" id="kapittel-7-paragraf-1-ledd-3-punkt-3-ledd-1">overskudd ved forvaltningen av eiendeler som nevnt i bokstav b) beregnes og fordeles etter de tidligere gjeldende regler i lov 10. juni 1988 nr. 39 om forsikringsvirksomhet § 8-1 med tilhørende forskrifter,</article></article></li><li data-li-identifier="d)" data-name="d)"><article class="listArticle" id="kapittel-7-paragraf-1-ledd-3-punkt-4"><article class="legalP" id="kapittel-7-paragraf-1-ledd-3-punkt-4-ledd-1">avsetninger til premiereserve skal beregnes på bruttobasis ut fra forskjellen mellom kapitalverdien av samtlige bruttoforpliktelser etter kontrakten, herunder fremtidige kostnader, og kapitalverdien av bruttopremier som skal betales etter kontrakten, dersom dette gir høyere avsetningskrav enn beregning etter § 9-16,</article></article></li><li data-li-identifier="e)" data-name="e)"><article class="listArticle" id="kapittel-7-paragraf-1-ledd-3-punkt-5"><article class="legalP" id="kapittel-7-paragraf-1-ledd-3-punkt-5-ledd-1">bestemmelsene om kursreguleringsfond i § 9-20, jf. § 11-2 i forskriften her, gjelder summen av urealiserte gevinster på finansielle omløpsmidler som inngår i underporteføljen nevnt i bokstav b, og</article></article></li><li data-li-identifier="f)" data-name="f)"><article class="listArticle" id="kapittel-7-paragraf-1-ledd-3-punkt-6"><article class="legalP" id="kapittel-7-paragraf-1-ledd-3-punkt-6-ledd-1">bestemmelsene om risikoutjevningsfond i § 9-10 tredje ledd og § 9-22 gjelder ikke.</article></article></li></ul></article></article><article class="legalArticle" data-lovdata-URL="LTI/forskrift/2006-06-30-869/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Endringsavtale. Flytting</span></h3><article class="legalP" id="kapittel-7-paragraf-2-ledd-1">En forsikringskontrakt utgår av porteføljen etter § 7-1 første ledd dersom den blir endret ved avtale mellom selskapet og forsikringstakeren, med mindre virkningen for premie, ytelse eller forsikringstid er uvesentlig.</article><article class="legalP" id="kapittel-7-paragraf-2-ledd-2">Ved flytting av en forsikringskontrakt gjelder reglene i forsikringsloven kapittel 11.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2006-06-30-869/KAPITTEL_8"><h2>Kap. 8. Kontoføring</h2><article class="legalArticle" data-lovdata-URL="LTI/forskrift/2006-06-30-869/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Kontoføring</span></h3><article class="legalP" id="kapittel-8-paragraf-1-ledd-1">Forskrift 26. mai 1995 nr. 583 om kontoføring og kontoutskrift i livs- og pensjonsforsikring gjelder for livsforsikringsselskaper og pensjonskasser som driver virksomhet som regnes som livsforsikring. For andre pensjonskasser og for innskuddspensjonsforetak gjelder bestemmelsene i forskriften så langt de passer.</article><article class="legalP" id="kapittel-8-paragraf-1-ledd-2">Forskriften gjelder ikke for pensjonskasser som bare har overtatt pensjonsordning for ett foretak eller én institusjon.</article><article class="legalP" id="kapittel-8-paragraf-1-ledd-3">Bestemmelsene i paragrafen her gjør ingen innskrenkning i de informasjonskrav som stilles til pensjonsforetak i forsikringsloven § 7-11 og § 8-3 første ledd.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2006-06-30-869/KAPITTEL_9"><h2>Kap. 9. Solvensmarginkapital og ansvarlig kapital</h2><article class="legalArticle" data-lovdata-URL="LTI/forskrift/2006-06-30-869/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Solvensmarginkrav for livsforsikringsselskaper</span></h3><article class="legalP" id="kapittel-9-paragraf-1-ledd-1">For livsforsikringsselskaper gjelder forskrift 19. mai 1995 nr. 481 om beregning av solvensmarginkrav og solvensmarginkapital for norske livsforsikringsselskaper.</article></article><article class="legalArticle" data-lovdata-URL="LTI/forskrift/2006-06-30-869/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Solvensmarginkrav for pensjonskasser</span></h3><article class="legalP" id="kapittel-9-paragraf-2-ledd-1">Forskrift 19. mai 1995 nr. 481 om beregning av solvensmarginkrav og solvensmarginkapital for norske livsforsikringsselskaper gjelder tilsvarende for pensjonskasser med pensjonsordninger som anses som livsforsikring. Minstekravet til solvensmargin i § 3 annet punktum gjelder ikke for pensjonskasser.</article></article><article class="legalArticle" data-lovdata-URL="LTI/forskrift/2006-06-30-869/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Krav til livsforsikringsselskapers og pensjonsforetaks ansvarlige kapital</span></h3><article class="legalP" id="kapittel-9-paragraf-3-ledd-1">Ved beregningen av kravet til ansvarlig kapital etter forsikringsloven § 6-3, § 7-9 første og annet ledd og § 8-3 første ledd gjelder bestemmelsene i forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak, og forskrift 22. oktober 1990 nr. 875 om minstekrav til kapitaldekning i finansinstitusjoner og verdipapirforetak.</article><article class="legalP" id="kapittel-9-paragraf-3-ledd-2">Forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak § 7 tredje ledd bokstav a og g gjelder ikke for pensjonskasser som har vedtektsfestet at den ikke kan innhente ansvarlig kapital fra andre enn foretak eller institusjon som har pensjonsordning i pensjonskassen.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2006-06-30-869/KAPITTEL_10"><h2>Kap. 10. Kommunale pensjonsordninger</h2><article class="legalArticle" data-lovdata-URL="LTI/forskrift/2006-06-30-869/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Innbetaling av premier for kommunale pensjonsordninger</span></h3><article class="legalP" id="kapittel-10-paragraf-1-ledd-1">Ordinær årspremie beregnet etter forsikringsloven § 10-5 første ledd, skal betales forskuddsvis ved forsikringsårets begynnelse. Premien kan etter avtale med forsikringsselskapet innbetales forskuddsvis i halvårlige terminer, kvartalsvise terminer eller i månedlige terminer. Ved oppdeling av premien i terminer skal det beregnes et termintillegg som dekker økte administrasjonskostnader og reduserte renteinntekter. Termintillegg benyttes tilsvarende ved reguleringspremie og engangspremier.</article><article class="legalP" id="kapittel-10-paragraf-1-ledd-2">Ordinær årspremie for nye medlemmer eller premie som følge av lønnsøkning for medlemmene, skal kreves innbetalt så snart den er beregnet. Premien kan etter avtale med forsikringsselskapet fordeles over de premieterminer som gjenstår av forsikringsåret.</article><article class="legalP" id="kapittel-10-paragraf-1-ledd-3">Reguleringspremie som nevnt i forsikringsloven § 10-5 annet ledd skal kreves innbetalt så snart den årlige reguleringspremien er fastsatt. Innbetalingen kan fordeles over de premieterminer som gjenstår av forsikringsåret når reguleringspremien er fastsatt.</article><article class="legalP" id="kapittel-10-paragraf-1-ledd-4">Engangspremier som nevnt i forsikringsloven § 10-5 tredje ledd skal kreves innbetalt så snart de er fastsatt. Det kan fastsettes at innbetaling først skal skje samtidig med årets siste premietermin eller senest ved årets utgang.</article></article><article class="legalArticle" data-lovdata-URL="LTI/forskrift/2006-06-30-869/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Forsikringsteknisk underdekning i kommunale pensjonskasser</span></h3><article class="legalP" id="kapittel-10-paragraf-2-ledd-1">En kommunal pensjonskasse som ikke har eiendeler som er tilstrekkelige til å dekke de forsikringmessige avsetninger til enhver tid, kan med samtykke fra Finansdepartementet videreføre underdekningen for en tidsbegrenset periode i henhold til en opptrappingsplan fastsatt med sikte på at avsetningene skal være tilfredsstillende dekket ved utløpet av perioden.</article><article class="legalP" id="kapittel-10-paragraf-2-ledd-2">Kommunal pensjonsordning med godkjent opptrappingsplan som utløper etter 1. januar 2011, må i tilfelle søke om samtykke etter første ledd før 1. januar 2010.</article></article></section><section class="section" data-name="kap11" id="kapittel-11" data-lovdata-URL="LTI/forskrift/2006-06-30-869/KAPITTEL_11"><h2>Kap. 11. Flytting</h2><article class="legalArticle" data-lovdata-URL="LTI/forskrift/2006-06-30-869/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Beregning etter forsikringsloven § 11-7</span></h3><article class="legalP" id="kapittel-11-paragraf-1-ledd-1">Ved beregning etter forsikringsloven § 11-7 av midler knyttet til den kontrakt som skal flyttes, skal avkastning frem til beregningstidspunktet etter § 11-7 tredje ledd tilordnes kontrakten og disponeres etter reglene i forsikringsloven § 9-9 første ledd, jf. § 7-10 og § 8-4, eller i tilfelle etter § 9-12 annet og tredje ledd, jf. § 4-2 og § 7-1 i forskriften her.</article></article><article class="legalArticle" data-lovdata-URL="LTI/forskrift/2006-06-30-869/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Kursreguleringsfond</span></h3><article class="legalP" id="kapittel-11-paragraf-2-ledd-1">Ved flytting av en kontrakt skal tilleggsavsetningene knyttet til kontrakten i avgivende institusjon som beregnet etter forsikringsloven § 11-7, jf. § 11-11 til § 11-14 forhøyes etter reglene i paragrafen her.</article><article class="legalP" id="kapittel-11-paragraf-2-ledd-2">Ved flytting av individuelle kontrakter, herunder fripoliser og pensjonskapitalbevis, skal kontraktens forholdsmessige andel av kursreguleringsfondet på beregningstidspunktet etter forsikringsloven § 11-7 tredje ledd, tilordnes kontrakten som tilleggsavsetninger.</article><article class="legalP" id="kapittel-11-paragraf-2-ledd-3">Ved flytting av kollektiv pensjonsordning eller annen kollektivkontrakt skal kontraktens forholdsmessige andel av kursreguleringsfondet på beregningstidspunktet etter forsikringsloven § 11-7 tredje ledd, tilordnes kontrakten som tilleggsavsetninger. Selskapet har likevel adgang til å holde tilbake den forholdsmessige del av kursreguleringsfondet som utgjør inntil to prosent av kontraktens premiereserve.</article><article class="legalP" id="kapittel-11-paragraf-2-ledd-4">Ved anvendelsen av annet og tredje ledd beregnes en kontrakts forholdsmessige andel av kursreguleringsfondet ut fra forholdet på beregningstidspunktet etter forsikringsloven § 11-7 tredje ledd mellom de midler som er knyttet til den kontrakt som skal flyttes, og midlene knyttet til samtlige kontrakter i den kollektivportefølje hvor kontrakten inngår.</article><article class="legalP" id="kapittel-11-paragraf-2-ledd-5">Kontraktens andel av kursreguleringsfondet skal likevel ikke overføres dersom kontrakten er etablert eller flyttet til et selskap fra et annet selskap mindre enn tolv måneder før flyttetidspunktet.</article><article class="legalP" id="kapittel-11-paragraf-2-ledd-6">Ved flytting av pensjonsordning fra en pensjonskasse som bare omfatter pensjonsordning for ett foretak eller én arbeidsgiver, skal hele kursreguleringsfondet anses som tilleggsavsetninger.</article></article><article class="legalArticle" data-lovdata-URL="LTI/forskrift/2006-06-30-869/§11-3" data-name="§11-3" id="kapittel-11-paragraf-3"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Flyttegebyr</span></h3><article class="legalP" id="kapittel-11-paragraf-3-ledd-1">Flyttegebyret kan ikke settes høyere enn 5000 kroner ved flytting av en kollektiv pensjonsordning for én arbeidsgiver. Ved flytting av en individuell livsforsikring eller pensjonsavtale kan gebyret ikke settes høyere enn 200 kroner. Beløpet inkluderer ikke kostnader ved eventuell helsebedømmelse.</article><article class="legalP" id="kapittel-11-paragraf-3-ledd-2">Flyttegebyret fastsettes under hensyn til omkostninger som skal være dekket gjennom de omkostningselementer det tidligere er tatt hensyn til ved beregning av pristariffer for tjenester.</article><article class="legalP" id="kapittel-11-paragraf-3-ledd-3">Institusjonen kan ikke kreve dekning av kostnader knyttet til overføringen av en forsikring utover flyttegebyret.</article></article></section><section class="section" data-name="kap12" id="kapittel-12" data-lovdata-URL="LTI/forskrift/2006-06-30-869/KAPITTEL_12"><h2>Kap. 12. Informasjonsplikt for pensjonskasser</h2><article class="legalArticle" data-lovdata-URL="LTI/forskrift/2006-06-30-869/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>. <span class="legalArticleTitle">Nærmere om informasjonsplikten i forsikringsloven § 7-11 annet ledd første punktum</span></h3><article class="legalP" id="kapittel-12-paragraf-1-ledd-1">Har pensjonskassen innskuddspensjonsordninger skal informasjon som nevnt i forsikringsloven § 7-11 annet ledd første punktum omfatte pensjonskapitalens størrelse.</article><article class="legalP" id="kapittel-12-paragraf-1-ledd-2">Har pensjonskassen kommunale pensjonsordninger skal informasjon som nevnt i forsikringsloven § 7-11 annet ledd første punktum omfatte opptjent pensjon basert på beregnet folketrygd, jf. forsikringsloven § 10-5 fjerde ledd.</article><article class="legalP" id="kapittel-12-paragraf-1-ledd-3">Informasjon som nevnt i første og annet ledd, skal inneholde opplysninger om de forutsetninger som er lagt til grunn for beregningen av pensjonens størrelse.</article></article><article class="legalArticle" data-lovdata-URL="LTI/forskrift/2006-06-30-869/§12-2" data-name="§12-2" id="kapittel-12-paragraf-2"><h3 class="legalArticleHeader"><span class="legalArticleValue">§ 12-2</span>. <span class="legalArticleTitle">Informasjonsplikt når medlemmene bærer investeringsrisikoen</span></h3><article class="legalP" id="kapittel-12-paragraf-2-ledd-1">Informasjonspliktbestemmelsene i forskrift 23. april 1997 nr. 377 om forsikringsselskapers kapitalforvaltning (kapitalforvaltningsforskriften) § 18 gjelder tilsvarende for pensjonskasser som er opprettet med investeringsvalg.</article><article class="legalP" id="kapittel-12-paragraf-2-ledd-2">For pensjonsordninger med kollektivt investeringsvalg i henhold til innskuddspensjonsloven § 3-2a og foretakspensjonsloven § 11-1a, skal medlemmene etter anmodning gis slik informasjon som nevnt i kapitalforvaltningsforskriften § 18 første ledd.</article></article><article class="legalArticle" data-lovdata-URL="LTI/forskrift/2006-06-30-869/§12-3" data-name="§12-3" id="kapittel-12-paragraf-3"><h3 class="legalArticleHeader"><span class="legalArticleValue">§ 12-3</span>. <span class="legalArticleTitle">Informasjon om investeringsstrategien</span></h3><article class="legalP" id="kapittel-12-paragraf-3-ledd-1">Redegjørelsen for investeringsstrategien som nevnt i forsikringsloven § 7-7 fjerde ledd, skal etter anmodning stilles til rådighet for pensjonsordningens medlemmer og pensjonister.</article></article><article class="legalArticle" data-lovdata-URL="LTI/forskrift/2006-06-30-869/§12-4" data-name="§12-4" id="kapittel-12-paragraf-4"><h3 class="legalArticleHeader"><span class="legalArticleValue">§ 12-4</span>. <span class="legalArticleTitle">Informasjon når rett til ytelsen etter pensjonsordningen oppstår</span></h3><article class="legalP" id="kapittel-12-paragraf-4-ledd-1">Hver pensjonsmottager skal, ved pensjoneringen eller når rett til andre ytelser oppstår, motta fyllestgjørende opplysninger om de ytelser som vedkommende har rett til, og de utbetalingsmåter det kan velges mellom.</article></article><article class="legalArticle" data-lovdata-URL="LTI/forskrift/2006-06-30-869/§12-5" data-name="§12-5" id="kapittel-12-paragraf-5"><h3 class="legalArticleHeader"><span class="legalArticleValue">§ 12-5</span>. <span class="legalArticleTitle">Informasjon om forventet fremtidig nivå på pensjonsytelsene</span></h3><article class="legalP" id="kapittel-12-paragraf-5-ledd-1">Hvert medlem skal etter anmodning informeres om:<ul class="defaultList"><li data-li-identifier="a)" data-name="a)"><article class="listArticle" id="kapittel-12-paragraf-5-ledd-1-punkt-1"><article class="legalP" id="kapittel-12-paragraf-5-ledd-1-punkt-1-ledd-1">forventet fremtidig nivå på vedkommendes pensjonsytelser, og</article></article></li><li data-li-identifier="b)" data-name="b)"><article class="listArticle" id="kapittel-12-paragraf-5-ledd-1-punkt-2"><article class="legalP" id="kapittel-12-paragraf-5-ledd-1-punkt-2-ledd-1">pensjonsytelsenes størrelse og betingelsen for overføring av pensjonsrettigheter til en annen pensjonskasse eller livsforsikringsselskap, ved ansettelsesforholdets opphør.</article></article></li></ul></article></article></section><section class="section" data-name="kap13" id="kapittel-13" data-lovdata-URL="LTI/forskrift/2006-06-30-869/KAPITTEL_13"><h2>Kap. 13. Ikrafttreden. Overgangsregler mv.</h2><article class="legalArticle" data-lovdata-URL="LTI/forskrift/2006-06-30-869/§13-1" data-name="§13-1" id="kapittel-13-paragraf-1"><h3 class="legalArticleHeader"><span class="legalArticleValue">§ 13-1</span>. <span class="legalArticleTitle">Ikrafttreden</span></h3><article class="legalP" id="kapittel-13-paragraf-1-ledd-1">Forskriften trer i kraft 1. juli 2006.</article></article><article class="legalArticle" data-lovdata-URL="LTI/forskrift/2006-06-30-869/§13-2" data-name="§13-2" id="kapittel-13-paragraf-2"><h3 class="legalArticleHeader"><span class="legalArticleValue">§ 13-2</span>. <span class="legalArticleTitle">Overgangsregler for livsforsikringsselskaper</span></h3><article class="legalP" id="kapittel-13-paragraf-2-ledd-1">Livsforsikringsselskaper skal oppfylle kravene i forsikringsloven kapittel 9 og forskriften her fra 1. januar 2008. Inntil dette tidspunkt skal livsforsikringsselskaper drive virksomheten i samsvar med bestemmelsene i lov 10. juni 1988 nr. 39 om forsikringsvirksomhet kapitlene 7 og 8 med tilhørende forskrifter, med mindre annet følger av § 13-3.</article><article class="legalP" id="kapittel-13-paragraf-2-ledd-2">Et livsforsikringsselskap har likevel rett til en andel av overskuddet etter forsikringsloven § 9-9 første ledd tilordnet en kollektiv pensjonsordning som 1. januar 2008 har pensjonister med rett til løpende pensjon, etter følgende regler:<ul class="defaultList"><li data-li-identifier="-" data-name="-"><article class="listArticle" id="kapittel-13-paragraf-2-ledd-2-punkt-1"><article class="legalP" id="kapittel-13-paragraf-2-ledd-2-punkt-1-ledd-1">inntil 15 prosent av overskuddet for 2008,</article></article></li><li data-li-identifier="-" data-name="-"><article class="listArticle" id="kapittel-13-paragraf-2-ledd-2-punkt-2"><article class="legalP" id="kapittel-13-paragraf-2-ledd-2-punkt-2-ledd-1">inntil 10 prosent av overskuddet for 2009, og</article></article></li><li data-li-identifier="-" data-name="-"><article class="listArticle" id="kapittel-13-paragraf-2-ledd-2-punkt-3"><article class="legalP" id="kapittel-13-paragraf-2-ledd-2-punkt-3-ledd-1">inntil 5 prosent av overskuddet for 2010.</article></article></li></ul></article></article><article class="legalArticle" data-lovdata-URL="LTI/forskrift/2006-06-30-869/§13-3" data-name="§13-3" id="kapittel-13-paragraf-3"><h3 class="legalArticleHeader"><span class="legalArticleValue">§ 13-3</span>. <span class="legalArticleTitle">Særlige virksomhetsregler</span></h3><article class="legalP" id="kapittel-13-paragraf-3-ledd-1">Fra det tidspunkt forskriften her trer i kraft, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-13-paragraf-3-ledd-1-punkt-1"><article class="legalP" id="kapittel-13-paragraf-3-ledd-1-punkt-1-ledd-1">Et livsforsikringsselskap har adgang til å overta pensjonsordninger med innskuddspensjon med tilstrekkelig forsikringselement. Innskuddsfritak ved uførhet regnes her som tilstrekkelig forsikringselement. Kredittilsynet avgjør ellers hva som regnes som tilstrekkelig forsikringselement.</article><article class="legalP" id="kapittel-13-paragraf-3-ledd-1-punkt-1-ledd-2">Et livsforsikringsselskap kan overta kontrakter som fastsetter at midlene knyttet til en kontrakt skal forvaltes i en særskilt investeringsportefølje. Selskapet skal kreve særskilt vederlag for avkastningsgaranti knyttet til slik portefølje og foreta supplerende avsetninger til dekning av sitt ansvar etter avkastningsgarantien.</article><article class="legalP" id="kapittel-13-paragraf-3-ledd-1-punkt-1-ledd-3">Bestemmelsene i første og annet avsnitt gjelder tilsvarende for et livsforsikringsselskaps adgang til å overta individuelle livsforsikrings- og pensjonsavtaler.</article></article></li><li data-li-identifier="b)" data-name="b)"><article class="listArticle" id="kapittel-13-paragraf-3-ledd-1-punkt-2"><article class="legalP" id="kapittel-13-paragraf-3-ledd-1-punkt-2-ledd-1">Et fondsforsikringsselskap kan også drive annen virksomhet som regnes som livsforsikring. Bokstav a) gjelder tilsvarende.</article></article></li><li data-li-identifier="c)" data-name="c)"><article class="listArticle" id="kapittel-13-paragraf-3-ledd-1-punkt-3"><article class="legalP" id="kapittel-13-paragraf-3-ledd-1-punkt-3-ledd-1">Livsforsikringsselskaper og fondsforsikringsselskaper som igangsetter virksomhet iht. ny forsikringsklasse, skal gi melding til Kredittilsynet ved igangsettelsen. Konsesjon anses gitt med mindre Kredittilsynet innen to måneder etter at meldingen er mottatt, krever at institusjonen sender særskilt søknad om konsesjon for utvidelse av virksomheten til ny klasse.</article></article></li><li data-li-identifier="d)" data-name="d)"><article class="listArticle" id="kapittel-13-paragraf-3-ledd-1-punkt-4"><article class="legalP" id="kapittel-13-paragraf-3-ledd-1-punkt-4-ledd-1">Livsforsikringsselskap og fondsforsikringsselskap kan gis tillatelse til sammenslåing etter forsikringsvirksomhetsloven § 3-6 eller forsikringsloven § 3-6.</article></article></li><li data-li-identifier="e)" data-name="e)"><article class="listArticle" id="kapittel-13-paragraf-3-ledd-1-punkt-5"><article class="legalP" id="kapittel-13-paragraf-3-ledd-1-punkt-5-ledd-1">For pensjonskasser gjelder bokstav a) første og annet avsnitt tilsvarende.</article></article></li><li data-li-identifier="f)" data-name="f)"><article class="listArticle" id="kapittel-13-paragraf-3-ledd-1-punkt-6"><article class="legalP" id="kapittel-13-paragraf-3-ledd-1-punkt-6-ledd-1">Skadeforsikringsselskaper som har tillatelse etter forsikringsvirksomhetsloven § 1-2 tredje ledd til å overta livsforsikringer, kan også overta forsikringer knyttet til uførerisiko hvor det er avtalt at det i en periode på inntil fire år skal utbetales årlig innskuddsfritak/premiefritak og i tilfelle årlig uførepensjon i samsvar med uføregraden, med tillegg av utbetaling av et engangsbeløp i samsvar med uføregraden ved utløpet av fireårsperioden.</article><article class="legalP" id="kapittel-13-paragraf-3-ledd-1-punkt-6-ledd-2">Engangsbeløpet skal benyttes til dekning av engangspremie etter avtale med livsforsikringsselskap eller pensjonskasse som gir rett til årlige uføreytelser inntil nådd pensjonsalder.</article></article></li><li data-li-identifier="g)" data-name="g)"><article class="listArticle" id="kapittel-13-paragraf-3-ledd-1-punkt-7"><article class="legalP" id="kapittel-13-paragraf-3-ledd-1-punkt-7-ledd-1">Forskriftens § 11-2 annet ledd gjelder fra 1. juli 2006. Forskriftens § 11-2 femte ledd gjelder ved flytting av individuelle kontrakter, herunder fripoliser og pensjonskapitalbevis, etter 1. juli 2006.</article></article></li></ul></article></article><article class="legalArticle" data-lovdata-URL="LTI/forskrift/2006-06-30-869/§13-4" data-name="§13-4" id="kapittel-13-paragraf-4"><h3 class="legalArticleHeader"><span class="legalArticleValue">§ 13-4</span>. <span class="legalArticleTitle">Overgangsregler for pensjonskasser som driver livsforsikring</span></h3><article class="legalP" id="kapittel-13-paragraf-4-ledd-1">Private og kommunale pensjonskasser som driver virksomhet som regnes som livsforsikring, skal oppfylle kravene i forsikringsloven kapittel 7 og forskriften her fra 1. januar 2008. Inntil dette tidspunkt skal pensjonskasser drive virksomheten i samsvar med bestemmelsene i forskrift 19. februar 1993 nr. 117 om forsikringsvirksomhetslovens anvendelse på pensjonskasser og pensjonsfond.</article><article class="legalP" id="kapittel-13-paragraf-4-ledd-2">For pensjonskasser som driver virksomhet på det tidspunkt forsikringsloven trer i kraft, gjelder likevel følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-13-paragraf-4-ledd-2-punkt-1"><article class="legalP" id="kapittel-13-paragraf-4-ledd-2-punkt-1-ledd-1">En pensjonskasse som har søkt tillatelse etter forsikringsloven § 7-3 senest 1. desember 2007, kan inntil søknaden er avgjort fortsette den virksomhet pensjonskassen hadde adgang til å drive da forsikringsloven trådte i kraft. Overholdes ikke fristen eller avslås søknaden, skal pensjonskassen avvikles etter ellers gjeldende regler.</article></article></li><li data-li-identifier="b)" data-name="b)"><article class="listArticle" id="kapittel-13-paragraf-4-ledd-2-punkt-2"><article class="legalP" id="kapittel-13-paragraf-4-ledd-2-punkt-2-ledd-1">Minstekravet til grunnkapitalen i en pensjonskasse i forsikringsloven § 7-5 skal være oppfylt senest 1. januar 2009.</article></article></li></ul></article><article class="legalP" id="kapittel-13-paragraf-4-ledd-3">Pensjonskasser skal senest 1. januar 2010 ha oppfylt minstekravet til solvensmarginkapitalen i en pensjonskasse i forsikringsloven § 7-9 første ledd og § 9-2 i forskriften her. Pensjonskassene skal også senest 1. januar 2010 ha oppfylt de krav og grenser for en pensjonskasses investeringer i foretak eller annen arbeidsgiver som har pensjonsordning i pensjonskassen, som følger av forsikringsloven § 7-10 og § 3-2 i forskriften her.</article></article><article class="legalArticle" data-lovdata-URL="LTI/forskrift/2006-06-30-869/§13-5" data-name="§13-5" id="kapittel-13-paragraf-5"><h3 class="legalArticleHeader"><span class="legalArticleValue">§ 13-5</span>. <span class="legalArticleTitle">Midler i sikkerhetsfondet</span></h3><article class="legalP" id="kapittel-13-paragraf-5-ledd-1">Midler i sikkerhetsfondet 1. januar 2008 kan overføres til risikoutjevningsfondet eller disponeres av selskapet på annen måte. Ved overføring til risikoutjevningsfondet gjelder grensen i § 5-6 første ledd.</article></article><article class="legalArticle" data-lovdata-URL="LTI/forskrift/2006-06-30-869/§13-6" data-name="§13-6" id="kapittel-13-paragraf-6"><h3 class="legalArticleHeader"><span class="legalArticleValue">§ 13-6</span>. <span class="legalArticleTitle">Oppheving av forskrifter</span></h3><article class="legalP" id="kapittel-13-paragraf-6-ledd-1">Følgende forskrifter oppheves fra 1. januar 2008:<ul class="defaultList"><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-1"><article class="legalP" id="kapittel-13-paragraf-6-ledd-1-punkt-1-ledd-1">Forskrift 21. november 1989 nr. 1169 om skille mellom risiko-, spare- og omkostningsdelen av premien.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-2"><article class="legalP" id="kapittel-13-paragraf-6-ledd-1-punkt-2-ledd-1">Forskrift 1. juni 1990 nr. 430 om overskudd i livsforsikring.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-3"><article class="legalP" id="kapittel-13-paragraf-6-ledd-1-punkt-3-ledd-1">Forskrift 29. november 1990 nr. 941 om sikkerhetsfond i livsforsikring.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-4"><article class="legalP" id="kapittel-13-paragraf-6-ledd-1-punkt-4-ledd-1">Forskrift 19. februar 1993 nr. 117 om forsikringsvirksomhetslovens anvendelse på pensjonskasser og pensjonsfond.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-5"><article class="legalP" id="kapittel-13-paragraf-6-ledd-1-punkt-5-ledd-1">Forskrift 10. november 1994 nr. 1000 om meldeplikt for forsikringstekniske avsetninger.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-6"><article class="legalP" id="kapittel-13-paragraf-6-ledd-1-punkt-6-ledd-1">Forskrift 15. september 1997 nr. 1005 om premier og forsikringsfond i livsforsikring.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-7"><article class="legalP" id="kapittel-13-paragraf-6-ledd-1-punkt-7-ledd-1">Forskrift 25. september 2000 nr. 979 om tilleggsavsetninger i livsforsikringsselskaper.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-8"><article class="legalP" id="kapittel-13-paragraf-6-ledd-1-punkt-8-ledd-1">Forskrift 18. desember 2003 nr. 1610 om maksimalsatser for flyttegebyr.</article></article></li><li data-li-identifier="-" data-name="-"><article class="listArticle" id="kapittel-13-paragraf-6-ledd-1-punkt-9"><article class="legalP" id="kapittel-13-paragraf-6-ledd-1-punkt-9-ledd-1">Forskrift 22. desember 2003 nr. 1735 om innbetaling av premier for kommunale pensjonsordninger.</article></article></li></ul></article></article><article class="legalArticle" data-lovdata-URL="LTI/forskrift/2006-06-30-869/§13-7" data-name="§13-7" id="kapittel-13-paragraf-7"><h3 class="legalArticleHeader"><span class="legalArticleValue">§ 13-7</span>. <span class="legalArticleTitle">Endringer i andre forskrifter</span></h3><ul class="defaultList"><li data-li-identifier="a)" data-name="a)"><article class="listArticle" id="kapittel-13-paragraf-7-punkt-1"><article class="legalP" id="kapittel-13-paragraf-7-punkt-1-ledd-1">Endringer som trer i kraft 1. juli 2006:</article><article class="legalP" id="kapittel-13-paragraf-7-punkt-1-ledd-2">I forskrift 18. september 1995 nr. 797 om inndeling i forsikringsklasser som grunnlag for konsesjonstildeling gjøres følgende endring:</article></article></li><li><article class="listArticle" id="kapittel-13-paragraf-7-punkt-2"><article class="legalP" id="kapittel-13-paragraf-7-punkt-2-ledd-1">§ 6 oppheves.</article></article></li><li data-li-identifier="b)" data-name="b)"><article class="listArticle" id="kapittel-13-paragraf-7-punkt-3"><article class="legalP" id="kapittel-13-paragraf-7-punkt-3-ledd-1">Endringer som trer i kraft 1. januar 2008:</article><article class="legalP" id="kapittel-13-paragraf-7-punkt-3-ledd-2">I forskrift 21. november 1989 nr. 1167 om fordeling av kostnader, tap, inntekter, fond mv. mellom forsikringsselskaper i konsernforhold og mellom bransjer og kontrakter i et forsikringsselskap gjøres følgende endringer:</article></article></li><li><article class="listArticle" id="kapittel-13-paragraf-7-punkt-4"><article class="legalP" id="kapittel-13-paragraf-7-punkt-4-ledd-1">§ 3 første ledd, § 4 første ledd annet og tredje punktum og § 5 første ledd oppheves.</article></article></li></ul></article></section></main></body></html>