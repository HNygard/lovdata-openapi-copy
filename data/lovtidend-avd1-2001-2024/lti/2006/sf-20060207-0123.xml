<!DOCTYPE html><html lang="no"><head><title>Føresegn om kompensasjon for ulønt arbeidsinnsats i Skattefunn-godkjende forskings- og utviklingsprosjekt for inntektsåra 2002, 2003 og 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-07-123</dd><dt class="dokid">DokumentID</dt><dd class="dokid">LTI/forskrift/2006-02-07-123</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 3 s 266</dd><dt class="dateInForce">I kraft fra</dt><dd class="dateInForce">2006-02-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2006-02-10</dd><dt class="lastupdated">Rettet</dt><dd class="lastupdated">2006-10-21 (II)</dd><dt class="journalNumber">Journalnummer</dt><dd class="journalNumber">2006-0121</dd><dt class="titleShort">Korttittel</dt><dd class="titleShort">Føresegn om ulønt arbeid i Skattefunn</dd><dt class="title">Tittel</dt><dd class="title">Føresegn om kompensasjon for ulønt arbeidsinnsats i Skattefunn-godkjende forskings- og utviklingsprosjekt for inntektsåra 2002, 2003 og 2004.</dd><dt class="miscInformation">Annet om dokumentet</dt><dd class="miscInformation">Fastsett av Fornyings- og administrasjonsdepartementet 7. februar 2006 med heimel i Stortingets vedtak 17. juni 2005 vedrørande statsbudsjettet kap. 1500, post 73 Kompensasjonsordning for ulønnet arbeidsinnsats i Skattefunn, jf. St.prp.nr.65 (2004–2005).</dd><dt class="refid">RefID</dt><dd class="refid">forskrift/2006-02-07-123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Føresegn om kompensasjon for ulønt arbeidsinnsats i Skattefunn-godkjende forskings- og utviklingsprosjekt for inntektsåra 2002, 2003 og 2004.<ul class="tocSubUl"><li>I<ul class="tocSubUl"><li>§ 1. Bruksområde</li><li>§ 2. Definisjonar</li><li>§ 3. Krav om kompensasjon, tidsfrist</li><li>§ 4. Vilkår for å få kompensasjon</li><li>§ 5. Bevisbyrde</li><li>§ 6. Berekning av kompensasjon</li><li>§ 7. Maksimalt grunnlag for berekning av kompensasjon</li><li>§ 8. Avgrensing av kompensasjon i forhold til reglane om bagatellmessig støtte</li><li>§ 9. Dokumentasjonsplikt overfor forvaltningsmyndigheitene</li><li>§ 10. Kompetanseforhold og høve til å klage</li><li>§ 11. Utbetaling av kompensasjon</li><li>§ 12. Tilbakebetaling av kompensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-07-123" id="dokument"><h1>Føresegn om kompensasjon for ulønt arbeidsinnsats i Skattefunn-godkjende forskings- og utviklingsprosjekt for inntektsåra 2002, 2003 og 2004.</h1><section class="section" data-name="kapI" id="kapittel-1" data-lovdata-URL="LTI/forskrift/2006-02-07-123/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2006-02-07-123/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Bruksområde</span></h3><article class="legalP" id="kapittel-1-paragraf-1-ledd-1">Skattytaren kan etter reglane i denne føresegna få kompensasjon for ulønt arbeidsinnsats i Skattefunn-godkjende forskings- og utviklingsprosjekt utført i inntektsåra 2002, 2003 og 2004. Kompensasjon kan ikkje gjevast til skattytarar som har motteke støtte for slik arbeidsinnsats etter Skattefunn-ordninga.</article></article><article class="legalArticle" data-lovdata-URL="LTI/forskrift/2006-02-07-123/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) <i>Forskings- og utviklingsprosjekt</i> skal i denne føresegna oppfattast på same måte som i forskrift til utfylling og gjennomføring mv. av skatteloven av 26. mars 1999 nr. 14 § 16-40-2.</article><article class="numberedLegalP" data-numerator="2" id="kapittel-1-paragraf-2-nummer-2">(2) <i>Forskingsinstitusjon</i> skal i denne føresegna oppfattast på same måte som i forskrift til utfylling og gjennomføring mv. av skatteloven av 26. mars 1999 nr. 14 § 16-40-3.</article><article class="numberedLegalP" data-numerator="3" id="kapittel-1-paragraf-2-nummer-3">(3) <i>Små og mellomstore bedrifter</i> skal i denne føresegna oppfattast på same måte som i forskrift til utfylling og gjennomføring mv. av skatteloven av 26. mars 1999 nr. 14 § 16-40-5.</article><article class="numberedLegalP" data-numerator="4" id="kapittel-1-paragraf-2-nummer-4">(4) <i>Med ulønt arbeidsinnsats</i> er det i denne føresegna meint arbeidsinnsats som det ikkje er betalt ut vederlag for.</article></article><article class="legalArticle" data-lovdata-URL="LTI/forskrift/2006-02-07-123/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav om kompensasjon, tidsfrist</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Skattytaren må setje fram krav om kompensasjon etter reglane i denne føresegna. Krav skal sendast til og vert handsama av Konkurransetilsynet.</article><article class="numberedLegalP" data-numerator="2" id="kapittel-1-paragraf-3-nummer-2">(2) Kravet må setjast fram før 7. april 2006. Krav som vert framsette etter denne datoen vil ikkje verte handsama.</article></article><article class="legalArticle" data-lovdata-URL="LTI/forskrift/2006-02-07-123/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for å få kompensasjon</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Med dei avgrensingane som følgjer av § 5 – § 9, vert det gjeve kompensasjon for kostnader til ulønt arbeidsinnsats i forskings- og utviklingsprosjekt dersom følgjande vilkår er oppfylte:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-4-nummer-1-punkt-1"><article class="legalP" id="kapittel-1-paragraf-4-nummer-1-punkt-1-ledd-1">Forskings- og utviklingsprosjektet må vere godkjent av Noregs forskingsråd, jf. forskrift til utfylling og gjennomføring av skatteloven av 26. mars 1999 nr. 14 § 16-40-4, og godkjenninga må gjelde dei inntektsåra kompensasjonskravet refererer seg til, og</article></article></li><li data-li-identifier="b." data-name="b."><article class="listArticle" id="kapittel-1-paragraf-4-nummer-1-punkt-2"><article class="legalP" id="kapittel-1-paragraf-4-nummer-1-punkt-2-ledd-1">Skattytaren har levert årsrapportar og eventuell sluttrapport til Noregs forskingsråd for dei inntektsåra kompensasjonskravet refererer seg til, og</article></article></li><li data-li-identifier="c." data-name="c."><article class="listArticle" id="kapittel-1-paragraf-4-nummer-1-punkt-3"><article class="legalP" id="kapittel-1-paragraf-4-nummer-1-punkt-3-ledd-1">Skattytaren har kravd skattefrådrag for den ulønte arbeidsinnsatsen i tilknyting til prosjektet i vedlegg til sjølvmeldinga for det aktuelle inntektsåret.</article></article></li></ul></article><article class="numberedLegalP" data-numerator="2" id="kapittel-1-paragraf-4-nummer-2">(2) Dersom vilkåra i første ledd bokstav c ikkje er oppfylte, kan Konkurransetilsynet etter skjønn gje skattytaren kompensasjon for kostnader til ulønt arbeidsinnsats i forskings- og utviklingsprosjekt dersom timetalet det blir kravd kompensasjon for er tilstrekkeleg dokumentert, jf. § 5.</article></article><article class="legalArticle" data-lovdata-URL="LTI/forskrift/2006-02-07-123/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bevisbyrde</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Skattytaren skal dokumentere at det timetalet med ulønt arbeidsinnsats som det blir kravd kompensasjon for, er nytta til forskings- og utviklingsinnsats direkte knytt til godkjent forskings- og utviklingsprosjekt.</article><article class="numberedLegalP" data-numerator="2" id="kapittel-1-paragraf-5-nummer-2">(2) Som dokumentasjon vert blant anna rekna:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-5-nummer-2-punkt-1"><article class="legalP" id="kapittel-1-paragraf-5-nummer-2-punkt-1-ledd-1">Årsrapport, sluttrapport eller annan rapport til Noregs forskingsråd for dei inntektsåra kompensasjonskravet refererer seg til, der det går fram at skattytaren har utført ulønt arbeidsinnsats. Rapportane skal vere leverte inn ikkje seinare enn 1. oktober 2005.</article></article></li><li data-li-identifier="b." data-name="b."><article class="listArticle" id="kapittel-1-paragraf-5-nummer-2-punkt-2"><article class="legalP" id="kapittel-1-paragraf-5-nummer-2-punkt-2-ledd-1">Prosjektrekneskap der ulønt arbeidsinnsats er ført opp som ein kostnad.</article></article></li><li data-li-identifier="c." data-name="c."><article class="listArticle" id="kapittel-1-paragraf-5-nummer-2-punkt-3"><article class="legalP" id="kapittel-1-paragraf-5-nummer-2-punkt-3-ledd-1">Timelister, der det går fram kor mange timar med ulønt arbeidsinnsats som det blir kravd kompensasjon for. Dersom den aktiviteten som er utført går fram av timelistene, vil timelistene ha større bevisverdi enn dersom den utførte aktiviteten ikkje går fram.</article></article></li></ul></article><article class="numberedLegalP" data-numerator="3" id="kapittel-1-paragraf-5-nummer-3">(3) Skattytarar som krev kompensasjon etter § 4 andre ledd, bør vise fram attest frå revisor om at dokumentasjonen etter (2) i denne paragrafen er utarbeidd jamleg under arbeidet med prosjektet for dei åra som kompensasjonskravet refererer seg til.</article><article class="numberedLegalP" data-numerator="4" id="kapittel-1-paragraf-5-nummer-4">(4) Konkurransetilsynet avgjer etter skjønn kor mange timar ulønt arbeidsinnsats som gjev grunnlag for kompensasjon.</article></article><article class="legalArticle" data-lovdata-URL="LTI/forskrift/2006-02-07-123/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Berekning av kompensasjon</span></h3><article class="legalP" id="kapittel-1-paragraf-6-ledd-1">Med dei avgrensingar som følgjer av § 7 og § 8 skal kompensasjonen bereknast slik:</article><article class="numberedLegalP" data-numerator="1" id="kapittel-1-paragraf-6-nummer-1">(1) Ved berekning av kostnader til ulønt arbeidsinnsats vert det lagt til grunn ein timesats på 500 kroner.</article><article class="numberedLegalP" data-numerator="2" id="kapittel-1-paragraf-6-nummer-2">(2) Kompensasjonen skal utgjere 18% av kostnadene til ulønt arbeidsinnsats. For små og mellomstore bedrifter skal kompensasjonen utgjere 20%.</article></article><article class="legalArticle" data-lovdata-URL="LTI/forskrift/2006-02-07-123/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Maksimalt grunnlag for berekning av kompensasjon</span></h3><article class="numberedLegalP" data-numerator="1" id="kapittel-1-paragraf-7-nummer-1">(1) Det må gjerast ei samordning av samla støtte frå Skattefunn til det forskings- og utviklingsprosjektet som kompensasjonskravet er knytt til. Samla kostnader til kvart forskings- og utviklingsprosjekt er avgrensa slik:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-7-nummer-1-punkt-1"><article class="legalP" id="kapittel-1-paragraf-7-nummer-1-punkt-1-ledd-1">Skattytarens samla kostnader til sjølvutført forskings- og utviklingsprosjekt er avgrensa til 4 millionar kroner i inntektsåret.</article></article></li><li data-li-identifier="b." data-name="b."><article class="listArticle" id="kapittel-1-paragraf-7-nummer-1-punkt-2"><article class="legalP" id="kapittel-1-paragraf-7-nummer-1-punkt-2-ledd-1">Skattytarens samla kostnader til forskings- og utviklingsprosjekt utført av forskingsinstitusjonar godkjende av Noregs forskingsråd er avgrensa til 8 millionar kroner i inntektsåret. Samla kostnadsgrunnlag etter bokstav a og b skal ikkje overstige 8 millionar kroner i inntektsåret.</article></article></li></ul></article><article class="numberedLegalP" data-numerator="2" id="kapittel-1-paragraf-7-nummer-2">(2) Ved samarbeidsprosjekt mellom fleire skattytarar gjeld kostnadsramma pr. prosjekt pr. år fordelt på deltakarane etter deira del i prosjektet.</article><article class="numberedLegalP" data-numerator="3" id="kapittel-1-paragraf-7-nummer-3">(3) For selskap som nemnt i skatteloven § 2-2 andre ledd, gjeld kostnadsramma også for selskapet.</article><article class="numberedLegalP" data-numerator="4" id="kapittel-1-paragraf-7-nummer-4">(4) I konsern etter aksjeloven § 1-3 og allmennaksjeloven § 1-3 skal prosjekt med innbyrdes samanheng behandlast som eitt prosjekt. Kompensasjonsgrunnlaget skal då behandlast som i andre ledd.</article></article><article class="legalArticle" data-lovdata-URL="LTI/forskrift/2006-02-07-123/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avgrensing av kompensasjon i forhold til reglane om bagatellmessig støtte</span></h3><article class="legalP" id="kapittel-1-paragraf-8-ledd-1">Kompensasjon som blir gjeve i medhald av denne føresegna, vil bli betalt ut som bagatellmessig støtte i samsvar med forordning (EF) nr. 69/2001.</article><article class="numberedLegalP" data-numerator="1" id="kapittel-1-paragraf-8-nummer-1">(1) Der samla bagatellmessig støtte til skattytaren overstig 100.000 euro over ein periode på tre år, vert det gjort reduksjon i kompensasjonen.</article><article class="numberedLegalP" data-numerator="2" id="kapittel-1-paragraf-8-nummer-2">(2) Skattytar som ikkje kan ta i mot bagatellmessig støtte, vil ikkje ha krav på kompensasjon etter denne føresegna.</article></article><article class="legalArticle" data-lovdata-URL="LTI/forskrift/2006-02-07-123/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dokumentasjonsplikt overfor forvaltningsmyndigheitene</span></h3><article class="numberedLegalP" data-numerator="1" id="kapittel-1-paragraf-9-nummer-1">(1) Skattytar som krev kompensasjon etter denne føresegna, skal i vedlegg til søknaden leggje fram kopi av:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-9-nummer-1-punkt-1"><article class="legalP" id="kapittel-1-paragraf-9-nummer-1-punkt-1-ledd-1">Søknad til Noregs forskingsråd om godkjenning av det forskings- og utviklingsprosjektet som kompensasjonskravet gjeld,</article></article></li><li data-li-identifier="b." data-name="b."><article class="listArticle" id="kapittel-1-paragraf-9-nummer-1-punkt-2"><article class="legalP" id="kapittel-1-paragraf-9-nummer-1-punkt-2-ledd-1">Noregs forskingsråd si godkjenning av forskings- og utviklingsprosjektet for dei inntektsåra som det vert kravd kompensasjon for,</article></article></li><li data-li-identifier="c." data-name="c."><article class="listArticle" id="kapittel-1-paragraf-9-nummer-1-punkt-3"><article class="legalP" id="kapittel-1-paragraf-9-nummer-1-punkt-3-ledd-1">Årsrapport send til Noregs forskingsråd med godkjenning frå Noregs forskingsråd for dei inntektsåra som det vert kravd kompensasjon for,</article></article></li><li data-li-identifier="d." data-name="d."><article class="listArticle" id="kapittel-1-paragraf-9-nummer-1-punkt-4"><article class="legalP" id="kapittel-1-paragraf-9-nummer-1-punkt-4-ledd-1">Sluttrapport til Noregs forskingsråd med godkjenning frå Noregs forskingsråd for det forskings- og utviklingsprosjektet kompensasjonskravet gjeld dersom prosjektet er avslutta,</article></article></li><li data-li-identifier="e." data-name="e."><article class="listArticle" id="kapittel-1-paragraf-9-nummer-1-punkt-5"><article class="legalP" id="kapittel-1-paragraf-9-nummer-1-punkt-5-ledd-1">Sjølvmelding og fastsett skatteoppgjer for dei inntektsåra det vert kravd kompensasjon for, og opplysningar om det er klaga på eller gjort endringar i likninga,</article></article></li><li data-li-identifier="f." data-name="f."><article class="listArticle" id="kapittel-1-paragraf-9-nummer-1-punkt-6"><article class="legalP" id="kapittel-1-paragraf-9-nummer-1-punkt-6-ledd-1">Oversikt over samla skattefrådrag i Skattefunn for dei inntektsåra det vert kravd kompensasjon for,</article></article></li><li data-li-identifier="g." data-name="g."><article class="listArticle" id="kapittel-1-paragraf-9-nummer-1-punkt-7"><article class="legalP" id="kapittel-1-paragraf-9-nummer-1-punkt-7-ledd-1">Fullstendig oversikt over all bagatellmessig støtte skattytaren har motteke frå 1. januar 2003.</article></article></li></ul></article><article class="numberedLegalP" data-numerator="2" id="kapittel-1-paragraf-9-nummer-2">(2) Ved vurdering av kravet om kompensasjon vil det i tillegg verte lagt vekt på om søkjaren kan vise fram følgjande dokumentasjon:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-9-nummer-2-punkt-1"><article class="legalP" id="kapittel-1-paragraf-9-nummer-2-punkt-1-ledd-1">Revisorgodkjend prosjektrekneskap som viser talet på timar med ulønt arbeidsinnsats fordelt pr. person og alle andre prosjektrelaterte kostnader,</article></article></li><li data-li-identifier="b." data-name="b."><article class="listArticle" id="kapittel-1-paragraf-9-nummer-2-punkt-2"><article class="legalP" id="kapittel-1-paragraf-9-nummer-2-punkt-2-ledd-1">Skatteetatens skjema RF 1053 «Frådrag i skatt for kostnader til forskings- og utviklingsprosjekt» med revisorattestasjon for inntektsåra som det vert kravd kompensasjon for.</article></article></li></ul></article></article><article class="legalArticle" data-lovdata-URL="LTI/forskrift/2006-02-07-123/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kompetanseforhold og høve til å klage</span></h3><article class="numberedLegalP" data-numerator="1" id="kapittel-1-paragraf-10-nummer-1">(1) Konkurransetilsynet avgjer ved enkeltvedtak om vilkåra i denne føresegna er oppfylte.</article><article class="numberedLegalP" data-numerator="2" id="kapittel-1-paragraf-10-nummer-2">(2) Klage over avgjerda følgjer reglane i forvaltningsloven så langt den passar.</article></article><article class="legalArticle" data-lovdata-URL="LTI/forskrift/2006-02-07-123/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utbetaling av kompensasjon</span></h3><article class="legalP" id="kapittel-1-paragraf-11-ledd-1">Kompensasjon etter § 4 (1) vert utbetalt til skattytaren når rettskraftig vedtak ligg føre.</article></article><article class="legalArticle" data-lovdata-URL="LTI/forskrift/2006-02-07-123/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakebetaling av kompensasjon</span></h3><article class="legalP" id="kapittel-1-paragraf-12-ledd-1">Kompensasjon etter denne føresegna skal betalast tilbake dersom skattytaren også får støtte for den aktuelle ulønte arbeidsinnsatsen gjennom skattefrådrag etter Skattefunn-ordninga. Vidare vil kompensasjon verte kravd betalt tilbake dersom skattytar har gitt urette opplysningar som har verka inn på berekning og utbetaling av kompensasjon.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-02-07-123/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne føresegna trer i kraft 7. februar 2006.</article></section></main></body></html>