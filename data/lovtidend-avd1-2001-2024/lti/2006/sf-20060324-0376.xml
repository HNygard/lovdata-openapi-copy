<!DOCTYPE html><html lang="no"><head><title>Forskrift om endring i forskrift om A/S Vinmonopolets innkjøpsvirksomhet m.v. og forskrift om nemnd for prøving av A/S Vinmonopolets beslutninger om innkjøp m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-24-376</dd><dt class="dokid">DokumentID</dt><dd class="dokid">LTI/forskrift/2006-03-24-376</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 482</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-30-938</li><li>forskrift/1996-01-16-24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§3-1</li></ul></dd><dt class="dateOfPublication">Kunngjort</dt><dd class="dateOfPublication">2006-04-04</dd><dt class="lastupdated">Rettet</dt><dd class="lastupdated">2006-04-21 (overskrifter til § 1-1, § 1-2, § 1-3, § 4-1, § 4-2), 28.11.2006 (se nederst)</dd><dt class="journalNumber">Journalnummer</dt><dd class="journalNumber">2006-0271</dd><dt class="titleShort">Korttittel</dt><dd class="titleShort">Endr. i forskrift om Vinmonopolets innkjøp</dd><dt class="title">Tittel</dt><dd class="title">Forskrift om endring i forskrift om A/S Vinmonopolets innkjøpsvirksomhet m.v. og forskrift om nemnd for prøving av A/S Vinmonopolets beslutninger om innkjøp m.v.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 24. mars 2006 med hjemmel i lov 2. juni 1989 nr. 27 om omsetning av alkoholholdig drikk m.v. (alkoholloven) § 3-1.</dd><dt class="refid">RefID</dt><dd class="refid">forskrift/2006-03-24-376</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om A/S Vinmonopolets innkjøpsvirksomhet m.v. og forskrift om nemnd for prøving av A/S Vinmonopolets beslutninger om innkjøp m.v.<ul class="tocSubUl"><li>I<ul class="tocSubUl"><li>§ 1-1. Formål</li><li>§ 1-2. Definisjoner</li><li>§ 1-3. Virkeområde</li><li>§ 3-2. Innkjøp etter innhenting av konkurrerende tilbud</li><li>§ 4-1. Opprettelse</li><li>§ 4-2. Retningslinjer</li><li>§ 5-2. Opptak</li><li>§ 6-2. Inndeling i produktgrupper</li></ul></li><li>II<ul class="tocSubUl"><li>§ 4. Frister mv.</li><li>§ 6a. Offentlighet</li></ul></li><li>III</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-24-376" id="dokument"><h1>Forskrift om endring i forskrift om A/S Vinmonopolets innkjøpsvirksomhet m.v. og forskrift om nemnd for prøving av A/S Vinmonopolets beslutninger om innkjøp m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2006-03-24-376/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. november 1995 nr. 938 om A/S Vinmonopolets innkjøpsvirksomhet m.v. gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om AS Vinmonopolets innkjøpsvirksomhet mv.</i></article> <article class="defaultP" margin-top="true">§ 1-1, § 1-2 og § 1-3 skal lyde:</article><article class="futureLegalArticle" data-name="§1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Vinmonopolets innkjøp og salg av alkoholholdig drikk skal innenfor alkoholpolitiske rammevilkår skje på vanlige forretningsmessige betingelser, tilpasses etterspørselen og sikre likebehandling.</article></article><article class="futureLegalArticle" data-name="§1-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">Med grossist menes i denne forskrift person eller selskap som kan drive engrossalg, jf. lov 2. juni 1989 nr. 27 om omsetning av alkoholholdig drikk m.v. § 1-4c.</article></article><article class="futureLegalArticle" data-name="§1-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-3-ledd-1">Forskriften gjelder for Vinmonopolets innkjøp og salg av alkoholholdig drikk som omfattes av selskapets enerett i henhold til lov 2. juni 1989 nr. 27 om omsetning av alkoholholdig drikk m.v. § 3-1 første ledd.</article></article> <article class="defaultP" margin-top="true">§ 1-4 annet ledd skal lyde:</article><article class="legalP" id="kapittel-1-ledd-2">Salg fra basis-, parti-, tilleggs- og bestillingsutvalg skjer for Vinmonopolets regning og risiko. Salg fra testutvalget skjer for grossistens regning og risiko, jf. § 5-4 og § 5-5.</article> <article class="defaultP" margin-top="true">§ 2-2 annet, tredje og fjerde ledd skal lyde:</article><article class="legalP" id="kapittel-1-ledd-3">Basisutvalget inndeles i produktgrupper. For hver produktgruppe fastsettes et maksimalt antall produkter. Produktgruppene skal bestå av produktene med høyest salgsvolum på landsbasis målt i en nærmere bestemt periode. Dersom et produkt ikke har solgt tilstrekkelig til å opprettholde plassen i produktgruppen, skal videre innkjøp av produktet stanses.</article><article class="legalP" id="kapittel-1-ledd-4">Produktgruppenes antall, størrelse og målegrunnlag for salgsvolum fastsettes av Vinmonopolet ut fra hensynet til markedstilpasning, effektiv konkurranse og størrelsen av basisutvalget.</article><article class="legalP" id="kapittel-1-ledd-5">Ett nytt parti av en partivare kan kjøpes inn innen 6 måneder etter første innkjøp.</article> <article class="defaultP" margin-top="true">§ 3-2 overskriften skal lyde:</article><article class="futureLegalArticle" data-name="§3-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Innkjøp etter innhenting av konkurrerende tilbud</span></span></article> <article class="defaultP" margin-top="true">§ 3-3 skal lyde:</article><article class="legalP" id="kapittel-1-ledd-6">Innkjøp uten innhenting av konkurrerende tilbud kan benyttes når<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">produktet på grunnlag av oppnådd salg i testutvalget eller bestillingsutvalget kvalifiserer for listeføring i basisutvalget, jf. § 5-5 og § 6-2,</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">produktet bare kan skaffes fra en grossist, eller</article></article></li><li data-li-identifier="3." data-name="3."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">innkjøpet på grunn av uforutsette omstendigheter ikke kan utsettes.</article></article></li></ul></article><article class="legalP" id="kapittel-1-ledd-7">Vinmonopolet kan fastsette en grense for innkjøp av produkter fra bestillingsutvalget dersom det er nødvendig for å opprettholde en rimelig balanse mellom produkter innkjøpt etter første ledd nr. 1 og § 3-2.</article> <article class="defaultP" margin-top="true">§ 4-1 og § 4-2 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Opprettelse</span></span><article class="legalP" id="kapittel-1-foreslåttparagraf-5-ledd-1">Hvert utsalg skal ha et lokalt tilleggsutvalg. Utvalget skal ha et rimelig omfang, og sammensetningen skal ta hensyn til lokal etterspørsel. Hvert utsalg skal ha tilgjengelig informasjon om eget tilleggsutvalg.</article><article class="legalP" id="kapittel-1-foreslåttparagraf-5-ledd-2">Produkter til det lokale tilleggsutvalget kan enten velges fra Vinmonopolets liste for produkter til tilleggsutvalg, jf. § 4-2 annet ledd, eller fra bestillingsutvalget, jf. kapittel 6.</article></article><article class="futureLegalArticle" data-name="§4-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Retningslinjer</span></span><article class="legalP" id="kapittel-1-foreslåttparagraf-6-ledd-1">Interesserte grossister må gi skriftlig melding til Vinmonopolet om produkter som ønskes ført i lokale tilleggsutvalg, med angivelse av pris og kvantum som kan leveres.</article><article class="legalP" id="kapittel-1-foreslåttparagraf-6-ledd-2">Listen over produkter som er meldt forelegges alle Vinmonopolets utsalg. Med listen skal det følge en kort produktomtale fra grossisten.</article><article class="legalP" id="kapittel-1-foreslåttparagraf-6-ledd-3">Nærmere retningslinjer for tilleggsutvalg fastsettes av Vinmonopolet.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Opptak</span></span><article class="legalP" id="kapittel-1-foreslåttparagraf-7-ledd-1">Grossister som retter skriftlig henvendelse til Vinmonopolet om opptak har rett til å få et bestemt antall produkter inn i testutvalget. Vinmonopolet bestemmer antallet produkter per grossist ut fra hensynet til likebehandling og størrelsen på testutvalget.</article><article class="legalP" id="kapittel-1-foreslåttparagraf-7-ledd-2">Når et produkt er lansert i testutvalget, kan grossisten melde inn et nytt produkt innenfor rammen av den til enhver tid fastsatte kvote per grossist.</article><article class="legalP" id="kapittel-1-foreslåttparagraf-7-ledd-3">Vinmonopolet kan bestemme at det skal betales et gebyr til dekning av kostnadene forbundet med lansering av produktet i testutvalget. Nærmere regler om gebyrets størrelse og innbetaling fastsettes av Vinmonopolet.</article></article> <article class="defaultP" margin-top="true">§ 5-3 oppheves.</article> <article class="defaultP" margin-top="true">§ 5-5 skal lyde:</article><article class="legalP" id="kapittel-1-ledd-8">Testutvalget inndeles i de samme produktgrupper som gjelder for basisutvalget. Oppnådd salgsvolum på landsbasis måles i en nærmere bestemt testperiode, og justeres i forhold til salgsvolumet i utsalg med testutvalg, jf. § 5-4. Målegrunnlag for salgsvolum fastsettes av Vinmonopolet ut fra hensynet til markedstilpasning, effektiv konkurranse og størrelsen av basisutvalget.</article><article class="legalP" id="kapittel-1-ledd-9">Dersom et produkt i testutvalget oppnår et tilstrekkelig høyt salgsvolum, jf. § 2-2 annet ledd, kjøpes produktet inn til Vinmonopolets basisutvalg etter utløpet av testperioden.</article><article class="legalP" id="kapittel-1-ledd-10">Dersom salget av et produkt i testutvalget blir lavere enn nødvendig for å kvalifisere til innkjøp til basisutvalget, returneres usolgt restlager av produktet til grossisten for hans regning og risiko.</article> <article class="defaultP" margin-top="true">Ny § 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Inndeling i produktgrupper</span></span><article class="legalP" id="kapittel-1-foreslåttparagraf-8-ledd-1">Bestillingsutvalget inndeles i tilsvarende produktgrupper som gjelder for basisutvalget. Oppnådd salgsvolum på landsbasis måles i en nærmere bestemt periode. Målegrunnlag for salgsvolum fastsettes av Vinmonopolet ut fra hensynet til markedstilpasning, effektiv konkurranse og størrelsen av basisutvalget.</article><article class="legalP" id="kapittel-1-foreslåttparagraf-8-ledd-2">Dersom et produkt i bestillingsutvalget oppnår et tilstrekkelig høyt salgsvolum, jf. § 2-2 annet ledd, kjøpes produktet inn til Vinmonopolets basisutvalg etter utløpet av måleperioden.</article></article> <article class="defaultP" margin-top="true">§ 7-1 skal lyde:</article><article class="legalP" id="kapittel-1-ledd-11">Vinmonopolet er overfor forbrukere forpliktet til å levere på bestilling alle produkter som ikke er representert i produktutvalget, jf. § 1-4, men som kan leveres av en grossist.</article> <article class="defaultP" margin-top="true">§ 8-1 skal lyde:</article><article class="legalP" id="kapittel-1-ledd-12">Vinmonopolets salgspris skal beregnes med utgangspunkt i grossistens leveringspris tillagt påslag for inndekning av kostnader og fortjeneste. Priskalkylen må være bygget opp slik at det enkelte produkt i produktutvalget, jf. § 1-4, selges til samme pris over hele landet.</article> <article class="defaultP" margin-top="true">§ 10-1 skal lyde:</article><article class="legalP" id="kapittel-1-ledd-13">Vinmonopolet kan vedta å unnlate å ta inn et produkt i produktutvalget, jf. § 1-4, eller unnlate å kjøpe inn et produkt dersom tungtveiende alkoholpolitiske grunner tilsier det, jf. § 1-1.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-03-24-376/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 16. januar 1996 nr. 24 om nemnd for prøving av A/S Vinmonopolets beslutninger om innkjøp m.v. gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om nemnd for prøving av AS Vinmonopolets beslutninger om innkjøp mv.</i></article> <article class="defaultP" margin-top="true">§ 1 skal lyde:</article><article class="legalP" id="kapittel-2-ledd-2">Nemnda skal gjennom sin behandling sikre at AS Vinmonopolet likebehandler tilbydere, leverandører og produkter.</article> <article class="defaultP" margin-top="true">§ 3 skal lyde:</article><article class="legalP" id="kapittel-2-ledd-3">Nemnda kan oppheve en beslutning truffet av AS Vinmonopolet om prisfastsettelse, om innkjøp av et produkt eller om stansing av videre innkjøp som ikke er i samsvar med forskrift 30. november 1995 nr. 938 om AS Vinmonopolets innkjøpsvirksomhet mv.</article><article class="legalP" id="kapittel-2-ledd-4">Nemnda kan ikke prøve det forretningsmessige skjønn som AS Vinmonopolet utøver innenfor forskriftens rammer.</article> <article class="defaultP" margin-top="true">§ 4 overskriften og første ledd skal lyde:</article><article class="futureLegalArticle" data-name="§4" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Frister mv.</span></span><article class="legalP" id="kapittel-2-foreslåttparagraf-1-ledd-1">AS Vinmonopolets beslutninger, jf. § 3 første ledd, kan bringes inn for nemnda av den som beslutningen retter seg mot, heretter kalt part.</article></article> <article class="defaultP" margin-top="true">§ 5 første og annet ledd skal lyde:</article><article class="legalP" id="kapittel-2-ledd-5">En henvendelse om å få en beslutning prøvet av nemnda, legges fram skriftlig for AS Vinmonopolet. Dersom AS Vinmonopolet ikke endrer sin beslutning, skal AS Vinmonopolet snarest og senest innen 3 uker etter at henvendelsen er mottatt, oversende den til nemnda vedlagt sin uttalelse og alle opplysninger og korrespondanse i saken.</article><article class="legalP" id="kapittel-2-ledd-6">Parten skal ha gjenpart av de dokumentene som sendes nemnda. Samtidig skal AS Vinmonopolet gi parten melding om at mulige merknader må sendes direkte til nemnda innen 3 uker etter at meldingen er mottatt.</article> <article class="defaultP" margin-top="true">Ny § 6a skal lyde:</article><article class="futureLegalArticle" data-name="§6a" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Offentlighet</span></span><article class="legalP" id="kapittel-2-foreslåttparagraf-2-ledd-1">Lov 19. juni 1970 nr. 69 om offentlighet i forvaltningen får anvendelse på nemndas virksomhet.</article><article class="legalP" id="kapittel-2-foreslåttparagraf-2-ledd-2">Nemndas avgjørelser er offentlige, og skal publiseres på hensiktsmessig måte.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-03-24-376/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. juli 2006. Vinmonopolet kan fastsette nærmere overgangsbestemmelser.</article></section><section class="section" id="kapittel-4" data-lovdata-URL="LTI/forskrift/2006-03-24-376/KAPITTEL_4"><h2>Rettelser</h2><article class="defaultP" data-text-size="small"><strong>Publisert:</strong> I 2006 hefte 14 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">I del I, endring i forskrift 30. november 1995 nr. 938 om A/S Vinmonopolets innkjøpsvirksomhet m.v., skal § 8-1 lyde:</article><article class="legalP" id="kapittel-4-ledd-1">Vinmonopolets salgspris skal beregnes med utgangspunkt i grossistens leveringspris tillagt påslag for inndekning av kostnader og fortjeneste. Priskalkylen må være bygget opp slik at det enkelte produkt i produktutvalget, jf. § 1-4, selges til samme pris over hele landet.</article><article class="legalP" id="kapittel-4-ledd-2"><i>Vinmonopolets målsetting skal være at utsalgsprisen for halvflasker skal utgjøre halvparten av prisen for standard helflaske av samme produkt. Hvis innkjøpsprisen betinger en høyere utsalgspris, skal prisen for halvflasker maksimalt utgjøre 60% av prisen for standard helflasker av samme produkt.</i></article></section></main></body></html>