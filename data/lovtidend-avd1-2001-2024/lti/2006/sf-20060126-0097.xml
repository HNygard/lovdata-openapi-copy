<!DOCTYPE html><html lang="no"><head><title>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-26-97</dd><dt class="dokid">DokumentID</dt><dd class="dokid">LTI/forskrift/2006-01-26-97</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 216</dd><dt class="dateInForce">I kraft fra</dt><dd class="dateInForce">2006-02-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-20-464</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§7</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§33</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2006-02-03</dd><dt class="lastupdated">Rettet</dt><dd class="lastupdated">2006-02-14 (§ 2, overskrift vedlegg F)</dd><dt class="journalNumber">Journalnummer</dt><dd class="journalNumber">2006-0111</dd><dt class="titleShort">Korttittel</dt><dd class="titleShort">Endr. i forskrift om handel med dyr</dd><dt class="title">Tittel</dt><dd class="title">Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 26. januar 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 7, § 12, § 15, § 19 og § 33, jf. delegeringsvedtak 5. mai 2004 nr. 884. Jf. EØS-avtalen vedlegg I kap. I (vedtak 2004/595/EF).</dd><dt class="refid">RefID</dt><dd class="refid">forskrift/2006-01-26-97</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler.<ul class="tocSubUl"><li>I<ul class="tocSubUl"><li>§ 14. Forbud</li><li>§ 32. Tilsyn og vedtak</li><li>§ 27. Vilkår for import fra listeførte tredjestater</li><li>§ 28. Vilkår for import fra ikke-listeførte tredjestater</li><li>§ 29. Helsesertifikat</li><li>§ 30. Karantene og isolasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-26-97" id="dokument"><h1>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler.</h1><section class="section" data-name="kapI" id="kapittel-1" data-lovdata-URL="LTI/forskrift/2006-01-26-97/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. februar 2004 nr. 464 om dyrehelsemessige betingelser for import og eksport av levende pattedyr, fugler, reptiler, amfibier, bier og humler gjøres følgende endringer:</article> <article class="defaultP" margin-top="true">§ 2 fotnote 2 oppheves.</article> <article class="defaultP" margin-top="true">§ 3 nr. 6 skal lyde:<ul class="defaultList"><li data-li-identifier="6)" data-name="6)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Tredjestat:</i> Land som verken er medlem av Den europeiske union (EU) eller som gjennom EØS-avtalen har inngått avtale med EU om handel med levende dyr som er omfattet av denne forskriften.</article></article></li></ul></article> <article class="defaultP" margin-top="true">Ordene «et land utenfor EØS» i § 7 første ledd nr. 6 og § 8 første ledd nr. 3 skal erstattes med ordene «en tredjestat».</article> <article class="defaultP" margin-top="true">Ordene «land utenfor EØS» i titlene på kapittel III, kapittel IV, kapittel V og vedlegg E del 3 og 4 skal erstattes med ordet «tredjestater».</article> <article class="defaultP" margin-top="true">Ordene «Opprinnelsesland utenfor EØS» der de er brukt i nr. 1 i del 3 og del 4 i vedlegg E skal erstattes med ordet «Tredjestat».</article> <article class="defaultP" margin-top="true">§ 4 fotnote 2 og 3 oppheves.</article> <article class="defaultP" margin-top="true">Nåværende § 15 blir § 13.</article> <article class="defaultP" margin-top="true">Nåværende § 16 blir § 14 og skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader">§ 14. <span class="legalArticleTitle">Forbud</span></span><article class="legalP" id="kapittel-1-foreslåttparagraf-1-ledd-1">Det er forbudt å importere levende pattedyr, reptiler og amfibier fra tredjestater, inkludert Svalbard og Jan Mayen. Forbudet gjelder likevel ikke hunder, katter og ildrer som oppfyller vilkårene i kapittel VI.</article></article> <article class="defaultP" margin-top="true">Nåværende § 17 blir § 15 og ordene «land utenfor EØS» i første ledd skal erstattes med ordet «tredjestater«.</article> <article class="defaultP" margin-top="true">Nåværende § 18 blir § 16 og ordene «§ 17 første ledd» i første punktum skal erstattes med ordene «§ 15 første ledd».</article> <article class="defaultP" margin-top="true">Nåværende § 19 blir § 17 og ordene «§ 17 tredje ledd» i første punktum skal erstattes med ordene «§ 15 tredje ledd».</article> <article class="defaultP" margin-top="true">Nåværende § 20 og § 21 blir § 18 og § 19.</article> <article class="defaultP" margin-top="true">Nåværende § 22 blir § 20 og ordene «jf. § 26 sjuende ledd nr. 3» i siste punktum skal erstattes med ordene «§ 24 sjuende ledd nr. 3».</article> <article class="defaultP" margin-top="true">Nåværende § 23 til § 26 blir § 21 til § 24.</article> <article class="defaultP" margin-top="true">Nåværende § 27 blir § 25 og første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">de kommer fra tredjestater eller områder i tredjestater som er oppført på listen i vedlegg E del 1. I tillegg må lukket yngelråte, liten kubebille (Aethina tumida) og Troplaelaps-midd (Tropilaelaps ssp.) være meldepliktige sjukdommer/parasitter i hele den aktuelle staten. Bier og humler kan også importeres fra geografisk og epidemiologisk isolerte områder av tredjestater som er oppført på listen i vedlegg E del 2, men ikke fra områder av den samme staten som ikke er oppført på listen i vedlegg E del 2.</article></article></li></ul></article> <article class="defaultP" margin-top="true">Nåværende § 28 blir § 26 og ordet «§ 27» i første punktum skal erstattes med ordet «§ 25»</article> <article class="defaultP" margin-top="true">Nåværende kapittel VI blir kapittel VII.</article> <article class="defaultP" margin-top="true">Nåværende § 29 blir § 31.</article> <article class="defaultP" margin-top="true">Nåværende § 30 blir § 32 og lyde:</article><article class="futureLegalArticle" data-name="§32" id="kapittel-1-foreslåttparagraf-2"><span class="futureLegalArticleHeader">§ 32. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-2-ledd-1">Mattilsynet fører tilsyn med at bestemmelsene i denne forskrift etterleves, og kan fatte de vedtak som er nødvendige for å sikre dette, jf. matloven § 23, første ledd.</article></article> <article class="defaultP" margin-top="true">Nåværende § 31 til § 33 blir § 33 til § 35.</article> <article class="defaultP" margin-top="true">Nytt kapittel VI med nye § 27, § 28, § 29 og § 30 skal lyde:</article><span class="futuretitle" id="kapittel-1-foreslåttittel-1">Kapittel VI. Import av hunder, katter og ildrer fra tredjestater</span><article class="futureLegalArticle" data-name="§27" id="kapittel-1-foreslåttparagraf-3"><span class="futureLegalArticleHeader">§ 27. <span class="legalArticleTitle">Vilkår for import fra listeførte tredjestater</span></span><article class="legalP" id="kapittel-1-foreslåttparagraf-3-ledd-1">Hunder, katter og ildrer fra tredjestater som er oppført på listen i del B seksjon 2 eller del C i vedlegg II til forordning (EF) nr. 998/2003 kan importeres på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Dyrene skal oppfylle kravene til identifikasjon, rabiesvaksinasjon, antistofftitrering og behandling mot echinococcose som gjelder ved ikke-kommersiell transport av hunder, katter og ildrer til Norge fra den aktuelle tredjestaten.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Dyrene skal følges av helsesertifikat jf. § 29. Dersom det dreier seg om tilbakeføring, kan dyrene isteden følges av pass som ved ikke-kommersiell transport. Helsesertifikatet eller passet skal bekrefte at dyret oppfyller vilkårene i nr. 1 og at autorisert veterinær har foretatt klinisk undersøkelse av dyret i løpet av de siste 24 timer før avsendelse som viste at dyret var fritt for kliniske tegn på sjukdom og kunne tåle transport.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Dyrene skal i løpet av de første 7 dager etter ankomst behandles på nytt mot echinococcose med et godkjent preparat. Behandlingen skal attesteres av veterinær i helsesertifikatet.</article></article></li></ul></article><article class="legalP" id="kapittel-1-foreslåttparagraf-3-ledd-2">Dersom de ikke oppfyller kravene til rabiesvaksinasjon og antistofftitrering i første ledd nr. 1, kan hunder, katter og ildrer fra tredjestater som er oppført på listen i del B seksjon 2 eller del C i vedlegg II til forordning (EF) nr. 998/2003 importeres på vilkårene som gjelder for import fra ikke-listeførte tredjestater.</article></article><article class="futureLegalArticle" data-name="§28" id="kapittel-1-foreslåttparagraf-4"><span class="futureLegalArticleHeader">§ 28. <span class="legalArticleTitle">Vilkår for import fra ikke-listeførte tredjestater</span></span><article class="legalP" id="kapittel-1-foreslåttparagraf-4-ledd-1">Hunder, katter og ildrer fra tredjestater som ikke er nevnt i § 27, kan importeres på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Dyrene skal oppfylle kravene til identifikasjon og behandling mot echinococcose som gjelder ved ikke-kommersiell transport av hunder, katter og ildrer til Norge fra tredjestater.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Dyrene skal ikke være vaksinert mot rabies med levende vaksine i løpet av de siste 2 år eller med inaktivert vaksine i løpet av de siste 30 dager.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Dyrene skal være eldre enn 6 måneder og ikke være drektige.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Dyrene skal følges av helsesertifikat jf. § 29. Helsesertifikatet skal bekrefte at vilkårene i nr. 1 til 3 er oppfylt og at autorisert veterinær har foretatt klinisk undersøkelse av dyret i løpet av de siste 24 timer før avsendelse som viste at dyret var fritt for kliniske tegn på sjukdom og kunne tåle transport.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Dyrene skal stå i karantene og holdes isolert i henhold til § 30. Ved grensekontroll skal det fremlegges skriftlig bekreftelse for at det er reservert plass for dyrene ved karantene godkjent av Mattilsynet.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">Dyrene skal i løpet av de første 7 dager etter ankomst behandles på nytt mot echinococcose med et godkjent preparat. Behandlingen skal attesteres av veterinær i helsesertifikatet.</article></article></li></ul></article></article><article class="futureLegalArticle" data-name="§29" id="kapittel-1-foreslåttparagraf-5"><span class="futureLegalArticleHeader">§ 29. <span class="legalArticleTitle">Helsesertifikat</span></span><article class="legalP" id="kapittel-1-foreslåttparagraf-5-ledd-1">Helsesertifikatet som kreves i § 27 nr. 2 skal være utstedt av autorisert eller offentlig veterinær på et formular som er utarbeidet i samsvar med modellen vist i del 1 i vedlegg F til denne forskriften og foreligge i original.</article><article class="legalP" id="kapittel-1-foreslåttparagraf-5-ledd-2">Helsesertifikatet som kreves i § 28 nr. 4 skal være utstedt av autorisert eller offentlig veterinær på et formular som er utarbeidet i samsvar med modellen vist i del 2 i vedlegg F til denne forskriften og foreligge i original.</article></article><article class="futureLegalArticle" data-name="§30" id="kapittel-1-foreslåttparagraf-6"><span class="futureLegalArticleHeader">§ 30. <span class="legalArticleTitle">Karantene og isolasjon</span></span><article class="legalP" id="kapittel-1-foreslåttparagraf-6-ledd-1">Hunder, katter og ildrer som nevnt i § 27 annet ledd og § 28 skal etter grensekontroll føres direkte til den godkjente karantenen hvor de skal stå i karantene i 120 dager. De første 60 dager etter frigivelse fra karantene skal dyrene ikke komme i kontakt med andre dyr, plasseres i dyrepensjonat, delta på utstilling, overdras til andre eller gå løse ute.</article><article class="legalP" id="kapittel-1-foreslåttparagraf-6-ledd-2">Hunder, katter og ildrer som er importert i henhold til § 27 annet ledd kan frigis fra karantene tidligere enn angitt i første ledd dersom de i løpet av karantenetiden oppfyller kravene til rabiesvaksinasjon og antistofftitrering i § 27 første ledd nr. 1.</article><article class="legalP" id="kapittel-1-foreslåttparagraf-6-ledd-3">For hunder, katter og ildrer som er frigitt fra karantene i henhold til annet ledd gjelder ikke bestemmelsene i første ledd annet punktum.</article></article> <article class="defaultP" margin-top="true">Nytt vedlegg F skal lyde:</article><span class="futuretitle" id="kapittel-1-foreslåttittel-2">Vedlegg F</span><span class="futuretitle" id="kapittel-1-foreslåttittel-3">Del 1: Helsesertifikat for hunder, katter og ildrer som importeres kommersielt til Norge fra tredjestater oppført på listene i del B seksjon 2 eller del C vedlegg II til forordning (EF) nr. 998/2003</span><p class="leddfortsettelse">(pdf)</p><span class="futuretitle" id="kapittel-1-foreslåttittel-4">Del 2: Helsesertifikat for hunder, katter og ildrer som importeres kommersielt til Norge fra tredjestater som ikke er oppført på listene i vedlegg II til forordning (EF) nr. 998/2003 eller fra tredjestater som er oppført på listene, men ikke oppfyller kravene til rabiesvaksinasjon og antistofftitrering som normalt gjelder ved import til Norge</span><p class="leddfortsettelse">(pdf)</p></section><section class="section" data-name="kapII" id="kapittel-2" data-lovdata-URL="LTI/forskrift/2006-01-26-97/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 6. februar 2006.</article></section></main></body></html>