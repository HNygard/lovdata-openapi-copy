<!DOCTYPE html><html lang="no"><head><title>Forskrift om opptak ved Universitetet for miljø- og biovitenskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-15-1368</dd><dt class="dokid">DokumentID</dt><dd class="dokid">LTI/forskrift/2006-06-15-1368</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1924</dd><dt class="dateInForce">I kraft fra</dt><dd class="dateInForce">F.o.m. opptak til studieåret 2006/2007</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li></ul></dd><dt class="dateOfPublication">Kunngjort</dt><dd class="dateOfPublication">2006-12-12</dd><dt class="journalNumber">Journalnummer</dt><dd class="journalNumber">2006-0978</dd><dt class="titleShort">Korttittel</dt><dd class="titleShort">Forskrift om opptak ved UMB</dd><dt class="title">Tittel</dt><dd class="title">Forskrift om opptak ved Universitetet for miljø- og biovitenskap.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Universitetet for miljø- og biovitenskap (UMB) 15. juni 2006 med hjemmel i lov 1. april 2005 nr. 15 om universiteter og høyskoler § 3-6 og § 3-7.</dd><dt class="refid">RefID</dt><dd class="refid">forskrift/2006-06-15-1368</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak ved Universitetet for miljø- og biovitenskap.<ul class="tocSubUl"><li>Kap. 1. Forskriftens virkeområde<ul class="tocSubUl"><li>§ 1-1.</li></ul></li><li>Kap. 2. Opptaksrammer og regulering<ul class="tocSubUl"><li>§ 2-1.</li></ul></li><li>Kap. 3. Opptakskomiteer<ul class="tocSubUl"><li>§ 3-1. Sentral opptakskomité</li><li>§ 3-2. Opptakskomiteer – mastergrad</li></ul></li><li>Kap. 4. Opptak til grunnstudier<ul class="tocSubUl"><li>§ 4-1.</li><li>§ 4-2.</li><li>§ 4-3.</li></ul></li><li>Kap. 5. Opptak til høyere grads studier<ul class="tocSubUl"><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li><li>§ 5-6.</li><li>§ 5-7.</li></ul></li><li>Kap. 6. Opptak til forskerutdanning (Ph.D.)<ul class="tocSubUl"><li>§ 6-1.</li></ul></li><li>Kap. 7. Opptak til praktisk-pedagogisk utdanning (PPU)<ul class="tocSubUl"><li>§ 7-1.</li><li>§ 7-2.</li><li>§ 7-3.</li></ul></li><li>Kap. 8. Opptak til enkeltemner<ul class="tocSubUl"><li>§ 8-1.</li><li>§ 8-2.</li></ul></li><li>Kap. 9. Opptak til videreutdanning<ul class="tocSubUl"><li>§ 9-1.</li><li>§ 9-2.</li></ul></li><li>Kap. 10. Opptak til etterutdanning<ul class="tocSubUl"><li>§ 10-1.</li><li>§ 10-2.</li></ul></li><li>Kap. 11. Opptak av gjestestudenter<ul class="tocSubUl"><li>§ 11-1.</li></ul></li><li>Kap. 12. Utsettelse med å begynne på studiet (reservert studieplass)<ul class="tocSubUl"><li>§ 12-1.</li></ul></li><li>Kap. 13. Klage<ul class="tocSubUl"><li>§ 13-1.</li></ul></li><li>Kap. 14. Sluttbestemmelser<ul class="tocSubUl"><li>§ 14-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-15-1368" id="dokument"><h1>Forskrift om opptak ved Universitetet for miljø- og biovitenskap.</h1><section class="section" data-name="kap1" id="kapittel-1" data-lovdata-URL="LTI/forskrift/2006-06-15-1368/KAPITTEL_1"><h2>Kap. 1. Forskriftens virkeområde</h2><article class="legalArticle" data-lovdata-URL="LTI/forskrift/2006-06-15-1368/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1">Forskriften omfatter alle opptak som gir studierett ved Universitetet for miljø- og biovitenskap (UMB)</article></article></section><section class="section" data-name="kap2" id="kapittel-2" data-lovdata-URL="LTI/forskrift/2006-06-15-1368/KAPITTEL_2"><h2>Kap. 2. Opptaksrammer og regulering</h2><article class="legalArticle" data-lovdata-URL="LTI/forskrift/2006-06-15-1368/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Opptaksrammene for de enkelte studieprogrammene fastsettes av universitetsstyret.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2006-06-15-1368/KAPITTEL_3"><h2>Kap. 3. Opptakskomiteer</h2><article class="legalArticle" data-lovdata-URL="LTI/forskrift/2006-06-15-1368/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Sentral opptakskomité</span></h3><article class="legalP" id="kapittel-3-paragraf-1-ledd-1">Det nedsettes en sentral opptakskomité som er ansvarlig for opptaket. Komiteen skal bestå av tre representanter fra UMBs studieprogram og to fra studienemnda. Av studienemndas representanter skal det være en studentrepresentant og en representant for de vitenskapelig tilsatte.</article><article class="legalP" id="kapittel-3-paragraf-1-ledd-2">Den sentrale opptakskomiteen skal totalt ha minst to studenter. Studieavdelingen er saksbehandlende organ for den sentrale opptakskomiteen.</article></article><article class="legalArticle" data-lovdata-URL="LTI/forskrift/2006-06-15-1368/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Opptakskomiteer – mastergrad</span></h3><article class="legalP" id="kapittel-3-paragraf-2-ledd-1">Ved opptak til mastergrad skal hvert undervisningsutvalg nedsette en opptakskomité med minst 4 medlemmer, hvorav minst 2 studenter. Komiteen skal vurdere om søkerne er kvalifiserte.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2006-06-15-1368/KAPITTEL_4"><h2>Kap. 4. Opptak til grunnstudier</h2><article class="legalArticle" data-lovdata-URL="LTI/forskrift/2006-06-15-1368/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Regler for opptak til grunnstudier gjennom Samordnet opptak fastsettes av departementet.</article></article><article class="legalArticle" data-lovdata-URL="LTI/forskrift/2006-06-15-1368/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Ved søknad gjennom Samordnet opptak gjelder de nasjonale frister fastsatt av departementet for søknad, ettersending av dokumentasjon og svarfrist ved tilbud om studieplass.</article></article><article class="legalArticle" data-lovdata-URL="LTI/forskrift/2006-06-15-1368/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" id="kapittel-4-paragraf-3-ledd-1">Regler for opptak til grunnstudier utenom Samordnet opptak fastsettes av universitetsstyret etter tilråding fra studienemnda.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2006-06-15-1368/KAPITTEL_5"><h2>Kap. 5. Opptak til høyere grads studier</h2><article class="legalArticle" data-lovdata-URL="LTI/forskrift/2006-06-15-1368/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">For opptak til 2-årig masterprogram og høyere årstrinn av 5-årig masterprogram kreves at søkeren har bachelorgrad, cand.mag.-grad eller har gjennomført tilsvarende studieløp med minst 180 studiepoengs omfang. Studienemnda kan, etter nærmere regler, gjøre unntak fra denne bestemmelsen.</article></article><article class="legalArticle" data-lovdata-URL="LTI/forskrift/2006-06-15-1368/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">Det fastsettes i studieplanen for det enkelte masterprogram hvilke fagkrav som gjelder for opptak.</article></article><article class="legalArticle" data-lovdata-URL="LTI/forskrift/2006-06-15-1368/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>.</h3><article class="legalP" id="kapittel-5-paragraf-3-ledd-1">Ved opptak rangeres søkerne etter vekting og relevans fra tidligere utdanning. Vitnemål fra utenlandske søkere konverteres i tråd med ECTS-reglene.</article></article><article class="legalArticle" data-lovdata-URL="LTI/forskrift/2006-06-15-1368/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>.</h3><article class="legalP" id="kapittel-5-paragraf-4-ledd-1">Det kreves dokumentert kunnskap i engelsk for opptak på alle masterprogram. For norskspråklige masterprogram kreves i tillegg dokumenterte kunnskaper i norsk.</article></article><article class="legalArticle" data-lovdata-URL="LTI/forskrift/2006-06-15-1368/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>.</h3><article class="legalP" id="kapittel-5-paragraf-5-ledd-1">Opptak til masterprogram samordnes. Det kan søkes på inntil fem studieprogram i prioritert rekkefølge.</article></article><article class="legalArticle" data-lovdata-URL="LTI/forskrift/2006-06-15-1368/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>.</h3><article class="legalP" id="kapittel-5-paragraf-6-ledd-1">Studienemnda kan innføre kvoteregulering av opptak.</article></article><article class="legalArticle" data-lovdata-URL="LTI/forskrift/2006-06-15-1368/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>.</h3><article class="legalP" id="kapittel-5-paragraf-7-ledd-1">Frister for søknad, ettersending av dokumentasjon og svarfrist ved tilbud om studieplass fastsettes av studienemnda.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2006-06-15-1368/KAPITTEL_6"><h2>Kap. 6. Opptak til forskerutdanning (Ph.D.)</h2><article class="legalArticle" data-lovdata-URL="LTI/forskrift/2006-06-15-1368/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" id="kapittel-6-paragraf-1-ledd-1">Regler for opptak til forskerutdanning (Ph.D.) fastsettes av universitetsstyret.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2006-06-15-1368/KAPITTEL_7"><h2>Kap. 7. Opptak til praktisk-pedagogisk utdanning (PPU)</h2><article class="legalArticle" data-lovdata-URL="LTI/forskrift/2006-06-15-1368/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" id="kapittel-7-paragraf-1-ledd-1">For å bli tatt opp til PPU må søkeren dokumentere kompetanse som kvalifiserer for undervisning og formidling innen naturfag eller naturbruk, eller en kombinasjon av disse.</article></article><article class="legalArticle" data-lovdata-URL="LTI/forskrift/2006-06-15-1368/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" id="kapittel-7-paragraf-2-ledd-1">Opptak forutsetter tilgang til datamaskin med tilkobling til Internett.</article></article><article class="legalArticle" data-lovdata-URL="LTI/forskrift/2006-06-15-1368/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>.</h3><article class="legalP" id="kapittel-7-paragraf-3-ledd-1">Frister for søknad, ettersending av dokumentasjon og svarfrist ved tilbud om studieplass fastsettes av studienemnda.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2006-06-15-1368/KAPITTEL_8"><h2>Kap. 8. Opptak til enkeltemner</h2><article class="legalArticle" data-lovdata-URL="LTI/forskrift/2006-06-15-1368/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>.</h3><article class="legalP" id="kapittel-8-paragraf-1-ledd-1">Ved opptak til enkeltemner gjelder de generelle krav for opptak til grunnstudier (kap. 4, § 4-1).</article></article><article class="legalArticle" data-lovdata-URL="LTI/forskrift/2006-06-15-1368/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>.</h3><article class="legalP" id="kapittel-8-paragraf-2-ledd-1">Studienemnda kan fastsette tilleggskrav etter tilråing fra vedkommende undervisningsutvalg.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2006-06-15-1368/KAPITTEL_9"><h2>Kap. 9. Opptak til videreutdanning</h2><article class="legalArticle" data-lovdata-URL="LTI/forskrift/2006-06-15-1368/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>.</h3><article class="legalP" id="kapittel-9-paragraf-1-ledd-1">Ved opptak til videreutdanning gjelder de generelle krav for opptak til grunnstudier (kap. 4, § 4-1).</article></article><article class="legalArticle" data-lovdata-URL="LTI/forskrift/2006-06-15-1368/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>.</h3><article class="legalP" id="kapittel-9-paragraf-2-ledd-1">Frister for søknad, ettersending av dokumentasjon og svarfrist ved tilbud om studieplass fastsettes av Senter for etter- og videreutdanning (SEVU).</article></article></section><section class="section" data-name="kap10" id="kapittel-10" data-lovdata-URL="LTI/forskrift/2006-06-15-1368/KAPITTEL_10"><h2>Kap. 10. Opptak til etterutdanning</h2><article class="legalArticle" data-lovdata-URL="LTI/forskrift/2006-06-15-1368/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>.</h3><article class="legalP" id="kapittel-10-paragraf-1-ledd-1">Det gjelder ingen særskilte krav til opptak på etterutdanningskurs.</article></article><article class="legalArticle" data-lovdata-URL="LTI/forskrift/2006-06-15-1368/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>.</h3><article class="legalP" id="kapittel-10-paragraf-2-ledd-1">Frister for påmelding fastsettes av Senter for etter- og videreutdanning (SEVU).</article></article></section><section class="section" data-name="kap11" id="kapittel-11" data-lovdata-URL="LTI/forskrift/2006-06-15-1368/KAPITTEL_11"><h2>Kap. 11. Opptak av gjestestudenter</h2><article class="legalArticle" data-lovdata-URL="LTI/forskrift/2006-06-15-1368/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>.</h3><article class="legalP" id="kapittel-11-paragraf-1-ledd-1">Kravene ved opptak av gjestestudenter bestemmes gjennom avtaler mellom samarbeidende institusjoner og Universitetet for miljø- og biovitenskap.</article></article></section><section class="section" data-name="kap12" id="kapittel-12" data-lovdata-URL="LTI/forskrift/2006-06-15-1368/KAPITTEL_12"><h2>Kap. 12. Utsettelse med å begynne på studiet (reservert studieplass)</h2><article class="legalArticle" data-lovdata-URL="LTI/forskrift/2006-06-15-1368/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>.</h3><article class="legalP" id="kapittel-12-paragraf-1-ledd-1">Søkere som er tatt opp som student ved Universitetet for miljø- og biovitenskap kan få ett års utsettelse med å begynne på studiet grunnet sykdom, svangerskap, for å avtjene verneplikt eller siviltjeneste eller annen vektig årsak.</article></article></section><section class="section" data-name="kap13" id="kapittel-13" data-lovdata-URL="LTI/forskrift/2006-06-15-1368/KAPITTEL_13"><h2>Kap. 13. Klage</h2><article class="legalArticle" data-lovdata-URL="LTI/forskrift/2006-06-15-1368/§13-1" data-name="§13-1" id="kapittel-13-paragraf-1"><h3 class="legalArticleHeader"><span class="legalArticleValue">§ 13-1</span>.</h3><article class="legalP" id="kapittel-13-paragraf-1-ledd-1">Søker har klagerett på vedtak om opptak til studium i henhold til forvaltningslovens bestemmelser. Klagefristen er 3 uker, jf. § 29 i forvaltningsloven.</article></article></section><section class="section" data-name="kap14" id="kapittel-14" data-lovdata-URL="LTI/forskrift/2006-06-15-1368/KAPITTEL_14"><h2>Kap. 14. Sluttbestemmelser</h2><article class="legalArticle" data-lovdata-URL="LTI/forskrift/2006-06-15-1368/§14-1" data-name="§14-1" id="kapittel-14-paragraf-1"><h3 class="legalArticleHeader"><span class="legalArticleValue">§ 14-1</span>. <span class="legalArticleTitle">Ikrafttredelse</span></h3><article class="legalP" id="kapittel-14-paragraf-1-ledd-1">Forskriften trer i kraft f.o.m. opptak til studieåret 2006/2007.</article></article></section></main></body></html>