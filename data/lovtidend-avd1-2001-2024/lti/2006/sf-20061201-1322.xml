<!DOCTYPE html><html lang="no"><head><title>Forskrift om endring i forskrift om oppstillingstillatelser for gevinstautomater og underholdningsautomater.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-01-1322</dd><dt class="dokid">DokumentID</dt><dd class="dokid">LTI/forskrift/2006-12-01-1322</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1808</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-09-22-960</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§1</li><li>lov/1995-02-24-11/§3</li><li>lov/1995-02-24-11/§4</li><li>lov/1995-02-24-11/§18</li></ul></dd><dt class="dateOfPublication">Kunngjort</dt><dd class="dateOfPublication">2006-12-01</dd><dt class="journalNumber">Journalnummer</dt><dd class="journalNumber">2006-0962</dd><dt class="titleShort">Korttittel</dt><dd class="titleShort">Endr. i forskrift om oppstilling av automater</dd><dt class="title">Tittel</dt><dd class="title">Forskrift om endring i forskrift om oppstillingstillatelser for gevinstautomater og underholdningsautomater.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 1. desember 2006 med hjemmel i lov 24. februar 1995 nr. 11 om lotterier m.v. § 1, § 3, § 4 og § 18. Fremmet av Kultur- og kirkedepartementet.</dd><dt class="refid">RefID</dt><dd class="refid">forskrift/2006-12-01-1322</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om oppstillingstillatelser for gevinstautomater og underholdningsautomater.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-01-1322" id="dokument"><h1>Forskrift om endring i forskrift om oppstillingstillatelser for gevinstautomater og underholdningsautomater.</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-01-1322/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. september 2000 nr. 960 om oppstillingstillatelser for gevinstautomater og underholdningsautomater gjøres følgende endringer:</article> <article class="defaultP" margin-top="true">§ 2 andre ledd skal lyde:</article><article class="legalP" id="kapittel-1-ledd-2">Tillatelsen skal gis for en tidsavgrenset periode som ikke skal overstige 3 år. Tillatelser til å stille opp gevinstautomater kan ikke gis varighet ut over 30. juni 2007. Oppstilling i henhold til gitt oppstillingstillatelse for gevinstautomater kan ikke flyttes fra et oppstillingssted til et annet, og det kan heller ikke byttes formål eller entreprenør.</article> <article class="defaultP" margin-top="true">§ 3 første og andre ledd skal lyde:</article><article class="legalP" id="kapittel-1-ledd-3">Tillatelse til å stille opp utbetalingsautomater kan bare gis til organisasjoner eller foreninger som er godkjent av Lotteritilsynet etter lotteriloven § 10. Ved oppstilling av en typegodkjent automat gjelder følgende begrensninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Det er ikke tillatt å bruke sedler ved spill på utbetalingsautomater. Utbetalingsautomater kan ikke stå oppstilt i lokaler hvor det også finnes vekslingsautomater som veksler fra seddel til mynt. Seddelinntak som er montert på automaten skal være satt ut av funksjon ved permanent innvendig eller utvendig fysisk sperre.</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Utbetalingsautomater skal være utkoblet mellom kl. 2400 og kl. 0700.</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Informasjon om mulige konsekvenser av pengespill, gevinstsjanser, aldersgrense og annen viktig informasjon for bruk av automaten, skal finnes lett tilgjengelig på utbetalingsautomater. Lotteri- og stiftelsestilsynet utarbeider slik informasjon og fastsetter nærmere bestemmelse om når og hvordan informasjonen skal være montert på automaten.</article></article></li></ul></article><article class="legalP" id="kapittel-1-ledd-4">Tillatelsen gis på vilkår av at minimum 50% av overskuddet fra automaten skal tilfalle organisasjonen eller foreningen, maksimum 20% skal tilfalle lokalinnehaveren og maksimum 30% skal tilfalle entreprenøren. Med overskuddet fra automaten menes omsetningen etter fradrag for utbetalte gevinster («cash-box-beregning»).</article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-01-1322/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2007.</article></section></main></body></html>