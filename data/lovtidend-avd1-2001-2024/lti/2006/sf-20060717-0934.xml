<!DOCTYPE html><html lang="no"><head><title>Forskrift om endring i forskrift om gjenvinning og behandling av avfall (avfallsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-07-17-934</dd><dt class="dokid">DokumentID</dt><dd class="dokid">LTI/forskrift/2006-07-17-934</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 11 s 1477</dd><dt class="dateInForce">I kraft fra</dt><dd class="dateInForce">2006-07-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-930</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§31</li><li>lov/1981-03-13-6/§32</li><li>lov/1981-03-13-6/§33</li><li>lov/1981-03-13-6/§49</li><li>lov/1981-03-13-6/§81</li><li>lov/1981-03-13-6/§85</li><li>forskrift/1983-07-08-1245</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">2006-07-18</dd><dt class="journalNumber">Journalnummer</dt><dd class="journalNumber">2006-0709</dd><dt class="titleShort">Korttittel</dt><dd class="titleShort">Endr. i avfallsforskriften</dd><dt class="title">Tittel</dt><dd class="title">Forskrift om endring i forskrift om gjenvinning og behandling av avfall (avfallsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 17. juli 2006 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 31, § 32, § 33, § 49, § 81 og § 85, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785. Jf. EØS-avtalen vedlegg XX nr. 32fa (direktiv 2002/96/EF endret ved direktiv 2003/108/EF) og nr. 32fc (vedtak 2005/369/EF).</dd><dt class="refid">RefID</dt><dd class="refid">forskrift/2006-07-17-934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjenvinning og behandling av avfall (avfallsforskriften).<ul class="tocSubUl"><li>I<ul class="tocSubUl"><li>§ 1-21. Plikt til å dekke kostnader ved drift av EE-registeret</li><li>§ 1-22. EE-registeret</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-07-17-934" id="dokument"><h1>Forskrift om endring i forskrift om gjenvinning og behandling av avfall (avfallsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2006-07-17-934/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 930 om gjenvinning og behandling av avfall (avfallsforskriften) gjøres følgende endringer:</article> <article class="defaultP" margin-top="true">§ 1-3 første ledd ny bokstav o skal lyde:<ul class="defaultList"><li data-li-identifier="o)" data-name="o)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>EE-registeret;</i> produsentregister for elektriske og elektroniske produkter.</article></article></li></ul></article> <article class="defaultP" margin-top="true">§ 1-11 første ledd skal lyde:</article><article class="legalP" id="kapittel-1-ledd-2">Ved ervervsmessig omsetning til andre EØS-land, skal eksportør rapportere mengder og typer EE-produkter til EE-registeret jf. § 1-22, såfremt slik rapportering ikke ivaretas av returselskap etter § 1-19. Vareverdien av EE-produkter skal rapporteres fordelt på mottakerland og kategoriene i vedlegg 1 til dette kapitlet.</article> <article class="defaultP" margin-top="true">§ 1-14 andre ledd skal lyde:</article><article class="legalP" id="kapittel-1-ledd-3">Returselskapet skal hente og motta en andel av totalt innsamlet mengde EE-avfall som tilsvarer medlemmenes andel av total varetilførsel i det samme geografiske området. EE-registeret beregner varetilførselen jf. § 1-22 d). Hente- og mottaksplikten gjelder for hver produktgruppe, jf. vedlegg 1 til dette kapitlet.</article> <article class="defaultP" margin-top="true">§ 1-19 første ledd skal lyde:</article><article class="legalP" id="kapittel-1-ledd-4">Returselskapet skal straks melde til EE-registeret jf. § 1-22 om hvilke produsenter som melder seg inn eller ut, samt hvilke av kategoriene EE-produkter i vedlegg 1 til dette kapitlet, inn- eller utmeldingen omfatter.</article> <article class="defaultP" margin-top="true">§ 1-21 og § 1-22 skal lyde:</article><article class="futureLegalArticle" data-name="§1-21" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-21</span>. <span class="legalArticleTitle">Plikt til å dekke kostnader ved drift av EE-registeret</span></span><article class="legalP" id="kapittel-1-foreslåttparagraf-1-ledd-1">Returselskap skal dekke kostnader knyttet til drift av EE-registeret jf. § 1-22, med en andel tilsvarende medlemmenes andel av total varetilførsel for alle EE-produkter. Individuelt finansierte returselskaper skal i tillegg dekke EE-registerets administrative kostnader forbundet med finansiell garanti etter § 1-16.</article><article class="legalP" id="kapittel-1-foreslåttparagraf-1-ledd-2">Statens forurensningstilsyn eller den Miljøverndepartementet bemyndiger fastsetter gebyrets størrelse for hvert returselskap, og kan gi nærmere bestemmelser om innbetalingen. Returselskap skal betale gebyret til Statens forurensingstilsyn i henhold til faktura. Innbetalte beløp skal i sin helhet gå til dekning av EE-registerets kostnader.</article></article><article class="futureLegalArticle" data-name="§1-22" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-22</span>. <span class="legalArticleTitle">EE-registeret</span></span><article class="legalP" id="kapittel-1-foreslåttparagraf-2-ledd-1">Statens forurensningstilsyn eller den Miljøverndepartementet bemyndiger etablerer og eier et register som skal omfatte alle produsenter av EE-produkter. EE-registeret skal;<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">motta og sammenstille data fra returselskap om hvilke produsenter som er medlem, om produsentenes import, eksport og innenlands produksjon av EE-produkter fordelt på kategoriene i vedlegg 1 til dette kapitlet, samt utarbeide oversikt over mottakerland ved eksport,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">motta og sammenstille data fra returselskapene om EE-avfall som er innsamlet, behandlet og sendt til ulike typer disponering, fordelt på kategoriene i vedlegg 1 til dette kapitlet, hvilke behandlingsanlegg som er benyttet, hvilke mengder og typer EE-avfall som er behandlet og i hvilket land behandlingen har skjedd,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">på forespørsel gi andre EØS-lands myndigheter data om eksport av EE-produkter og EE-avfall fra Norge,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">beregne den samlede varetilførselen i Norge, fordelt på kategoriene i vedlegg 1 til dette kapitlet. Med varetilførsel menes ervervsmessig omsetning og annen forsyning av EE-produkter til det norske markedet. Varetilførselen beregnes som importert og produsert vektmengde, fratrukket eksportert vektmengde EE-produkter. Ved beregning av varetilførselen skal det gjøres fratrekk for den del som dekkes av individuelt finansierte returselskaper,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">veilede om den enkelte produsents forpliktelser som må oppfylles gjennom medlemskap i returselskap, herunder opplyse om hvilke returselskaper som er godkjent for å dekke aktuelle EE-produkter,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">informere produsent dersom godkjenning av returselskap der produsenten er medlem, trekkes tilbake,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">innhente data om produsenters foretaksnummer, adresse og import og innenlands produksjon av EE-produkter fordelt på kategoriene i vedlegg 1 til dette kapitlet fra Toll- og avgiftsdirektoratet, Skattedirektoratet og Brønnøysundsregistrene for å identifisere produsenter som ikke oppfyller sine forpliktelser etter § 1-10 og § 1-11, og orientere disse produsentene om deres forpliktelser,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1">administrere inn- og utbetaling av finansiell garanti for individuelt finansierte returselskaper jf. § 1-16,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1">bare gi opplysninger i samsvar med reglene om taushetsplikt i forvaltningsloven,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1">opptre nøytralt i forholdet mellom konkurrerende returselskaper.</article></article></li></ul></article><article class="legalP" id="kapittel-1-foreslåttparagraf-2-ledd-2">Statens forurensningstilsyn, eller den Miljøverndepartementet bemyndiger, kan fastsette nærmere krav til oppfyllelse av bestemmelsen i bokstav a) til j).</article></article> <article class="defaultP" margin-top="true">Kapittel 1 vedlegg 2 del C pkt. 5.01 skal lyde: <table><tbody><tr><td data-text-align="left" data-vertical-align="top">5.01</td><td data-text-align="left" data-vertical-align="top">Beregne kollektiv forpliktelse, K (i kroner), for hvert enkelt produkt returselskapets medlemmer produserer i Norge eller importerer etter følgende formel<br /><img height="55" src="static/LTI/sf-20060717-0934-01-01.gif" width="98" /><br />der<br />g = nødvendig garantibeløp i kroner, jf. kriterium 4.04.<br />n = antall hele år produsenten har vært medlem i dette returselskapet. Medlemskapet må i denne perioden ha dekket all import og innenlands produksjon av tilsvarende EE-produkter.<br />l = den beregnet mest sannsynlige levetid i hele år for produktet (jf. kriterium 4.03).<br />Dersom K &lt; 0,1g settes K lik 0,1g.<br />Beregnet kollektiv forpliktelse gjelder for et år av gangen, løpende fra den dato importerte produkter er tolldeklarert, eller den dato EE-produkt har forlatt produksjonssted i Norge.</td><td data-text-align="center" data-vertical-align="top">§ 1-17</td><td data-text-align="center" data-vertical-align="top">1</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2006-07-17-934/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>