<!DOCTYPE html><html lang="no"><head><title>Forskrift om endring i forskrift om tilskudd til nærings- og miljøtiltak i skogbruket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-18-1479</dd><dt class="dokid">DokumentID</dt><dd class="dokid">LTI/forskrift/2006-12-18-1479</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 2068</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-04-447</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-05-27-31/§19</li></ul></dd><dt class="dateOfPublication">Kunngjort</dt><dd class="dateOfPublication">2006-12-20</dd><dt class="lastupdated">Rettet</dt><dd class="lastupdated">2006-12-21 (endr. hjemmelshenv.)</dd><dt class="journalNumber">Journalnummer</dt><dd class="journalNumber">2006-1143</dd><dt class="titleShort">Korttittel</dt><dd class="titleShort">Endr. forskrift om miljøtiltak mv. i skogbruket</dd><dt class="title">Tittel</dt><dd class="title">Forskrift om endring i forskrift om tilskudd til nærings- og miljøtiltak i skogbruket.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 18. desember 2006 med hjemmel i lov 27. mai 2005 nr. 31 om skogbruk (skogbrukslova) § 19.</dd><dt class="refid">RefID</dt><dd class="refid">forskrift/2006-12-18-1479</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til nærings- og miljøtiltak i skogbruket.<ul class="tocSubUl"><li>I<ul class="tocSubUl"><li>§ 1. Formål</li><li>§ 3. Administrasjon, vedtak og vilkår</li><li>§ 11. Klage og dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-18-1479" id="dokument"><h1>Forskrift om endring i forskrift om tilskudd til nærings- og miljøtiltak i skogbruket.</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-18-1479/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. februar 2004 nr. 447 om tilskudd til nærings- og miljøtiltak i skogbruket gjøres følgende endringer:</article> <article class="defaultP" margin-top="true">Hjemmelshenvisningen skal lyde:</article><article class="legalP" id="kapittel-1-ledd-2">Fastsatt av Landbruksdepartementet 4. februar 2004 med hjemmel i lov 27. mai 2005 nr. 31 om skogbruk (skogbrukslova) § 19, jf. § 25.</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med tilskudd til nærings- og miljøtiltak i skogbruket er at det ut fra regionale og lokale prioriteringer blir stimulert til økt verdiskaping i skogbruket, samtidig som miljøverdier knyttet til biologisk mangfold, landskap, friluftsliv og kulturminner i skogen blir ivaretatt og videreutviklet.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Administrasjon, vedtak og vilkår</span></span><article class="legalP" id="kapittel-1-foreslåttparagraf-2-ledd-1">Vedtak om tildeling av tilskudd etter § 5 og § 7 i denne forskrift fattes av Fylkesmannen, og vedtak om tildeling av tilskudd etter § 4, § 6 og § 8 fattes av kommunen.</article><article class="legalP" id="kapittel-1-foreslåttparagraf-2-ledd-2">Det skal fastsettes overordnede retningslinjer for prioritering av søknader. Slike retningslinjer skal utarbeides i dialog mellom Fylkesmannen, kommunene og næringsorganisasjonene i skogbruket lokalt.</article><article class="legalP" id="kapittel-1-foreslåttparagraf-2-ledd-3">Det kan settes vilkår for utbetaling av tilskudd til det enkelte tiltak, jf. også § 5 til § 7. Vilkårene må være i samsvar med tiltakenes formål.</article><article class="legalP" id="kapittel-1-foreslåttparagraf-2-ledd-4">Ved fellestiltak skal det foreligge en skriftlig avtale mellom deltakerne om fordeling av kostnader og ansvar i forbindelse med tiltakets gjennomføring, og eventuelle vilkår som blir knyttet til senere oppfølging og vedlikehold.</article><article class="legalP" id="kapittel-1-foreslåttparagraf-2-ledd-5">Frist for gjennomføring av tiltak etter § 4, § 6 og § 7 er maksimalt 2 år og for § 5 og § 8 maksimalt 3 år. Gjennomføringsfristen kan etter søknad forlenges, men ikke ut over 5 år fra tilskuddet ble innvilget.</article></article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-3">Det kan bare gis tilskudd til veier som er godkjent etter den til enhver tid gjeldende forskrift om planlegging og godkjenning av veier til landbruksformål, eller etter plan- og bygningslovens bestemmelser. Det er videre et vilkår at veien blir bygd i samsvar med gjeldende normaler for landbruksveier med byggebeskrivelse, fastsatt av Landbruks- og matdepartementet. Samarbeidstiltak bør prioriteres.</article> <article class="defaultP" margin-top="true">§ 9 første og annet ledd skal lyde:</article><article class="legalP" id="kapittel-1-ledd-4">Det kan fastsettes søknadsfrist når det er hensiktsmessig ut fra hensyn til prioritering av tilskudd.</article><article class="legalP" id="kapittel-1-ledd-5">Søknad om tilskudd til tiltak som omfattes av § 4, § 5 og § 6 skal skrives på skjema utarbeidet av Statens landbruksforvaltning. For søknader etter § 7 må Fylkesmannen, og etter § 8 må kommunen, avgjøre kravet til søknadsprosedyre.</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Klage og dispensasjon</span></span><article class="legalP" id="kapittel-1-foreslåttparagraf-3-ledd-1">Vedtak fattet av kommunen i medhold av denne forskrift kan påklages til Fylkesmannen etter bestemmelsene i kap. VI i lov 10. februar 1967 om behandlingsmåten i forvaltningssaker (forvaltningsloven). Vedtak fattet av Fylkesmannen kan påklages til Statens landbruksforvaltning.</article><article class="legalP" id="kapittel-1-foreslåttparagraf-3-ledd-2">Departementet eller den det bemyndiger kan i særlige tilfeller dispensere fra reglene i denne forskrift.</article></article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-6">Når det gis tilsagn om tilskudd må det tas forbehold om at kommunen, Fylkesmannen eller Riksrevisjonen kan kreve nødvendige opplysninger og kontrollere at bruken av tilskuddsmidlene er skjedd i tråd med forutsetningene.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-18-1479/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. januar 2007.</article></section></main></body></html>