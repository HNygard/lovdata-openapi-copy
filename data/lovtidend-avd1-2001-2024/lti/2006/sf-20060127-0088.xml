<!DOCTYPE html><html lang="no"><head><title>Forskrift om endring i forskrifter om konkursregisteret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-27-88</dd><dt class="dokid">DokumentID</dt><dd class="dokid">LTI/forskrift/2006-01-27-88</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 207</dd><dt class="dateInForce">I kraft fra</dt><dd class="dateInForce">2006-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-08-23-824</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-58/§78</li><li>lov/1984-06-08-58/§144</li><li>lov/1984-06-08-58/§156</li><li>lov/1984-06-08-58/§156a</li></ul></dd><dt class="dateOfPublication">Kunngjort</dt><dd class="dateOfPublication">2006-01-31</dd><dt class="journalNumber">Journalnummer</dt><dd class="journalNumber">2006-0094</dd><dt class="titleShort">Korttittel</dt><dd class="titleShort">Endr. forskrifter om konkursregisteret</dd><dt class="title">Tittel</dt><dd class="title">Forskrift om endring i forskrifter om konkursregisteret.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 27. januar 2006 med hjemmel i lov 8. juni 1984 nr. 58 om gjeldsforhandling og konkurs (konkursloven) § 78, § 144, § 156 og § 156a. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2006-01-27-88</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter om konkursregisteret.<ul class="tocSubUl"><li>I<ul class="tocSubUl"><li>§ 9.</li><li>§ 9a.</li><li>§ 15.</li><li>§ 16.</li><li>§ 17.</li><li>§ 18.</li><li>§ 19.</li><li>§ 20.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-27-88" id="dokument"><h1>Forskrift om endring i forskrifter om konkursregisteret.</h1><section class="section" data-name="kapI" id="kapittel-1" data-lovdata-URL="LTI/forskrift/2006-01-27-88/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrifter 23. august 1993 nr. 824 om konkursregisteret gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om konkursregisteret og om kunngjøringer etter konkursloven</i></article> <article class="defaultP" margin-top="true">§ 6 første ledd annet punktum skal lyde:</article><article class="legalP" id="kapittel-1-ledd-2">Opplysningene skal straks, fortrinnsvis elektronisk eller pr. telefaks, oversendes bostyrer sammen med panteattest fra Løsøreregisteret, firmaattest fra Foretaksregisteret og siste års innsendte regnskap fra Regnskapsregisteret.</article> <article class="defaultP" margin-top="true">Kapittel 5 overskriften skal lyde:</article><span class="futuretitle" id="kapittel-1-foreslåttittel-1">Kapittel 5. Kunngjøringer etter konkursloven</span> <article class="defaultP" margin-top="true">§ 9 og ny § 9a skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>.</span><article class="legalP" id="kapittel-1-foreslåttparagraf-1-ledd-1">Registerføreren skal straks han mottar melding om forhold som skal kunngjøres etter konkursloven, sørge for kunngjøring i Brønnøysundregistrenes elektroniske kunngjøringspublikasjon.</article><article class="legalP" id="kapittel-1-foreslåttparagraf-1-ledd-2">Ved melding om konkursåpning skal registerføreren også sørge for aviskunngjøring som nevnt i konkursloven § 78 tredje ledd.</article><article class="legalP" id="kapittel-1-foreslåttparagraf-1-ledd-3">Registerfører kan etter avtale påta seg å sørge for aviskunngjøring av andre opplysninger som etter konkursloven skal kunngjøres i avis.</article></article><article class="futureLegalArticle" data-name="§9a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9a</span>.</span><article class="legalP" id="kapittel-1-foreslåttparagraf-2-ledd-1">Aviskunngjøring etter konkursloven § 35 annet ledd skal minst innholde skyldnerens navn, fødselsdato eller organisasjonsnummer og adresse, opplysninger om gjeldsnemnda og om tid og sted for første fordringshavermøte.</article><article class="legalP" id="kapittel-1-foreslåttparagraf-2-ledd-2">Aviskunngjøring etter konkursloven § 78 tredje ledd skal minst innholde skyldnerens navn, fødselsdato eller organisasjonsnummer og adresse, opplysninger om bostyrer og om tid og sted for første skiftesamling.</article><article class="legalP" id="kapittel-1-foreslåttparagraf-2-ledd-3">Aviskunngjøring etter konkursloven § 125 skal minst innholde skyldnerens navn, fødselsdato eller organisasjonsnummer og adresse, dato for avsagt kjennelse og frist for kjæremål.</article><article class="legalP" id="kapittel-1-foreslåttparagraf-2-ledd-4">En aviskunngjøring i forkortet form skal henvise til Brønnøysundregistrenes elektroniske kunngjøringspublikasjon på www.brreg.no for ytterligere informasjon.</article></article> <article class="defaultP" margin-top="true">Nytt kapittel 7 skal lyde:</article><span class="futuretitle" id="kapittel-1-foreslåttittel-2">Kapittel 7. Brønnøysundregistrenes elektroniske kunngjøringspublikasjon – kunngjøringer etter konkursloven</span><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>.</span><article class="legalP" id="kapittel-1-foreslåttparagraf-3-ledd-1">Føreren av Konkursregisteret administrerer kunngjøringer som skal inntas i Brønnøysundregistrenes elektroniske kunngjøringspublikasjon etter konkursloven. Den elektroniske kunngjøringspublikasjonen er ikke en del av Konkursregisteret. Føreren av Konkursregisteret overfører kunngjøringsopplysninger fra Konkursregisteret til den elektroniske kunngjøringspublikasjonen.</article></article><article class="futureLegalArticle" data-name="§16" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16</span>.</span><article class="legalP" id="kapittel-1-foreslåttparagraf-4-ledd-1">Det skal være mulig for enhver å søke informasjon etter følgende søkekriterier i kunngjøringer inntatt i den elektroniske kunngjøringspublikasjonen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">skyldnerens organisasjonsnummer eller fødselsnummer og navn,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">et bestemt tidsrom,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">et geografisk område,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">en bestemt næring.</article></article></li></ul></article></article><article class="futureLegalArticle" data-name="§17" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 17</span>.</span><article class="legalP" id="kapittel-1-foreslåttparagraf-5-ledd-1">Opplysninger om konkursbo eller tvangsavviklingsbo som gjelder fysiske personer skal slettes ett år etter avsluttende kjennelse eller utlodning. Opplysninger om konkursbo eller tvangsavviklingsbo som gjelder juridiske personer skal slettes tre år etter avsluttende kjennelse eller utlodning.</article><article class="legalP" id="kapittel-1-foreslåttparagraf-5-ledd-2">Opplysninger om gjeldsforhandlinger etter konkursloven i boet til fysiske personer skal slettes ett år etter gjeldsforhandlingens avslutning, jf. konkursloven kapittel VII. Opplysninger om gjeldsforhandlinger etter konkursloven i boet til juridiske personer skal slettes tre år etter avslutningen.</article><article class="legalP" id="kapittel-1-foreslåttparagraf-5-ledd-3">Før sletting etter første eller annet ledd skal opplysningene lagres og oppbevares tilgjengelig kun for forskning. Den som mottar opplysninger er underlagt taushetsplikt etter reglene i forvaltningsloven § 13e. Opplysningene skal også være tilgjengelige for den de gjelder.</article></article><article class="futureLegalArticle" data-name="§18" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 18</span>.</span><article class="legalP" id="kapittel-1-foreslåttparagraf-6-ledd-1">Føreren av Konkursregisteret skal tilby abonnementsordninger for opplysninger som er inntatt i Brønnøysundregistrenes elektroniske kunngjøringspublikasjon.</article><article class="legalP" id="kapittel-1-foreslåttparagraf-6-ledd-2">Om konkursbo og tvangsavviklingsbo kan det abonneres på opplysninger om åpninger, innkalling til skiftesamling, avslutninger, innstillinger, opphevinger og beslutninger om at bobehandlingen skal fortsette.</article><article class="legalP" id="kapittel-1-foreslåttparagraf-6-ledd-3">Om gjeldsforhandlingsbo kan det abonneres på kunngjorte opplysninger om åpning av forhandling om frivillig gjeldsordning, åpning av tvangsakkord, opplysning om akkord etter konkursloven § 53 annet ledd, og om innstilling etter konkursloven § 56 annet ledd.</article><article class="legalP" id="kapittel-1-foreslåttparagraf-6-ledd-4">Det kan abonneres etter følgende kriterier:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-4-punkt-1"><article class="legalP" id="kapittel-1-foreslåttparagraf-6-ledd-4-punkt-1-ledd-1">alle konkurser,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-4-punkt-2"><article class="legalP" id="kapittel-1-foreslåttparagraf-6-ledd-4-punkt-2-ledd-1">alle konkurser og tvangsavviklingsbo,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-4-punkt-3"><article class="legalP" id="kapittel-1-foreslåttparagraf-6-ledd-4-punkt-3-ledd-1">alle konkurser, tvangsavviklingsbo og gjeldsforhandlingsbo,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-4-punkt-4"><article class="legalP" id="kapittel-1-foreslåttparagraf-6-ledd-4-punkt-4-ledd-1">et geografisk område,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-ledd-4-punkt-5"><article class="legalP" id="kapittel-1-foreslåttparagraf-6-ledd-4-punkt-5-ledd-1">en bestemt næring,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-6-ledd-4-punkt-6"><article class="legalP" id="kapittel-1-foreslåttparagraf-6-ledd-4-punkt-6-ledd-1">skyldnerens organisasjonsnummer eller fødselsnummer,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-6-ledd-4-punkt-7"><article class="legalP" id="kapittel-1-foreslåttparagraf-6-ledd-4-punkt-7-ledd-1">et bestemt tidsrom.</article></article></li></ul></article></article><article class="futureLegalArticle" data-name="§19" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 19</span>.</span><article class="legalP" id="kapittel-1-foreslåttparagraf-7-ledd-1">Det skal tilbys abonnement på periodiske utskrifter i elektronisk form, for eksempel som vedlegg til e-post.</article><article class="legalP" id="kapittel-1-foreslåttparagraf-7-ledd-2">Det skal videre tilbys abonnement i form av elektronisk tilsendte kunngjøringsopplysninger. Mottakeren må da tilfredsstille de krav Brønnøysundregistrene setter til tekniske forutsetninger.</article></article><article class="futureLegalArticle" data-name="§20" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 20</span>.</span><article class="legalP" id="kapittel-1-foreslåttparagraf-8-ledd-1">Konkursregisteret kan ta betalt for abonnementene til selvkost for å dekke utgifter til abonnementsordningen. Departementet kan gi nærmere regler om finansieringen.</article></article> <article class="defaultP" margin-top="true">Nåværende kapittel 7 blir nytt kapittel 8.</article> <article class="defaultP" margin-top="true">Nåværende § 15 og § 16 blir nye § 21 og § 22.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-01-27-88/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. februar 2006.</article></section></main></body></html>