<!DOCTYPE html><html lang="no"><head><title>Forskrift om anvendelse av det kvantum av torsk som er satt av til distriktskvote i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-10-04-1117</dd><dt class="dokid">DokumentID</dt><dd class="dokid">LTI/forskrift/2006-10-04-1117</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1673</dd><dt class="dateInForce">I kraft fra</dt><dd class="dateInForce">2006-10-04 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1999-03-26-15/§21</li></ul></dd><dt class="dateOfPublication">Kunngjort</dt><dd class="dateOfPublication">2006-10-06</dd><dt class="journalNumber">Journalnummer</dt><dd class="journalNumber">2006-0835</dd><dt class="titleShort">Korttittel</dt><dd class="titleShort">Forskrift om distriktskvoter for torsk</dd><dt class="title">Tittel</dt><dd class="title">Forskrift om anvendelse av det kvantum av torsk som er satt av til distriktskvote i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 4. oktober 2006 med hjemmel i lov 3. juni 1983 nr. 40 om saltvannsfiske m.v. § 4 første og annet ledd og lov 26. mars 1999 nr. 15 om retten til å delta i fiske og fangst (deltakerloven) § 21.</dd><dt class="refid">RefID</dt><dd class="refid">forskrift/2006-10-04-1117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anvendelse av det kvantum av torsk som er satt av til distriktskvote i 2006.<ul class="tocSubUl"><li>§ 1. Virkeområde</li><li>§ 2. Gruppekvoter</li><li>§ 3. Fordeling av distriktskvoten</li><li>§ 4. Fartøykvote</li><li>§ 5. Påmelding</li><li>§ 6. Fiskeperiode</li><li>§ 7. Refordeling</li><li>§ 8. Bifangst</li><li>§ 9. Levering av fangst</li><li>§ 10. Prisfastsetting</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-10-04-1117" id="dokument"><h1>Forskrift om anvendelse av det kvantum av torsk som er satt av til distriktskvote i 2006.</h1><article class="legalArticle" data-lovdata-URL="LTI/forskrift/2006-10-04-1117/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for fiske etter torsk nord for 62° N innenfor kvantumet på 3.484 tonn som ved forskrift 21. desember 2005 nr. 1664 om regulering av fisket etter torsk, hyse og sei nord for 62° N i 2006 § 5 er avsatt til distriktskvote.</article><article class="legalP" id="paragraf-1-ledd-2">Kun fartøy med torsketråltillatelse og fartøy som har adgang til å delta i fiske etter torsk nord for 62° N i gruppe I og har hjemmelslengde for kvotetildeling mellom 15 og 27,99 meter, har adgang til å delta i fisket på distriktskvoten.</article><article class="legalP" id="paragraf-1-ledd-3">Distriktskvotefangstene skal landes i Nordland, Troms og Finnmark i de av fylkeskommunene definerte områder eller utpekte bedrifter.</article></article><article class="legalArticle" data-lovdata-URL="LTI/forskrift/2006-10-04-1117/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gruppekvoter</span></h2><article class="legalP" id="paragraf-2-ledd-1">Fartøy med torsketråltillatelse kan fiske og levere en distriktskvote på 1.896 tonn.</article><article class="legalP" id="paragraf-2-ledd-2">Fartøy med hjemmelslengde for kvotetildeling mellom 15 og 20,99 meter største lengde som fisker med konvensjonelle redskap kan fiske og levere en distriktskvote på 964 tonn.</article><article class="legalP" id="paragraf-2-ledd-3">Fartøy med hjemmelslengde for kvotetildeling mellom 21 og 27,99 meter største lengde som fisker med konvensjonelle redskap kan fiske og levere en distriktskvote på 624 tonn.</article></article><article class="legalArticle" data-lovdata-URL="LTI/forskrift/2006-10-04-1117/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fordeling av distriktskvoten</span></h2><article class="legalP" id="paragraf-3-ledd-1">Landing av fangst fra torsketrålerne skal fordeles fylkesvis på følgende måte: <table><tbody><tr><td data-text-align="left" data-vertical-align="top">Nordland:</td><td data-text-align="left" data-vertical-align="top">948 tonn</td></tr><tr><td data-text-align="left" data-vertical-align="top">Troms:</td><td data-text-align="left" data-vertical-align="top">395 tonn</td></tr><tr><td data-text-align="left" data-vertical-align="top">Finnmark:</td><td data-text-align="left" data-vertical-align="top">553 tonn</td></tr></tbody></table></article><article class="legalP" id="paragraf-3-ledd-2">Landing av fangst fra fartøy med hjemmelslengde for kvotetildeling mellom 15 og 20,99 meter største lengde som fisker med konvensjonelle redskap skal fordeles fylkesvis på følgende måte: <table><tbody><tr><td data-text-align="left" data-vertical-align="top">Nordland:</td><td data-text-align="left" data-vertical-align="top">482 tonn</td></tr><tr><td data-text-align="left" data-vertical-align="top">Troms:</td><td data-text-align="left" data-vertical-align="top">201 tonn</td></tr><tr><td data-text-align="left" data-vertical-align="top">Finnmark:</td><td data-text-align="left" data-vertical-align="top">281 tonn</td></tr></tbody></table></article><article class="legalP" id="paragraf-3-ledd-3">Landing av fangst fra fartøy med hjemmelslengde for kvotetildeling mellom 21 og 27,99 meter største lengde som fisker med konvensjonelle redskap skal fordeles fylkesvis på følgende måte: <table><tbody><tr><td data-text-align="left" data-vertical-align="top">Nordland:</td><td data-text-align="left" data-vertical-align="top">312 tonn</td></tr><tr><td data-text-align="left" data-vertical-align="top">Troms:</td><td data-text-align="left" data-vertical-align="top">130 tonn</td></tr><tr><td data-text-align="left" data-vertical-align="top">Finnmark:</td><td data-text-align="left" data-vertical-align="top">182 tonn</td></tr></tbody></table></article></article><article class="legalArticle" data-lovdata-URL="LTI/forskrift/2006-10-04-1117/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fartøykvote</span></h2><article class="legalP" id="paragraf-4-ledd-1">Hver torsketråler som tildeles distriktskvote, kan fiske og levere inntil 40 tonn.</article><article class="legalP" id="paragraf-4-ledd-2">Hvert fartøy med hjemmelslengde mellom 15 og 20,99 meter som tildeles distriktskvote, kan fiske og levere inntil 10 tonn.</article><article class="legalP" id="paragraf-4-ledd-3">Hvert fartøy med hjemmelslengde mellom 21 og 27,99 meter som tildeles distriktskvote, kan fiske og levere inntil 15 tonn.</article><article class="legalP" id="paragraf-4-ledd-4">Fiskeridirektoratets regionkontor fastsetter ved tildelingen av distriktskvote hvor det enkelte fartøy skal levere distriktskvotefangsten, basert på fylkeskommunens beslutning om definerte områder, jf. § 9.</article><article class="legalP" id="paragraf-4-ledd-5">Dersom antall påmeldte fartøy innenfor en gruppe i et fylke ikke er stort nok til at hele kvantumet av distriktskvote avsatt for denne gruppen blir fordelt, kan Fiskeridirektoratet oppjustere kvotene for de enkelte fartøy i gruppen allerede ved tildelingen av kvote.</article><article class="legalP" id="paragraf-4-ledd-6">Denne kvoten kommer i tillegg til kvoter det er anledning å fiske med fartøyet etter andre forskrifter.</article><article class="legalP" id="paragraf-4-ledd-7">Fartøy som har overført kvoten til annet fartøy gjennom ordningen med driftskvote av torsk kan ikke tildeles distriktskvote. Distriktskvote kan ikke overføres etter reglene for driftskvote eller slumpfiskeordningen.</article></article><article class="legalArticle" data-lovdata-URL="LTI/forskrift/2006-10-04-1117/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Påmelding</span></h2><article class="legalP" id="paragraf-5-ledd-1">Fartøy som oppfyller vilkårene for deltakelse og som ønsker å delta i fisket på distriktskvoten må søke på særskilt skjema utarbeidet av Fiskeridirektoratet.</article><article class="legalP" id="paragraf-5-ledd-2">For å komme i betraktning for tildeling av distriktskvote, må søknaden være Fiskeridirektoratets regionkontor i det fylke hvor det søkes om å få delta i distriktskvotefisket i hende senest 20. oktober 2006.</article><article class="legalP" id="paragraf-5-ledd-3">Fiskeridirektoratets regionkontor velger ved loddtrekning ut hvilke fartøy som skal kunne få delta i fisket på distriktskvoten dersom antall fartøy som har søkt om å få delta i et enkelt fylke og gruppe overstiger det antall kvotegrunnlaget gir rom for.</article><article class="legalP" id="paragraf-5-ledd-4">Det kan søkes om distriktskvote i mer enn ett fylke, men et fartøy kan ikke delta med mer enn en distriktskvote. Det må i søknaden oppgis hvilke andre fylker det eventuelt er søkt i, og hvilken rekkefølge man ønsker fylkene prioritert etter.</article></article><article class="legalArticle" data-lovdata-URL="LTI/forskrift/2006-10-04-1117/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fiskeperiode</span></h2><article class="legalP" id="paragraf-6-ledd-1">Det kan fiskes og leveres fangst av kvote gitt i medhold av denne forskrift i perioden fra den dato kvoten er tildelt av Fiskeridirektoratets regionkontor til og med 31. desember 2006.</article></article><article class="legalArticle" data-lovdata-URL="LTI/forskrift/2006-10-04-1117/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Refordeling</span></h2><article class="legalP" id="paragraf-7-ledd-1">Fiskeridirektoratet gis fullmakt til løpende å foreta justeringer av distriktskvoten i de enkelte gruppene slik at man i størst mulig grad sikrer at kvotene tas.</article><article class="legalP" id="paragraf-7-ledd-2">Fiskeridirektoratet skal senest 1. desember 2006 vurdere om det er behov for refordeling for å sikre at kvotene tas, i henhold til følgende retningslinjer:<ul class="defaultList"><li data-li-identifier="1)" data-name="1)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">Kvotene på fartøynivå kan justeres både ved tildeling og underveis med sikte på at det avsatte kvantum tas.</article></article></li><li data-li-identifier="2)" data-name="2)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">Dersom det likevel beregnes at det vil gjenstå kvantum innenfor gruppene slippes det inn søkere fra listen som ikke er tildelt distriktskvote i den aktuelle reguleringsgruppen, jf. § 2.</article></article></li><li data-li-identifier="3)" data-name="3)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">Dersom det fortsatt beregnes at distriktskvoten ikke blir tatt fordeles restkvantumet på alle fartøy i den aktuelle reguleringsgruppen, jf. § 2. Landingsvilkårene vil ikke gjelde for et slikt restkvantum.</article></article></li></ul></article></article><article class="legalArticle" data-lovdata-URL="LTI/forskrift/2006-10-04-1117/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bifangst</span></h2><article class="legalP" id="paragraf-8-ledd-1">Bifangst av andre fiskeslag under fisket på distriktskvoten avregnes fartøyets ordinære kvoter av slike fiskeslag. Det er mulig å fiske og lande torsk som distriktskvote og som ordinær kvote på samme tur. Overfiske av distriktskvoten vil komme til fradrag på fartøyets ordinære torskekvote.</article><article class="legalP" id="paragraf-8-ledd-2">Kjøpere som får tilgang til råstoff under distriktskvoteordningen pålegges også plikt til å ta imot bifangst.</article></article><article class="legalArticle" data-lovdata-URL="LTI/forskrift/2006-10-04-1117/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Levering av fangst</span></h2><article class="legalP" id="paragraf-9-ledd-1">Fylkeskommunene i Nordland, Troms og Finnmark fastsetter hver for seg i hvilke områder eller til hvilke bedrifter innenfor fylket landingene av distriktskvoten avsatt til dette fylket skal finne sted, og meddeler dette til Fiskeridirektoratets regionkontor i det aktuelle fylket innen 10. oktober 2006.</article><article class="legalP" id="paragraf-9-ledd-2">Kun bedrifter som er godkjent for produksjon i henhold til Mattilsynets produksjonskode nr. 2 og 4-8 skal kunne kjøpe råstoff gjennom distriktskvoteordningen.</article><article class="legalP" id="paragraf-9-ledd-3">Råstoffet skal bearbeides av den bedrift som kjøper distriktskvotefangsten i første hånd. Som bearbeiding regnes produksjon innenfor produksjonskode nr. 2 og 4-8.</article><article class="legalP" id="paragraf-9-ledd-4">Fangsten skal landes ved kjøpers anlegg eller bringes dit på en måte som godtas av kjøper for fartøyeiers regning.</article><article class="legalP" id="paragraf-9-ledd-5">Fangst tatt innenfor kvantumet avsatt til distriktskvote skal leveres fersk, med mindre det enkelte fartøy i henhold til fylkeskommunens fordelingsbeslutning og regionkontorets kvotetildeling er pålagt å selge fangsten til en bestemt bedrift og denne på forhånd har akseptert at fangsten leveres fryst.</article><article class="legalP" id="paragraf-9-ledd-6">Fangsten kan selges til en av bedriftene i det området som er fastsatt for det enkelte fartøy, eller bys ut til samtlige bedrifter i dette området. Gjennomsnittsprisen nevnt i § 10 vil i disse tilfellene være maksimums utbudspris. Dersom ingen av kjøperne i det aktuelle området ønsker å kjøpe til denne prisen, har fartøyeier adgang til å selge råstoffet uavhengig av bestemmelsene i denne forskrift.</article></article><article class="legalArticle" data-lovdata-URL="LTI/forskrift/2006-10-04-1117/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Prisfastsetting</span></h2><article class="legalP" id="paragraf-10-ledd-1">Prisen for råstoff skal minst tilsvare gjennomsnittet av oppnådde priser for tilsvarende fersk torsk ved all omsetning fra kystflåten eller trålflåten i Nordland, Troms og Finnmark de siste to uker før salget finner sted. Råstoff som er underlagt leveringsplikten for torsketrålere eller blir solgt innenfor samme konsern (herunder også fiskeres egenovertakelser) ekskluderes ved fastsettelse av den aktuelle gjennomsnittsprisen. Dersom det i løpet av en to ukers periode ikke er omsatt minimum 10 tonn som kan danne grunnlag for beregningen skal beregningen gå tilbake i tid uke for uke til man totalt oppnår et kvantum på minimum 10 tonn torsk.</article></article><article class="legalArticle" data-lovdata-URL="LTI/forskrift/2006-10-04-1117/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2006-10-04-1117/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskriften trer i kraft straks og gjelder til og med 31. desember 2006.</article></article></main></body></html>