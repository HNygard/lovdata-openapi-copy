<!DOCTYPE html><html lang="no"><head><title>Forskrift om ansettelse og opprykk i undervisnings- og forskerstillinger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-09-129</dd><dt class="dokid">DokumentID</dt><dd class="dokid">LTI/forskrift/2006-02-09-129</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 3 s 272</dd><dt class="dateInForce">I kraft fra</dt><dd class="dateInForce">2006-02-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§6-3</li></ul></dd><dt class="dateOfPublication">Kunngjort</dt><dd class="dateOfPublication">2006-02-14</dd><dt class="journalNumber">Journalnummer</dt><dd class="journalNumber">2006-0129</dd><dt class="titleShort">Korttittel</dt><dd class="titleShort">Forskrift om ansettelse og opprykk, undervisning</dd><dt class="title">Tittel</dt><dd class="title">Forskrift om ansettelse og opprykk i undervisnings- og forskerstillinger.</dd><dt class="miscInformation">Annet om dokumentet</dt><dd class="miscInformation">Fastsatt av Kunnskapsdepartementet 9. februar 2006 med hjemmel i lov 1. april 2005 nr. 15 om universiteter og høyskoler § 6-3 sjette ledd. Jf. EØS-avtalen vedlegg VII (direktiv 89/48/EØF endret ved direktiv 2001/19/EF).</dd><dt class="refid">RefID</dt><dd class="refid">forskrift/2006-02-09-129</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ansettelse og opprykk i undervisnings- og forskerstillinger.<ul class="tocSubUl"><li>Kapittel 1: Kriterier for ansettelse i undervisnings- og forskerstillinger<ul class="tocSubUl"><li>§ 1-1. Generelt</li><li>§ 1-2. Kriterier for ansettelse i stilling som professor</li><li>§ 1-3. Kriterier for ansettelse i stilling som undervisningsdosent</li><li>§ 1-4. Kriterier for ansettelse i stilling som førsteamanuensis</li><li>§ 1-5. Kriterier for ansettelse i stilling som førstelektor</li><li>§ 1-6. Kriterier for ansettelse i stilling som høyskolelektor eller universitetslektor</li><li>§ 1-7. Kriterier for ansettelse i stilling som høyskolelærer</li></ul></li><li>Kapittel 2: Framgangsmåte og kriterier for opprykk i undervisnings- og forskerstillinger<ul class="tocSubUl"><li>§ 2-1. Framgangsmåte og kriterier for personlig opprykk til professor etter kompetanse</li><li>§ 2-2. Framgangsmåte og kriterier for opprykk til stillinger som førsteamanuensis og førstelektor</li><li>§ 2-3. Framgangsmåte og kriterier for opprykk til stilling som høyskolelektor</li></ul></li><li>Kapittel 3: Ikrafttredelse<ul class="tocSubUl"><li>§ 3-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-09-129" id="dokument"><h1>Forskrift om ansettelse og opprykk i undervisnings- og forskerstillinger.</h1><section class="section" data-name="kap1" id="kapittel-1" data-lovdata-URL="LTI/forskrift/2006-02-09-129/KAPITTEL_1"><h2>Kapittel 1: Kriterier for ansettelse i undervisnings- og forskerstillinger</h2><article class="legalArticle" data-lovdata-URL="LTI/forskrift/2006-02-09-129/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Generelt</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften fastsetter generelle kriterier for ansettelse i undervisnings- og forskerstillinger ved institusjoner under lov om universiteter og høyskoler. Ved kunngjøring av den enkelte stilling kan det stilles mer spesifiserte krav. Ansettelsesmyndigheten kan stille krav om at den som blir ansatt, forplikter seg til å gjennomgå en bestemt opplæring, for eksempel et pedagogisk opplegg, innen en fastsatt tidsfrist.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften omfatter stillinger basert både på vitenskapelige og kunstneriske kvalifikasjoner. Fagområder med undervisningspersonale rekruttert på grunnlag av kunstneriske kvalifikasjoner er følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-nummer-2-punkt-1"><article class="legalP" id="kapittel-1-paragraf-1-nummer-2-punkt-1-ledd-1">Utøvende og skapende musikk</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-nummer-2-punkt-2"><article class="legalP" id="kapittel-1-paragraf-1-nummer-2-punkt-2-ledd-1">Teater</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-nummer-2-punkt-3"><article class="legalP" id="kapittel-1-paragraf-1-nummer-2-punkt-3-ledd-1">Opera</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-nummer-2-punkt-4"><article class="legalP" id="kapittel-1-paragraf-1-nummer-2-punkt-4-ledd-1">Ballett</article></article></li><li data-li-identifier="e)" data-name="e)"><article class="listArticle" id="kapittel-1-paragraf-1-nummer-2-punkt-5"><article class="legalP" id="kapittel-1-paragraf-1-nummer-2-punkt-5-ledd-1">Kunst, kunsthåndverk og design</article></article></li><li data-li-identifier="f)" data-name="f)"><article class="listArticle" id="kapittel-1-paragraf-1-nummer-2-punkt-6"><article class="legalP" id="kapittel-1-paragraf-1-nummer-2-punkt-6-ledd-1">Litteratur (Skriveverksted)</article></article></li><li data-li-identifier="g)" data-name="g)"><article class="listArticle" id="kapittel-1-paragraf-1-nummer-2-punkt-7"><article class="legalP" id="kapittel-1-paragraf-1-nummer-2-punkt-7-ledd-1">Arkitektur</article></article></li><li data-li-identifier="h)" data-name="h)"><article class="listArticle" id="kapittel-1-paragraf-1-nummer-2-punkt-8"><article class="legalP" id="kapittel-1-paragraf-1-nummer-2-punkt-8-ledd-1">Film og fjernsyn</article></article></li><li data-li-identifier="i)" data-name="i)"><article class="listArticle" id="kapittel-1-paragraf-1-nummer-2-punkt-9"><article class="legalP" id="kapittel-1-paragraf-1-nummer-2-punkt-9-ledd-1">Fag i lærerutdanningene:</article></article></li><li><article class="listArticle" id="kapittel-1-paragraf-1-nummer-2-punkt-10"><article class="legalP" id="kapittel-1-paragraf-1-nummer-2-punkt-10-ledd-1">dans</article></article></li><li><article class="listArticle" id="kapittel-1-paragraf-1-nummer-2-punkt-11"><article class="legalP" id="kapittel-1-paragraf-1-nummer-2-punkt-11-ledd-1">drama/teater</article></article></li><li><article class="listArticle" id="kapittel-1-paragraf-1-nummer-2-punkt-12"><article class="legalP" id="kapittel-1-paragraf-1-nummer-2-punkt-12-ledd-1">musikk</article></article></li><li><article class="listArticle" id="kapittel-1-paragraf-1-nummer-2-punkt-13"><article class="legalP" id="kapittel-1-paragraf-1-nummer-2-punkt-13-ledd-1">formgiving, kunst og håndverk.</article></article></li></ul></article></article><article class="legalArticle" data-lovdata-URL="LTI/forskrift/2006-02-09-129/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Kriterier for ansettelse i stilling som professor</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Vitenskapelig nivå i samsvar med etablerte internasjonale eller nasjonale standarder<p class="leddfortsettelse">eller</p></article><article class="numberedLegalP" data-numerator="2" id="kapittel-1-paragraf-2-nummer-2">(2) Omfattende kunstnerisk virksomhet på høyeste nivå etter internasjonal standard og relevant bredde og fordypning i faget eller disiplinen på høyeste nivå<p class="leddfortsettelse">og</p></article><article class="numberedLegalP" data-numerator="3" id="kapittel-1-paragraf-2-nummer-3">(3) Dokumentert relevant praktisk-pedagogisk kompetanse på grunnlag av utdanning eller undervisning og veiledning.</article></article><article class="legalArticle" data-lovdata-URL="LTI/forskrift/2006-02-09-129/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Kriterier for ansettelse i stilling som undervisningsdosent</span></h3><article class="numberedLegalP" data-numerator="1" id="kapittel-1-paragraf-3-nummer-1">(1)<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-nummer-1-punkt-1"><article class="legalP" id="kapittel-1-paragraf-3-nummer-1-punkt-1-ledd-1">Dokumentert omfattende forsknings- og utviklingsarbeid på høyt nivå rettet mot yrkesfeltet</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-nummer-1-punkt-2"><article class="legalP" id="kapittel-1-paragraf-3-nummer-1-punkt-2-ledd-1">Dokumentert omfattende pedagogisk utviklingsarbeid og annen pedagogisk virksomhet av høy kvalitet</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-nummer-1-punkt-3"><article class="legalP" id="kapittel-1-paragraf-3-nummer-1-punkt-3-ledd-1">I tillegg høye kvalifikasjoner innenfor ett eller flere av følgende områder: <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3-ledd-1-punkt-1"><article class="legalP" id="kapittel-1-paragraf-3-nummer-1-punkt-3-ledd-1-punkt-1-ledd-1">Ledelse av forsknings- og utviklingsprosjekt</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3-ledd-1-punkt-2"><article class="legalP" id="kapittel-1-paragraf-3-nummer-1-punkt-3-ledd-1-punkt-2-ledd-1">Tverrfaglig samarbeid og nettverksbygging</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3-ledd-1-punkt-3"><article class="legalP" id="kapittel-1-paragraf-3-nummer-1-punkt-3-ledd-1-punkt-3-ledd-1">Omfattende samarbeid med nærings- og samfunnsliv for utvikling av studietilbud og forsknings- og utviklingsvirksomhet</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3-ledd-1-punkt-4"><article class="legalP" id="kapittel-1-paragraf-3-nummer-1-punkt-3-ledd-1-punkt-4-ledd-1">Omfattende samarbeid med kulturlivet for utvikling av studietilbud og forsknings- og utviklingsvirksomhet</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3-ledd-1-punkt-5"><article class="legalP" id="kapittel-1-paragraf-3-nummer-1-punkt-3-ledd-1-punkt-5-ledd-1">Yrkeserfaring av særskilt karakter og relevans fra nærings- og samfunnsliv</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3-ledd-1-punkt-6"><article class="legalP" id="kapittel-1-paragraf-3-nummer-1-punkt-3-ledd-1-punkt-6-ledd-1">Yrkeserfaring av særskilt karakter og relevans fra kulturlivet</article></article></li><li data-li-identifier="-" data-name="-"><article class="listArticle" id="kapittel-1-paragraf-3-nummer-1-punkt-3-ledd-1-punkt-7"><article class="legalP" id="kapittel-1-paragraf-3-nummer-1-punkt-3-ledd-1-punkt-7-ledd-1">Oppbygging av vitenskapelige samlinger</article></article></li></ul></article></article></li></ul><p class="leddfortsettelse">og</p></article><article class="numberedLegalP" data-numerator="2" id="kapittel-1-paragraf-3-nummer-2">(2) Dokumentert relevant praktisk-pedagogisk kompetanse på grunnlag av utdanning eller undervisning og veiledning.</article></article><article class="legalArticle" data-lovdata-URL="LTI/forskrift/2006-02-09-129/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Kriterier for ansettelse i stilling som førsteamanuensis</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Norsk doktorgrad på aktuelt fagområde eller tilsvarende utenlandsk doktorgrad godkjent som likeverdig med norsk doktorgrad eller kompetanse på tilsvarende nivå dokumentert ved vitenskapelig arbeid av samme omfang og kvalitet<p class="leddfortsettelse">eller</p></article><article class="numberedLegalP" data-numerator="2" id="kapittel-1-paragraf-4-nummer-2">(2) Gjennomført godkjent stipendprogram for kunstnerisk utviklingsarbeid på aktuelt fagområde eller dokumentert kunstnerisk virksomhet eller utviklingsarbeid på høyt internasjonalt nivå og med en særlig fordypning som er relevant for fagområdet eller disiplinen<p class="leddfortsettelse">og</p></article><article class="numberedLegalP" data-numerator="3" id="kapittel-1-paragraf-4-nummer-3">(3) Dokumentert relevant praktisk-pedagogisk kompetanse på grunnlag av utdanning eller undervisning og veiledning.</article></article><article class="legalArticle" data-lovdata-URL="LTI/forskrift/2006-02-09-129/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Kriterier for ansettelse i stilling som førstelektor</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Dokumentert omfattende forsknings- og utviklingsarbeid som i kvalitet og omfang tilsvarer arbeidsmengde og nivå for en doktorgradsavhandling<p class="leddfortsettelse">eller</p></article><article class="numberedLegalP" data-numerator="2" id="kapittel-1-paragraf-5-nummer-2">(2) Dokumentert omfattende kunstnerisk utviklingsarbeid som i kvalitet og omfang tilsvarer arbeidsmengde og nivå for en doktorgradsavhandling<p class="leddfortsettelse">og</p></article><article class="numberedLegalP" data-numerator="3" id="kapittel-1-paragraf-5-nummer-3">(3) Spesielle kvalifikasjoner innenfor undervisning eller annen pedagogisk virksomhet skal tillegges stor vekt<p class="leddfortsettelse">og</p></article><article class="numberedLegalP" data-numerator="4" id="kapittel-1-paragraf-5-nummer-4">(4) Dokumentert relevant praktisk-pedagogisk kompetanse på grunnlag av utdanning eller undervisning og veiledning.</article></article><article class="legalArticle" data-lovdata-URL="LTI/forskrift/2006-02-09-129/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Kriterier for ansettelse i stilling som høyskolelektor eller universitetslektor</span></h3><article class="numberedLegalP" data-numerator="1" id="kapittel-1-paragraf-6-nummer-1">(1)<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-nummer-1-punkt-1"><article class="legalP" id="kapittel-1-paragraf-6-nummer-1-punkt-1-ledd-1">Høyere grads eksamen ved universitet, høyskole eller tilsvarende</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-nummer-1-punkt-2"><article class="legalP" id="kapittel-1-paragraf-6-nummer-1-punkt-2-ledd-1">Relevante forskningskvalifikasjoner utover mastergrads- eller hovedfagsnivå og/eller relevant yrkespraksis</article></article></li></ul><p class="leddfortsettelse">eller</p></article><article class="numberedLegalP" data-numerator="2" id="kapittel-1-paragraf-6-nummer-2">(2)<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-nummer-2-punkt-1"><article class="legalP" id="kapittel-1-paragraf-6-nummer-2-punkt-1-ledd-1">Dokumentert anerkjent kunstnerisk virksomhet eller utviklingsarbeid av et visst omfang</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-nummer-2-punkt-2"><article class="legalP" id="kapittel-1-paragraf-6-nummer-2-punkt-2-ledd-1">Utdanning på høyeste nivå på kunstområdet fra Norge eller likeverdig utdanning fra utlandet eller tilsvarende dokumenterte kunnskaper</article></article></li></ul><p class="leddfortsettelse">og</p></article><article class="numberedLegalP" data-numerator="3" id="kapittel-1-paragraf-6-nummer-3">(3) Dokumentert relevant praktisk-pedagogisk kompetanse på grunnlag av utdanning eller undervisning og veiledning.</article></article><article class="legalArticle" data-lovdata-URL="LTI/forskrift/2006-02-09-129/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Kriterier for ansettelse i stilling som høyskolelærer</span></h3><article class="numberedLegalP" data-numerator="1" id="kapittel-1-paragraf-7-nummer-1">(1)<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-7-nummer-1-punkt-1"><article class="legalP" id="kapittel-1-paragraf-7-nummer-1-punkt-1-ledd-1">Fire års høyere utdanning, av disse minst to år innenfor det fagområdet vedkommende skal undervise</article></article></li><li data-li-identifier="b)" data-name="b)"><article class="listArticle" id="kapittel-1-paragraf-7-nummer-1-punkt-2"><article class="legalP" id="kapittel-1-paragraf-7-nummer-1-punkt-2-ledd-1">Relevant yrkespraksis</article></article></li></ul><p class="leddfortsettelse">eller</p></article><article class="numberedLegalP" data-numerator="2" id="kapittel-1-paragraf-7-nummer-2">(2) Tre-fire års høyere utdanning med en viss spesialisering på kunstområdet eller tilsvarende dokumenterte kunnskaper<p class="leddfortsettelse">og</p></article><article class="numberedLegalP" data-numerator="3" id="kapittel-1-paragraf-7-nummer-3">(3) Dokumentert relevant praktisk-pedagogisk kompetanse på grunnlag av utdanning eller undervisning og veiledning.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2006-02-09-129/KAPITTEL_2"><h2>Kapittel 2: Framgangsmåte og kriterier for opprykk i undervisnings- og forskerstillinger</h2><article class="legalArticle" data-lovdata-URL="LTI/forskrift/2006-02-09-129/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Framgangsmåte og kriterier for personlig opprykk til professor etter kompetanse</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Førsteamanuenser og høyskoledosenter som har tiltrådt fast stilling eller åremålsstilling ved statlige universiteter, vitenskapelige høyskoler og høyskoler under lov om universiteter og høyskoler, kan søke om opprykk til professor på grunnlag av kompetanseerklæring etter reglene i denne forskriften. Ved private institusjoner under lov om universiteter og høyskoler avgjør styret om førsteamanuenser som har tiltrådt fast stilling eller åremålsstilling, kan søke om opprykk til professor på grunnlag av kompetanseerklæring etter reglene i denne forskriften. Førsteamanuenser og høyskoledosenter med minst halv stilling kommer inn under ordningen. Opprykk etter disse reglene er personlig og får ingen konsekvenser for stillingsinnehaverens arbeidsoppgaver.</article><article class="numberedLegalP" data-numerator="2" id="kapittel-2-paragraf-1-nummer-2">(2) Det kan bare søkes om opprykk innenfor det fag søkeren er ansatt. Med fag menes her de fag eller emner som kan inngå i de grader institusjonene kan tildele, jf. universitets- og høyskoleloven § 3-3 (1) og (2).</article><article class="numberedLegalP" data-numerator="3" id="kapittel-2-paragraf-1-nummer-3">(3) Det er ikke anledning til å søke om opprykk til professor i forbindelse med søknad på undervisnings- og forskerstilling på lavere nivå.</article><article class="numberedLegalP" data-numerator="4" id="kapittel-2-paragraf-1-nummer-4">(4) Frist for søknad om opprykk til professor er 15. september hvert år. Søknad om opprykk sendes til egen institusjon. Søknad med vedlegg sendes i fem eksemplarer.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-4-punkt-1"><article class="legalP" id="kapittel-2-paragraf-1-nummer-4-punkt-1-ledd-1">Vitenskapelige arbeider sendes i fem eksemplarer, jf. (5) a).</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-4-punkt-2"><article class="legalP" id="kapittel-2-paragraf-1-nummer-4-punkt-2-ledd-1">Kunstneriske arbeider i gjengivelse leveres i fem eksemplarer så sant dette ikke går utover kvaliteten i det materialet som leveres. Søkeren selv avgjør om deler av dokumentasjonen bare kan leveres i ett eksemplar. Originalverk framstilles for bedømmende institusjon eller nasjonal bedømmelseskomité etter nærmere avtale.</article></article></li></ul><article class="legalP" id="kapittel-2-paragraf-1-nummer-4-ledd-1">Det er ikke anledning til å sende inn eller anmelde arbeider etter søknadsfristens utløp.</article></article><article class="numberedLegalP" data-numerator="5" id="kapittel-2-paragraf-1-nummer-5">(5) Bedømmelsen skal skje på grunnlag av dokumentert vitenskapelig eller kunstnerisk kompetanse.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-5-punkt-1"><article class="legalP" id="kapittel-2-paragraf-1-nummer-5-punkt-1-ledd-1">For dokumentasjon av vitenskapelig kompetanse er det anledning til å levere inntil 15 vitenskapelige arbeider.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-5-punkt-2"><article class="legalP" id="kapittel-2-paragraf-1-nummer-5-punkt-2-ledd-1">For dokumentasjon av skapende og utøvende kunstnerisk kompetanse er det anledning til å levere inntil 15 kunstneriske arbeider eller publikasjoner. Dokumentasjonen kan bl.a. bestå av <ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-nummer-5-punkt-2-ledd-1-punkt-1"><article class="legalP" id="kapittel-2-paragraf-1-nummer-5-punkt-2-ledd-1-punkt-1-ledd-1">kunstneriske originalarbeider,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-nummer-5-punkt-2-ledd-1-punkt-2"><article class="legalP" id="kapittel-2-paragraf-1-nummer-5-punkt-2-ledd-1-punkt-2-ledd-1">gjengivelse av kunstnerisk arbeid, for eksempel fotografier, audiovisuelle opptak eller liknende,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-nummer-5-punkt-2-ledd-1-punkt-3"><article class="legalP" id="kapittel-2-paragraf-1-nummer-5-punkt-2-ledd-1-punkt-3-ledd-1">publikasjoner basert på søkerens skapende og utøvende virksomhet,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-nummer-5-punkt-2-ledd-1-punkt-4"><article class="legalP" id="kapittel-2-paragraf-1-nummer-5-punkt-2-ledd-1-punkt-4-ledd-1">dokumentasjon av konserter, utstillinger, forestillinger, oppsettinger ved for eksempel program, katalog, samt omtaler eller kritikker i anerkjente publikasjoner,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-nummer-5-punkt-2-ledd-1-punkt-5"><article class="legalP" id="kapittel-2-paragraf-1-nummer-5-punkt-2-ledd-1-punkt-5-ledd-1">kunstneriske priser, innkjøp og oppdrag.</article></article></li></ul></article></article></li></ul><article class="legalP" id="kapittel-2-paragraf-1-nummer-5-ledd-1">Alle søkere skal i tillegg levere en fullstendig liste over alle publikasjoner eller annen dokumenterbar virksomhet som påberopes som grunnlag for bedømmelsen. Listen kan være kommentert.</article></article><article class="numberedLegalP" data-numerator="6" id="kapittel-2-paragraf-1-nummer-6">(6) Førsteamanuensis eller høyskoledosent som ikke har vært bedømt for norsk professorkompetanse i løpet av de siste to år, kan kreve å få sin kompetanse bedømt. Hvis det i løpet av de siste to år har vært utlyst professorstilling i vedkommendes spesialitet ved egen institusjon, gjelder toårsregelen fra søknadsfristen for den utlyste stillingen.<article class="legalP" id="kapittel-2-paragraf-1-nummer-6-ledd-1">Når en søknad er mottatt av Universitets- og høgskolerådet, gjelder toårsgrensen selv om vedkommende senere trekker sin søknad.</article></article><article class="numberedLegalP" data-numerator="7" id="kapittel-2-paragraf-1-nummer-7">(7) Førsteamanuensis eller høyskoledosent som har oppnådd utenlandsk professorkompetanse, kan søke om å få sin kompetanse vurdert som grunnlag for opprykk etter norske regler med søknadsfrist etter (4). Bedømmelseskomiteen vurderer om ny fullstendig bedømmelse er påkrevd.</article><article class="numberedLegalP" data-numerator="8" id="kapittel-2-paragraf-1-nummer-8">(8) For førsteamanuensis eller høyskoledosent som har oppnådd kompetanseerklæring for professor II-stilling, og som søker om opprykk, skal det foretas ny bedømmelse.</article><article class="numberedLegalP" data-numerator="9" id="kapittel-2-paragraf-1-nummer-9">(9) Bedømmelsen foretas av nasjonalt nedsatte komiteer innenfor nærmere angitte fagområder. Alle institusjoner som har mottatt søknader som må bedømmes av komiteene, sender innen 1. oktober opplysninger om søkerne på eget skjema til Universitets- og høgskolerådet. Rådet fordeler ansvaret for etableringen av nasjonale komiteer mellom universitetene og de vitenskapelige høyskolene. Styret ved den institusjon som har fått ansvaret for bedømmelsen innenfor et fagområde, oppnevner selv en felles bedømmelseskomité for området.<article class="legalP" id="kapittel-2-paragraf-1-nummer-9-ledd-1">I spesielle tilfeller, bl.a. for skapende og kunstneriske fagområder, kan Universitets- og høgskolerådet gi en annen institusjon ansvar for etablering av nasjonal komité. I slike tilfeller skal minst ett av medlemmene i den sakkyndige komiteen komme fra nærliggende fagområde ved universitet eller vitenskapelig høyskole.</article></article><article class="numberedLegalP" data-numerator="10" id="kapittel-2-paragraf-1-nummer-10">(10) Den enkelte nasjonale komité består av minst tre personer med professorkompetanse eller tilsvarende kompetanse på søkernes fagområde. Styret ved den institusjonen som har ansvaret for bedømmelsen, eller vedkommende avdeling etter fullmakt fra styret, kan oppnevne én eller flere spesialsakkyndige. Bedømmelseskomiteen kan også selv be om at det oppnevnes spesialsakkyndige.<article class="legalP" id="kapittel-2-paragraf-1-nummer-10-ledd-1">Styret ved institusjonen, eller vedkommende avdeling etter fullmakt fra styret, utpeker en leder for utvalget blant medlemmene i utvalget, eller en administrator som leder utvalgets arbeid uten selv å være medlem av det.</article><article class="legalP" id="kapittel-2-paragraf-1-nummer-10-ledd-2">Så langt det er mulig, og på de fagområder det er naturlig, skal komiteen ha et medlem fra et annet land. Bare ett medlem av bedømmelseskomiteen kan være fra søkerens egen institusjon. Begge kjønn skal om mulig være representert i komiteen.</article></article><article class="numberedLegalP" data-numerator="11" id="kapittel-2-paragraf-1-nummer-11">(11) Søknaden bør være endelig avgjort innen ett år etter at søkers dokumentasjon av vitenskapelig eller kunstnerisk kompetanse foreligger hos den institusjonen som har ansvaret for bedømmelsen på fagområdet. Denne fristen kan bare fravikes dersom det foreligger spesielle grunner som gjør det nødvendig å utsette søknadsbehandlingen.</article><article class="numberedLegalP" data-numerator="12" id="kapittel-2-paragraf-1-nummer-12">(12) Bedømmelseskomiteen skal legge kriteriene for ansettelse som professor i § 1-2 til grunn ved bedømmelsen.<article class="legalP" id="kapittel-2-paragraf-1-nummer-12-ledd-1">Av bedømmelseskomiteens tilråding må det framgå på hvilket grunnlag søkeren erklæres kompetent med henvisning til den dokumentasjonen som er nevnt under (5). Kompetansen skal knyttes til det fagområdet vedkommende er ansatt i, jf. (2).</article><article class="legalP" id="kapittel-2-paragraf-1-nummer-12-ledd-2">Når en komité avgir kompetanseerklæring, skal den alltid angi på hvilket fagområde og eventuelt i hvilken spesialitet søkeren anses å ha professorkompetanse. Uttalelsen skal alltid gi uttrykk for om kompetanseerklæringen er enstemmig og utvilsom.</article></article><article class="numberedLegalP" data-numerator="13" id="kapittel-2-paragraf-1-nummer-13">(13) Førsteamanuensis eller høyskoledosent som er erklært professorkompetent ved egen eller annen norsk institusjon i løpet av de siste seks år før søknadstidspunktet, kan søke sin institusjon om opprykk til professor, jf. (2) og (4). Dersom det foreligger en enstemmig erklæring om utvilsom kompetanse, kan opprykk gis uten ny bedømmelse. Institusjoner som på bakgrunn av sin egenart har utfyllende regler om krav til sine professorer, kan ta disse i betraktning ved behandling av søknaden.<article class="legalP" id="kapittel-2-paragraf-1-nummer-13-ledd-1">Dersom kompetansen er gitt under tvil eller under dissens blant de sakkyndige, skal det foretas ny bedømmelse. Også for søker som har kompetanseerklæring som er eldre enn seks år, skal søknaden behandles av en bedømmelseskomité. Komiteen vurderer om ny fullstendig bedømmelse er påkrevd.</article></article><article class="numberedLegalP" data-numerator="14" id="kapittel-2-paragraf-1-nummer-14">(14) Bedømmelseskomiteens vurdering av den enkelte søker sendes til vedkommende så snart den foreligger. Det er ikke adgang til å påklage de sakkyndiges uttalelse, men søkeren kan komme med innsigelser mot saksbehandlingen eller merknader til de sakkyndiges uttalelse innen to uker etter at uttalelsen er sendt til søkeren. Merknader til de sakkyndiges uttalelse legges fram for bedømmelseskomiteen for eventuell tilleggsuttalelse før det treffes vedtak. På grunnlag av bedømmelseskomiteens vurdering og eventuelle innsigelser og tilleggsmerknader fatter ansettelsesmyndigheten for professorer ved den institusjonen som har fått ansvaret for bedømmelsen innenfor fagområdet, vedtak om godkjennelse av bedømmelsen. Melding om vedtaket sendes til søkeren, vedkommende institusjon og Universitets- og høgskolerådet.</article><article class="numberedLegalP" data-numerator="15" id="kapittel-2-paragraf-1-nummer-15">(15) Ansettelsesmyndigheten for professorer ved den institusjonen hvor søkeren er ansatt, tildeler opprykk på grunnlag av godkjent kompetanseerklæring fra komiteen. Den sakkyndige komiteen må enstemmig erklære søkeren professorkompetent for at opprykk skal gis. Departementet kan gi nærmere regler om saksbehandlingen.</article><article class="numberedLegalP" data-numerator="16" id="kapittel-2-paragraf-1-nummer-16">(16) Opprykk både etter (13) og (15) gjelder fra søknadsfristen (15. september).</article></article><article class="legalArticle" data-lovdata-URL="LTI/forskrift/2006-02-09-129/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Framgangsmåte og kriterier for opprykk til stillinger som førsteamanuensis og førstelektor</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Ansatte amanuenser, høyskolelektorer og universitetslektorer ved institusjoner under lov om universiteter og høyskoler kan søke om opprykk til stilling som førsteamanuensis eller førstelektor. Ansatte førstelektorer kan søke om overgang til stilling som førsteamanuensis. Opprykk er personlig og får ingen konsekvenser for stillingsinnehaverens arbeidsoppgaver.</article><article class="numberedLegalP" data-numerator="2" id="kapittel-2-paragraf-2-nummer-2">(2) Det kan bare søkes om opprykk innenfor det fagområdet søkeren er ansatt. Ved kunngjøring av ledig stilling på lavere nivå skal det opplyses at det er adgang til å søke om opprykk til førsteamanuensis eller førstelektor.</article><article class="numberedLegalP" data-numerator="3" id="kapittel-2-paragraf-2-nummer-3">(3) Søknad om opprykk skal sendes til den institusjonen søkeren er ansatt ved. Ved søknad om opprykk til førsteamanuensis skal søkeren legge ved en beskrivelse av sin vitenskapelige eller kunstneriske produksjon og omtale inntil 15 arbeider som vedkommende særlig vil skal legges til grunn for den sakkyndige vurderingen. Søknaden må inneholde curriculum vitae og eventuell publikasjonsliste.<article class="legalP" id="kapittel-2-paragraf-2-nummer-3-ledd-1">Ved søknad om opprykk til førstelektor skal søkeren legge ved nødvendig dokumentasjon for den sakkyndige vurderingen. Søknaden må inneholde curriculum vitae.</article></article><article class="numberedLegalP" data-numerator="4" id="kapittel-2-paragraf-2-nummer-4">(4) Institusjonens styre avgjør om det selv eller underordnet ansettelsesmyndighet skal oppnevne sakkyndig utvalg. Utvalget skal bestå av tre medlemmer. Minst en av de sakkyndige må ha kompetanse over førstestillingsnivå. De øvrige må minst ha førsteamanuensiskompetanse når det foreligger søknad om opprykk til førsteamanuensis, og minst førstestillingskompetanse når det foreligger søknad om opprykk til førstelektor. Ved søknad om opprykk til førsteamanuensis må minst ett av medlemmene i utvalget være ansatt i et fagmiljø som har fått ansvar for doktorgradsutdanning. Dette kan fravikes for sakkyndig utvalg som skal behandle søknad om opprykk på grunnlag av kunstneriske kvalifikasjoner. Bare en av de sakkyndige kan komme fra den institusjonen søkeren er ansatt ved. Begge kjønn skal om mulig være representert i utvalget. De sakkyndige kan i spesielle tilfeller be spesialsakkyndige om å uttale seg om deler av det materialet som er sendt inn.</article><article class="numberedLegalP" data-numerator="5" id="kapittel-2-paragraf-2-nummer-5">(5) Ved søknad om opprykk til førsteamanuensis skal det ikke oppnevnes sakkyndige dersom søker er erklært kompetent av sakkyndig utvalg til professor-, høyskoledosent- eller førsteamanuensisstilling på sitt fagområde ved institusjon under lov om universiteter og høyskoler. Det samme gjelder dersom søker har norsk doktorgrad i faget, eller utenlandsk doktorgrad som er godkjent som likeverdig med norsk doktorgrad.<article class="legalP" id="kapittel-2-paragraf-2-nummer-5-ledd-1">Ved søknad om opprykk til førstelektor kan oppnevning av sakkyndige unnlates dersom søker er erklært kompetent av sakkyndig utvalg til førstelektorstilling på sitt fagområde ved institusjon under lov om universiteter og høyskoler, jf. (8) siste punktum.</article></article><article class="numberedLegalP" data-numerator="6" id="kapittel-2-paragraf-2-nummer-6">(6) Sakkyndig utvalg skal legge kriteriene for ansettelse som førsteamanuensis eller førstelektor i § 1-4 eller § 1-5 til grunn for vurderingen.</article><article class="numberedLegalP" data-numerator="7" id="kapittel-2-paragraf-2-nummer-7">(7) Den sakkyndige uttalelsen sendes til søkeren så snart den foreligger. Det er ikke adgang til å påklage de sakkyndiges uttalelse, men søkeren kan komme med merknader til uttalelsen før det tas endelig avgjørelse. Eventuelle merknader som må foreligge innen to uker etter at uttalelsen er sendt til søkeren, vedlegges saken.</article><article class="numberedLegalP" data-numerator="8" id="kapittel-2-paragraf-2-nummer-8">(8) De sakkyndige må enstemmig erklære søkeren kompetent for at opprykk skal gis. Ved søknad om opprykk i forbindelse med ansettelse tildeler ansettelsesmyndigheten opprykk på grunnlag av uttalelsen fra det sakkyndige utvalget. Ved søknad om opprykk fra ansatt ved institusjonen tildeler administrasjonen opprykk på grunnlag av uttalelsen fra det sakkyndige utvalget. Ved søknad om opprykk til førsteamanuensis fra ansatt ved institusjonen tildeler administrasjonen opprykk når søkeren er kvalifisert etter (5). Administrasjonen kan dessuten gi opprykk til ansatt som dokumenterbart er kvalifisert for opprykk til førsteamanuensis etter (5), selv om vedkommende ikke har søkt. Ansettelsesmyndigheten avgjør om søker som kommer inn under (5) siste punktum, kan gis opprykk til førstelektor uten ny sakkyndig vurdering.</article><article class="numberedLegalP" data-numerator="9" id="kapittel-2-paragraf-2-nummer-9">(9) Opprykk gis med virkning fra den første dag i måneden etter at søknaden er innlevert, eller fra tiltredelsestidspunktet.<article class="legalP" id="kapittel-2-paragraf-2-nummer-9-ledd-1">For søker som gis opprykk til førsteamanuensis på grunnlag av oppnådd doktorgrad, kan opprykk gis med virkning fra den første dag i måneden etter at doktorgradsavhandlingen er innlevert til bedømmelse. Dette må dokumenteres. Søknad om opprykk kan først innleveres når søker har fått melding om oppnådd doktorgrad.</article></article><article class="numberedLegalP" data-numerator="10" id="kapittel-2-paragraf-2-nummer-10">(10) Blir søknaden avslått på grunn av manglende kvalifikasjoner, kan ny søknad om opprykk tidligst sendes inn to år etter at det er gitt melding om avslag.</article></article><article class="legalArticle" data-lovdata-URL="LTI/forskrift/2006-02-09-129/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Framgangsmåte og kriterier for opprykk til stilling som høyskolelektor</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Ansatte høyskolelærere ved institusjoner under lov om universiteter og høyskoler kan søke om opprykk til høyskolelektor. Søknad sendes til den institusjonen søkeren er ansatt ved.</article><article class="numberedLegalP" data-numerator="2" id="kapittel-2-paragraf-3-nummer-2">(2) Ved søknad om opprykk fra høyskolelærer som ikke fyller kriteriene under § 1-6, oppnevnes to sakkyndige til å vurdere søknaden. Ingen av de sakkyndige kan være knyttet til institusjonen. Styret avgjør om det selv eller underordnet ansettelsesmyndighet skal oppnevne sakkyndig utvalg.</article><article class="numberedLegalP" data-numerator="3" id="kapittel-2-paragraf-3-nummer-3">(3) Den sakkyndige uttalelsen sendes til søkeren så snart den foreligger. Det er ikke adgang til å påklage de sakkyndiges uttalelse, men søkeren kan komme med merknader til uttalelsen før det tas endelig avgjørelse. Eventuelle merknader som må foreligge innen to uker etter at uttalelsen er sendt til søkeren, vedlegges saken.</article><article class="numberedLegalP" data-numerator="4" id="kapittel-2-paragraf-3-nummer-4">(4) De sakkyndige må enstemmig erklære søkeren kompetent for at opprykk skal gis. Administrasjonen tildeler opprykk på grunnlag av uttalelsen fra de sakkyndige.<article class="legalP" id="kapittel-2-paragraf-3-nummer-4-ledd-1">Ved søknad om opprykk fra høyskolelærer som fyller kriteriene under § 1-6, tildeler administrasjonen opprykk uten sakkyndig vurdering.</article></article><article class="numberedLegalP" data-numerator="5" id="kapittel-2-paragraf-3-nummer-5">(5) Opprykk gis med virkning fra den første dag i måneden etter at søknaden er innlevert.</article><article class="numberedLegalP" data-numerator="6" id="kapittel-2-paragraf-3-nummer-6">(6) Blir søknaden avslått på grunn av manglende kvalifikasjoner, kan ny søknad om opprykk tidligst sendes inn to år etter at det er gitt melding om avslag.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2006-02-09-129/KAPITTEL_3"><h2>Kapittel 3: Ikrafttredelse</h2><article class="legalArticle" data-lovdata-URL="LTI/forskrift/2006-02-09-129/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft straks.</article></article></section></main></body></html>