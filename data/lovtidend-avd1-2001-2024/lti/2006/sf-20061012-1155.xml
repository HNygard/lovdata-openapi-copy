<!DOCTYPE html><html lang="no"><head><title>Forskrift om endring i forskrift om krav til kontrollorgan for periodisk kontroll av kjøretøy og godkjenning av kjøretøyverksteder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-10-12-1155</dd><dt class="dokid">DokumentID</dt><dd class="dokid">LTI/forskrift/2006-10-12-1155</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1688</dd><dt class="dateInForce">I kraft fra</dt><dd class="dateInForce">2006-10-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-18-959</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§19</li><li>forskrift/2002-08-08-875/§2</li><li>forskrift/2004-06-18-907</li></ul></dd><dt class="dateOfPublication">Kunngjort</dt><dd class="dateOfPublication">2006-10-17</dd><dt class="journalNumber">Journalnummer</dt><dd class="journalNumber">2006-0856</dd><dt class="titleShort">Korttittel</dt><dd class="titleShort">Endr. i forskrift om kontrollorgan for PKK</dd><dt class="title">Tittel</dt><dd class="title">Forskrift om endring i forskrift om krav til kontrollorgan for periodisk kontroll av kjøretøy og godkjenning av kjøretøyverksteder.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 12. oktober 2006 med hjemmel i vegtrafikklov 18. juni 1965 nr. 4 § 19 annet ledd, jf. forskrift 8. august 2002 nr. 875 om periodisk kontroll og utekontroll av kjøretøy § 2 og delegeringsvedtak 18. juni 2004 nr. 907.</dd><dt class="refid">RefID</dt><dd class="refid">forskrift/2006-10-12-1155</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til kontrollorgan for periodisk kontroll av kjøretøy og godkjenning av kjøretøyverksteder.<ul class="tocSubUl"><li>I<ul class="tocSubUl"><li>§ 6. Krav til lokaler og teknisk utstyr for kontrollorgan</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-10-12-1155" id="dokument"><h1>Forskrift om endring i forskrift om krav til kontrollorgan for periodisk kontroll av kjøretøy og godkjenning av kjøretøyverksteder.</h1><section class="section" data-name="kapI" id="kapittel-1" data-lovdata-URL="LTI/forskrift/2006-10-12-1155/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 2004 nr. 959 om krav til kontrollorgan for periodisk kontroll av kjøretøy og godkjenning av kjøretøyverksteder gjøres følgende endring:</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til lokaler og teknisk utstyr for kontrollorgan</span></span><article class="legalP" id="kapittel-1-foreslåttparagraf-1-ledd-1">Lokaler og teknisk utstyr som skal benyttes av godkjent kontrollorgan etter denne forskrift skal være egnet til formålet og være tillatt til slik bruk av andre tilsynsmyndigheter.</article><article class="legalP" id="kapittel-1-foreslåttparagraf-1-ledd-2">Kontrollorgan må ha følgende utstyr, avhengig av hvilke kjøretøytyper som skal kontrolleres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Tilgang til bremseprøver som er tilpasset de kjøretøyer som kontrollorganet har anledning til å kontrollere.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Billøfter eller arbeidsgrav.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Retardasjonsmåler som viser aktuell retardasjon. Skriver er ikke nødvendig.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Lyskontrollapparat.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Pedaljekk for kontroll av biler med trykkluftbremseanlegg.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">Manometre og mellomstykke for måling av styre-/matetrykk for kontroll av biler med trykkluftbremseanlegg.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">Tilgang til avgassmåleinstrument som viser CO-konsentrasjon og lambdaverdi for kontroll av biler som har motor med elektrisk tenning. Instrumentet skal være i samsvar med gjeldende ISO 3930 (International Organization for Standardization) type B eller gjeldende OIML R 99 (Organisation Internationale de Métrologie Légale) klasse 1; i tillegg skal lambdavisningen ha en toleranse på maksimalt +/-0,02 under de betingelser som er angitt i aktuell standard. Avgassmåleinstrumenter som tas i bruk fra 30. oktober 2006 skal oppfylle kravene i forskrift 26. april 2006 nr. 497 om krav til avgassmålere.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-2-punkt-8"><article class="legalP" id="kapittel-1-foreslåttparagraf-1-ledd-2-punkt-8-ledd-1">Tilgang til lydmåler i samsvar med Presision Sound Level Meter, Type 1, som beskrevet i Publication 6065/651 (1979) fra IEC (International Electrotechnical Commission). Lydmålerens mikrofon skal kunne brukes ned til -10°C.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-2-punkt-9"><article class="legalP" id="kapittel-1-foreslåttparagraf-1-ledd-2-punkt-9-ledd-1">Tilgang til røkmåler av type opacimeter, i samsvar med direktiv 72/306/EØF vedlegg VII. Røkmålerens røkkammer med tilførselsslanger skal kunne brukes ned til -10°C uten at eksosen kondenseres før eller inne i røkkammeret.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-2-punkt-10"><article class="legalP" id="kapittel-1-foreslåttparagraf-1-ledd-2-punkt-10-ledd-1">Tilgang til datautstyr og programvare for elektronisk rapportering av resultatet på utførte kjøretøykontroller til regionvegkontoret.</article></article></li></ul></article><article class="legalP" id="kapittel-1-foreslåttparagraf-1-ledd-3">Med tilgang i bokstavene a og g-j ovenfor, menes at kontrollorgan som ikke selv innehar nødvendig utstyr skal ha inngått skriftlig avtale om lån eller leie av utstyr og/eller kontrolltjeneste. Avtalen skal spesifisere hvilke kontrollører som kan utføre målingene og hvordan dette attesteres. I tillegg skal avtalen bekrefte at det benyttes utstyr som oppfyller kravene i denne forskriften.</article><article class="legalP" id="kapittel-1-foreslåttparagraf-1-ledd-4">Teknisk utstyr, inkludert måleinstrumentene, skal brukes, kalibreres og vedlikeholdes etter fabrikantens anvisninger. Hvis anvisningene angir kalibrering med spesielt utstyr, skal kontrollorganet ha slikt utstyr, eller det skal ha kalibreringsavtale for apparatene med kompetent kalibreringsorgan.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-10-12-1155/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 30. oktober 2006.</article></section></main></body></html>