<!DOCTYPE html><html lang="no"><head><title>Forskrift om endring i forskrift om materialer og gjenstander i kontakt med næringsmidler (matemballasjeforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-08-128</dd><dt class="dokid">DokumentID</dt><dd class="dokid">LTI/forskrift/2006-02-08-128</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 3 s 271</dd><dt class="dateInForce">I kraft fra</dt><dd class="dateInForce">2006-02-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1381</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§7</li><li>lov/2003-12-19-124/§9</li><li>lov/2003-12-19-124/§15</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2006-02-14</dd><dt class="journalNumber">Journalnummer</dt><dd class="journalNumber">2006-0135</dd><dt class="titleShort">Korttittel</dt><dd class="titleShort">Endr. i matemballasjeforskriften</dd><dt class="title">Tittel</dt><dd class="title">Forskrift om endring i forskrift om materialer og gjenstander i kontakt med næringsmidler (matemballasjeforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 8. februar 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5 andre ledd, § 7 andre ledd, § 9 første ledd og § 15, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2006-02-08-128</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om materialer og gjenstander i kontakt med næringsmidler (matemballasjeforskriften).<ul class="tocSubUl"><li>I<ul class="tocSubUl"><li>§ 4b. Styring med kritiske punkt</li><li>§ 4c. Meldeplikt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-08-128" id="dokument"><h1>Forskrift om endring i forskrift om materialer og gjenstander i kontakt med næringsmidler (matemballasjeforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2006-02-08-128/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1381 om materialer og gjenstander i kontakt med næringsmidler (matemballasjeforskriften) gjøres følgende endringer:</article> <article class="defaultP" margin-top="true">Nye § 4b og § 4c skal lyde:</article><article class="futureLegalArticle" data-name="§4b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Styring med kritiske punkt</span></span><article class="legalP" id="kapittel-1-foreslåttparagraf-1-ledd-1">Virksomhet som har plikter etter denne forskriften, skal kartlegge mulige farer forbundet med materialenes og gjenstandenes helsemessige trygghet. Virksomheten skal videre ha styring med punkter og prosesser som er kritiske. Som ledd i dette skal virksomheten:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">vurdere mulige farer ved arbeidsoperasjonene som utføres i virksomheten,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">påvise trinn og stadier (punkter) i arbeidsoperasjonene der farer kan oppstå,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">fastsette hvilke av de påviste punkter som er avgjørende for materialene og gjenstandenes helsemessige sikkerhet (kritiske punkter),</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">fastlegge og gjennomføre effektive rutiner for styring og kontroll med de kritiske punktene og</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">ved enhver endring av arbeidsoperasjonene, vurdere farer, de kritiske kontrollpunktene og styringsrutinene.</article></article></li></ul></article><article class="legalP" id="kapittel-1-foreslåttparagraf-1-ledd-2">Dokumentasjonen om dette skal foreligge skriftlig. Enhver som er ansvarlig eller deltar i aktivitet som omfattes av denne plikten, plikter å påse at bestemmelsen etterleves.</article><article class="legalP" id="kapittel-1-foreslåttparagraf-1-ledd-3">Virksomheter skal senest 27. oktober 2006 oppfylle kravene i denne bestemmelsen.</article></article><article class="futureLegalArticle" data-name="§4c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4c</span>. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-2-ledd-1">Virksomheter som skal starte produksjon, import eller salg en gros av materialer og gjenstander bestemt til å komme i kontakt med næringsmidler i henhold til denne forskrift, skal skriftlig melde fra om dette til Mattilsynet.</article><article class="legalP" id="kapittel-1-foreslåttparagraf-2-ledd-2">Meldingen skal inneholde følgende informasjon om virksomheten:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">Navn eller firmanavn samt adresse i Norge og organisasjonsnummer</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">Navn på daglig leder eller annen ansvarlig for virksomheten</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">Ved import, opplysninger om produksjonsland og produsent</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">Hvilke aktiviteter virksomheten skal omfatte</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">Type materiale/gjenstand og om nødvendig bruksområde</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">Eventuelle andre opplysninger som er nødvendige for å beskrive virksomhetens art og omfang.</article></article></li></ul></article><article class="legalP" id="kapittel-1-foreslåttparagraf-2-ledd-3">Mattilsynet skal straks underrettes i tilfelle endringer av opplysninger som kreves etter denne bestemmelsen.</article><article class="legalP" id="kapittel-1-foreslåttparagraf-2-ledd-4">Virksomheter som i dag driver virksomhet som omtalt i første ledd, skal innen 1. januar 2007 ha sendt melding til Mattilsynet om dette.</article></article> <article class="defaultP" margin-top="true">Kapittel VIa overskriften skal lyde:</article><span class="futuretitle" id="kapittel-1-foreslåttittel-1">Kapittel VIa. Metaller i andre materialer enn keramikk</span> <article class="defaultP" margin-top="true">§ 26a nytt annet ledd skal lyde:</article><article class="legalP" id="kapittel-1-ledd-2">Analysemetoden som anvendes, skal ha en deteksjonsgrense på 50% av grenseverdien eller lavere for å sikre at det benyttes et instrument med tilstrekkelig høy følsomhet.</article> <article class="defaultP" margin-top="true">Vedlegg III skal lyde:</article><span class="futuretitle" id="kapittel-1-foreslåttittel-2">Vedlegg III. Grenseverdier for avgivelse av metaller fra gjenstander fremstilt av glass, metall og ikke keramiske materialer uten emaljebelegg</span><article class="defaultP"><table><thead><tr><th data-text-align="left" data-vertical-align="top"><i>Gjenstand</i></th><th data-text-align="left" data-vertical-align="top"><i>Bly</i></th><th data-text-align="left" data-vertical-align="top"><i>Kadmium</i></th></tr></thead><tbody><tr><td data-text-align="left" data-vertical-align="top">Alle gjenstander som kan fylles</td><td data-text-align="left" data-vertical-align="top">0,1 mg Pb/l</td><td data-text-align="left" data-vertical-align="top">0,01 mg Cd/l</td></tr><tr><td data-text-align="left" data-vertical-align="top">Gjenstander som ikke kan fylles</td><td data-text-align="left" data-vertical-align="top">0,02 mg Pb/dm<sup>2</sup></td><td data-text-align="left" data-vertical-align="top">0,002 mg Cd/dm<sup>2</sup></td></tr><tr><td data-text-align="left" data-vertical-align="top">Munnkant</td><td data-text-align="left" data-vertical-align="top">0,02 mg Pb/dm<sup>2</sup></td><td data-text-align="left" data-vertical-align="top">0,002 mg Cd/dm<sup>2</sup></td></tr></tbody></table></article><article class="legalP" id="kapittel-1-ledd-3">Med gjenstander som ikke kan fylles, forstås også produkter hvis indre dybde målt mellom det laveste punkt og den øverste kants horisontalplan er lik eller mindre enn 25 mm (flatvarer).</article><article class="legalP" id="kapittel-1-ledd-4">Med munnkanten forstås den delen av gjenstander som er bestemt til å drikke av som kan komme i kontakt med lepper eller munn. Overflaten på munnkanten beregnes som en 2 cm bred kant langs gjenstandens øverste kant på både inner- og yttersiden. Krus, glass og lignende gjenstander som benyttes til å drikke av, skal både oppfylle kravene for avgivelse fra selve kruset, glasset etc. og drikkekanten.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-02-08-128/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>