<!DOCTYPE html><html lang="no"><head><title>Forskrift om frakt av last på lasteskip og lektere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-29-785</dd><dt class="dokid">DokumentID</dt><dd class="dokid">LTI/forskrift/2006-06-29-785</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 10 s 1304</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-05-21-406</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§68</li><li>lov/1903-06-09-7/§69</li><li>lov/1903-06-09-7/§106</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li><li>forskrift/1979-01-15-1</li></ul></dd><dt class="dateOfPublication">Kunngjort</dt><dd class="dateOfPublication">2006-07-04</dd><dt class="journalNumber">Journalnummer</dt><dd class="journalNumber">2006-0607</dd><dt class="titleShort">Korttittel</dt><dd class="titleShort">Forskrift om last på lasteskip og lektere</dd><dt class="title">Tittel</dt><dd class="title">Forskrift om frakt av last på lasteskip og lektere.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 29. juni 2006 med hjemmel i lov 9. juni 1903 nr. 7 om Statskontrol med Skibes Sjødygtighed m.v. § 1, § 41a, § 42, § 68, § 69 og § 106 jf. delegeringsvedtak 12. oktober 1962 nr. 5, delegeringsvedtak 5. april 1963 nr. 9, samt delegeringsvedtak 1. desember 1978 nr. 1 og delegeringsvedtak 15. januar 1979 nr. 1. Jf. EØS-avtalen vedlegg II kap. XIX nr. 1 (direktiv 98/34/EF som endret ved direktiv 98/48/EF) og lov 17. desember 2004 nr. 101 om europeisk meldeplikt for tekniske regler (EØS-høringsloven).</dd><dt class="refid">RefID</dt><dd class="refid">forskrift/2006-06-29-785</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frakt av last på lasteskip og lektere.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Pliktsubjekt</li><li>§ 4. Fravik</li><li>§ 5. Forholdet til internasjonalt regelverk</li><li>§ 6. Informasjon om lasten</li><li>§ 7. Bulklaster som kan godtas for transport</li><li>§ 8. Lastsikringsmanual, faktahefte for stabilitet og styrke og laste- og losseplan</li><li>§ 9. Dokumentasjon</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-29-785" id="dokument"><h1>Forskrift om frakt av last på lasteskip og lektere.</h1><article class="legalArticle" data-lovdata-URL="LTI/forskrift/2006-06-29-785/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for alle norske lasteskip og lektere, med mindre annet fremgår av de enkelte paragrafer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-1-ledd-2">Denne forskrift får anvendelse ved transport av last som på grunn av den spesielle fare de utgjør for skip eller de ombordværende, kan kreve særlige forholdsregler på alle skip som omfattes av disse regler.<sup class="footnotereference" data-footnotereferencevalue="2" data-unique-footnote-counter="2">2</sup></article><article class="legalP" id="paragraf-1-ledd-3">Unntatt fra denne forskrift er transport av flytende stoffer i bulk, gass i bulk og de aspekter ved transporten som dekkes av andre regler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se forskrift 21. mai 1987 nr. 406 om transport på skip av spesielle eller farlige laster i bulk eller som pakket gods for passasjerskip.</article><article class="footnote" data-name="2" data-unique-footnote-counter="2"><span class="footnoteLabel">2</span> Se forskrift 29. juni 2006 nr. 786 om frakt av farlig last på lasteskip og lektere og forskrift 29. august 2003 nr. 1114 om sikker lasting og lossing av bulkskip.</article></footer></article><article class="legalArticle" data-lovdata-URL="LTI/forskrift/2006-06-29-785/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift betyr:</article><article class="numberedLegalP" data-numerator="1" id="paragraf-2-nummer-1">(1) <i>BC-koden:</i> (Code of Safe Practice for Solid Bulk Cargoes). Regler for sikker frakt av faste bulklaster, vedtatt av IMO ved resolusjon A.434(XI), med senere endringer.</article><article class="numberedLegalP" data-numerator="2" id="paragraf-2-nummer-2">(2) <i>BLU-koden:</i> (Code of Practice for the Safe Loading and Unloading of Bulk Carriers). Regler for sikker lasting og lossing av bulkskip, vedtatt av IMO ved resolusjon A.862(20) med senere endringer.</article><article class="numberedLegalP" data-numerator="3" id="paragraf-2-nummer-3">(3) <i>CSS-koden:</i> (Code of Safe Practice for Cargo Stowage and Securing). Regler for sikker stuing og sikring av last, vedtatt av IMO ved resolusjon A.714(17), med senere endringer.</article><article class="numberedLegalP" data-numerator="4" id="paragraf-2-nummer-4">(4) <i>Korn-koden:</i> (Code for the Safe Carriage of Grain in Bulk). Regler for sikker frakt av korn i bulk, vedtatt av IMO ved resolusjon MSC.23(59), med senere endringer.</article><article class="numberedLegalP" data-numerator="5" id="paragraf-2-nummer-5">(5) <i>Lastsikringsmanual</i>: (Cargo Securing Manual), manual for sikring av last, som krevet i SOLAS, utarbeidet i henhold til IMOs retningslinjer (MSC/Circ.745).</article><article class="numberedLegalP" data-numerator="6" id="paragraf-2-nummer-6">(6) <i>MARPOL 73/78</i>: (International Convention for the Prevention of Pollution from Ships, 1973, as modified by the Protocol of 1978) Internasjonal konvensjon om hindring av forurensning fra skip 73/78, med senere endringer.</article><article class="numberedLegalP" data-numerator="7" id="paragraf-2-nummer-7">(7) <i>SOLAS: (</i>International Convention for the Safety of Life at Sea 1974). Internasjonal konvensjon for sikkerhet for menneskeliv til sjøs 1974, med senere endringer.</article><article class="numberedLegalP" data-numerator="8" id="paragraf-2-nummer-8">(8) <i>Terminal:</i> Ethvert fast, flytende eller flyttbart anlegg som er utstyrt og brukes til lasting eller lossing av skip.</article><article class="numberedLegalP" data-numerator="9" id="paragraf-2-nummer-9">(9) <i>Terminaloperatør:</i> Eieren av en terminal, eller en organisasjon eller person som eieren har overdratt ansvaret for laste- eller losseoperasjoner som foretas ved terminalen for et bestemt skip.</article><article class="numberedLegalP" data-numerator="10" id="paragraf-2-nummer-10">(10) <i>Terminalrepresentant:</i> En person, utpekt av terminaloperatøren, som har det generelle ansvaret for forberedelse, gjennomføring og fullføring av laste- eller losseoperasjoner som foretas av terminalen for et bestemt skip, og myndighet til å kontrollere operasjonene.</article></article><article class="legalArticle" data-lovdata-URL="LTI/forskrift/2006-06-29-785/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pliktsubjekt</span></h2><article class="legalP" id="paragraf-3-ledd-1">Rederiet og skipsføreren skal sørge for at bestemmelsene i denne forskrift blir fulgt. Avskiper skal sørge for at bestemmelsen i § 6, annet og tredje ledd følges.</article></article><article class="legalArticle" data-lovdata-URL="LTI/forskrift/2006-06-29-785/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h2><article class="legalP" id="paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst som Norge har sluttet seg til.</article></article><article class="legalArticle" data-lovdata-URL="LTI/forskrift/2006-06-29-785/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til internasjonalt regelverk</span></h2><article class="legalP" id="paragraf-5-ledd-1">Følgende internasjonale regelverk gjelder for skip omfattet av denne forskrift, med mindre annet fremgår uttrykkelig av de enkelte bestemmelser:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">SOLAS kapittel VI</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">BC-koden</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">CSS-koden underkapittel 1.9.</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Korn-koden.</article></article></li></ul></article></article><article class="legalArticle" data-lovdata-URL="LTI/forskrift/2006-06-29-785/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Informasjon om lasten</span></h2><article class="legalP" id="paragraf-6-ledd-1">Ved innlasting skal det foreligge nødvendig informasjon om lasten for forsvarlig stuing og sikker transport.</article><article class="legalP" id="paragraf-6-ledd-2">Avskiper skal gi skipsføreren eller dennes representant informasjon om lasten i tilstrekkelig tid før innlasting, slik at de forholdsregler som måtte være nødvendig for forsvarlig stuing og sikker transport av lasten kan iverksettes. Slik informasjon skal bekreftes skriftlig av avskiper på egnede fraktdokumenter før lasten innlastes i skipet. Elektronisk dokumentasjon godtas.</article><article class="legalP" id="paragraf-6-ledd-3">Informasjon om lasten skal omfatte<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">for stykkgods og last som transporteres i lasteenheter; en generell beskrivelse av lasten, lastens eller lasteenhetenes bruttomasse, og enhver spesiell egenskap ved lasten. Det skal gis informasjon som kreves i underkapittel 1.9 i CSS-koden.</article></article></li><li data-li-identifier="b)" data-name="b)"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">for bulklast; informasjon om lastens stuingsfaktor, trimmingsprosedyrene, sannsynligheten for forskyvning, herunder rasvinkel, dersom dette er relevant, og alle andre særskilte egenskaper som er relevante. Når det gjelder et konsentrat eller annen last som kan bli flytende, ytterligere informasjon i form av en attest om lastens fuktighetsinnhold og dens fuktighetsgrense for transport.</article></article></li><li data-li-identifier="c)" data-name="c)"><article class="listArticle" id="paragraf-6-ledd-3-punkt-3"><article class="legalP" id="paragraf-6-ledd-3-punkt-3-ledd-1">for en bulklast som ikke er klassifisert i samsvar med bestemmelsene i SOLAS kapittel VII, men som har kjemiske egenskaper som kan utgjøre en mulig fare; informasjon om dens kjemiske egenskaper i tillegg til informasjon som kreves i b).</article></article></li></ul></article></article><article class="legalArticle" data-lovdata-URL="LTI/forskrift/2006-06-29-785/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bulklaster som kan godtas for transport</span></h2><article class="legalP" id="paragraf-7-ledd-1">Konsentrater eller andre laster som kan bli flytende, skal godtas for innlasting bare dersom lastens faktiske fuktighetsinnhold er mindre enn dens fuktighetsgrense for transport.</article><article class="legalP" id="paragraf-7-ledd-2">Laster som kan bli flytende under transport, skal gjennomgå periodiske kontroller hver 6. måned.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-7-ledd-3">Før innlasting av en bulklast som ikke er en last klassifisert etter bestemmelsene i SOLAS kapittel VII, men som har kjemiske egenskaper som kan forårsake en mulig fare, skal det tas spesielle forholdsregler for sikker transport av lasten, jf. § 5.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Laboratorieundersøkelser etter BC-koden kan utføres av SINTEF.</article></footer></article><article class="legalArticle" data-lovdata-URL="LTI/forskrift/2006-06-29-785/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Lastsikringsmanual, faktahefte for stabilitet og styrke og laste- og losseplan<sup class="footnotereference" data-footnotereferencevalue="1" data-unique-footnote-counter="1">1</sup></span></h2><article class="legalP" id="paragraf-8-ledd-1">Godkjent lastsikringsmanual skal oppbevares om bord. Lasteskip sertifisert til innenriks fart og lektere i alle fartsområder, skal ha lastsikringsmanual om bord, men det kreves ikke at den er godkjent av Sjøfartsdirektoratet eller den det bemyndiger.</article><article class="legalP" id="paragraf-8-ledd-2">For å gjøre skipsføreren i stand til å hindre at belastningene på skipets konstruksjonsdeler blir for store, skal skipet forsynes med et faktahefte for stabilitet og styrke. Faktaheftet skal være på engelsk. Kravet gjelder ikke lasteskip sertifisert til innenriks fart og lektere i alle fartsområder.</article><article class="legalP" id="paragraf-8-ledd-3">Før en fast bulklast lastes eller losses, skal skipsføreren og terminalrepresentanten bli enige om en laste- og losseplan som skal sikre at verdiene for tillatte krefter og momenter på skipet ikke overskrides under lasting eller lossing. Den avtalte laste- eller losseplanen og alle etterfølgende avtalte revisjoner av denne, skal oppbevares på skipet og ved terminalen i et tidsrom på seks måneder for eventuell kontroll. Kravet gjelder ikke lasteskip sertifisert til innenriks fart og lektere i alle fartsområder.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Se forskrift 29. august 2003 nr. 1114 om sikker lasting og lossing av bulkskip.</article></footer></article><article class="legalArticle" data-lovdata-URL="LTI/forskrift/2006-06-29-785/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dokumentasjon</span></h2><article class="legalP" id="paragraf-9-ledd-1">Skip som frakter laster som omfattes av bestemmelsene i bokstav a til i nedenfor skal, så langt de er omfattet av bestemmelsene i bokstav a til i nedenfor, oppbevare den relevante dokumentasjon om bord:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">BC-koden</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">BLU-koden</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">CSS-koden</article></article></li><li data-li-identifier="d)" data-name="d)"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">Faktahefte for stabilitet og styrke, jf. § 8</article></article></li><li data-li-identifier="e)" data-name="e)"><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">Godkjenningsdokument for frakt av korn, der Korn-koden krever det</article></article></li><li data-li-identifier="f)" data-name="f)"><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">Korn-koden</article></article></li><li data-li-identifier="g)" data-name="g)"><article class="listArticle" id="paragraf-9-ledd-1-punkt-7"><article class="legalP" id="paragraf-9-ledd-1-punkt-7-ledd-1">Laste- og losseplan, jf. § 8</article></article></li><li data-li-identifier="h)" data-name="h)"><article class="listArticle" id="paragraf-9-ledd-1-punkt-8"><article class="legalP" id="paragraf-9-ledd-1-punkt-8-ledd-1">Lastsikringsmanual, jf. § 8</article></article></li><li data-li-identifier="i)" data-name="i)"><article class="listArticle" id="paragraf-9-ledd-1-punkt-9"><article class="legalP" id="paragraf-9-ledd-1-punkt-9-ledd-1">SOLAS kapittel VI og kapittel VII.</article></article></li></ul></article></article><article class="legalArticle" data-lovdata-URL="LTI/forskrift/2006-06-29-785/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Fortsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov 22. mai 1902 nr. 10 (Straffeloven) § 339 nr. 2 jf. § 48a og § 48b, hvis ikke strengere straff kommer til anvendelse i henhold til annen lovbestemmelse.</article></article><article class="legalArticle" data-lovdata-URL="LTI/forskrift/2006-06-29-785/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift trer i kraft den 1. juli 2006.</article><article class="legalP" id="paragraf-11-ledd-2">Fra samme tid oppheves forskrift 21. mai 1987 nr. 406 om transport på skip av spesielle eller farlige laster i bulk eller som pakket gods for så vidt gjelder lasteskip og lektere.</article></article></main></body></html>