<!DOCTYPE html><html lang="no"><head><title>Forskrift om internrevisjon i Arbeids- og velferdsetaten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-30-745</dd><dt class="dokid">DokumentID</dt><dd class="dokid">LTI/forskrift/2006-06-30-745</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 9 s 1270</dd><dt class="dateInForce">I kraft fra</dt><dd class="dateInForce">2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2006-06-16-20/§12</li></ul></dd><dt class="dateOfPublication">Kunngjort</dt><dd class="dateOfPublication">2006-06-30</dd><dt class="journalNumber">Journalnummer</dt><dd class="journalNumber">2006-0599</dd><dt class="titleShort">Korttittel</dt><dd class="titleShort">Forskrift om internrevisjon i NAV</dd><dt class="title">Tittel</dt><dd class="title">Forskrift om internrevisjon i Arbeids- og velferdsetaten.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og inkluderingsdepartementet 30. juni 2006 med hjemmel i lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven) § 12 første ledd.</dd><dt class="refid">RefID</dt><dd class="refid">forskrift/2006-06-30-745</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om internrevisjon i Arbeids- og velferdsetaten.<ul class="tocSubUl"><li>§ 1. Etablering av internrevisjon</li><li>§ 2. Arbeidsområde</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-30-745" id="dokument"><h1>Forskrift om internrevisjon i Arbeids- og velferdsetaten.</h1><article class="legalArticle" data-lovdata-URL="LTI/forskrift/2006-06-30-745/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Etablering av internrevisjon</span></h2><article class="legalP" id="paragraf-1-ledd-1">Det etableres en internrevisjon i Arbeids- og velferdsetaten. Internrevisjonen skal ha en uavhengig stilling og arbeide etter internasjonalt anerkjente standarder. Revisjonsdirektøren rapporterer faglig og administrativt til arbeids- og velferdsdirektøren. Denne fastsetter nærmere instruks for revisjonens virksomhet.</article></article><article class="legalArticle" data-lovdata-URL="LTI/forskrift/2006-06-30-745/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arbeidsområde</span></h2><article class="legalP" id="paragraf-2-ledd-1">Internrevisjonens arbeidsområde omfatter all virksomhet i Arbeids- og velferdsetaten, herunder også den kommunale delen av NAV-kontorene, samt virksomheter som forvalter eller er mottakere av tilskudd over Arbeids- og velferdsetatens budsjett. Internrevisjonen har tilgang til informasjon, medarbeidere og lokaler så langt det er nødvendig for å vurdere Arbeids- og velferdsetatens virksomhet og ansvarsområder. Kommunale revisjonsinstanser har tilsvarende tilgang til informasjon, medarbeidere og lokaler i den statlige delen i vedkommende NAV-kontor så langt det er nødvendig for å vurdere kommunens virksomhet og ansvarsområder. Revisjonsinstansene koordinerer sin revisjonsvirksomhet på NAV-kontorene.</article></article><article class="legalArticle" data-lovdata-URL="LTI/forskrift/2006-06-30-745/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft 1. juli 2006.</article></article></main></body></html>