<!DOCTYPE html><html lang="no"><head><title>Lov om endringar i foretaksregisterloven, enhetsregisterloven og regnskapsloven (gjennomføring av rådsdirektiv 2003/58/EF).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-06-30-58</dd><dt class="dokid">DokumentID</dt><dd class="dokid">LTI/lov/2006-06-30-58</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 9 s 1169</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-21-78</li><li>lov/1994-06-03-15</li><li>lov/1998-07-17-56</li></ul></dd><dt class="dateOfPublication">Kunngjort</dt><dd class="dateOfPublication">2006-06-30</dd><dt class="journalNumber">Journalnummer</dt><dd class="journalNumber">2006-0445</dd><dt class="titleShort">Korttittel</dt><dd class="titleShort">Endringslov til fregl., enhregl. og rskl.</dd><dt class="title">Tittel</dt><dd class="title">Lov om endringar i foretaksregisterloven, enhetsregisterloven og regnskapsloven (gjennomføring av rådsdirektiv 2003/58/EF).</dd><dt class="miscInformation">Annet om dokumentet</dt><dd class="miscInformation">Ot.prp.nr.67 (2005–2006), Innst.O.nr.49 (2005–2006) og Besl.O.nr.54 (2005–2006). Odels- og lagtingsvedtak hhv. 1. og 8. juni 2006. Fremja av Nærings- og handelsdepartementet. Jf. EØS-avtalen vedlegg XXII nr. 1 (direktiv 2003/58/EF).</dd><dt class="refid">RefID</dt><dd class="refid">lov/2006-06-30-58</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i foretaksregisterloven, enhetsregisterloven og regnskapsloven (gjennomføring av rådsdirektiv 2003/58/EF).<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2006-06-30-58" id="dokument"><h1>Lov om endringar i foretaksregisterloven, enhetsregisterloven og regnskapsloven (gjennomføring av rådsdirektiv 2003/58/EF).</h1><section class="section" data-name="kapI" id="kapittel-1" data-lovdata-URL="LTI/lov/2006-06-30-58/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov av 21. juni 1985 nr. 78 om registrering av foretak gjer ein desse endringane:</article> <article class="defaultP" margin-top="true">§ 4-1 nytt fjerde ledd skal lyde:</article><article class="legalP" id="kapittel-1-ledd-2">Departementet kan i forskrift gi regler som pålegger de registreringspliktige elektronisk innsending til registeret.</article> <article class="defaultP" margin-top="true">§ 4-3 nytt andre ledd skal lyde:</article><article class="legalP" id="kapittel-1-ledd-3">Departementet kan i forskrift gjøre unntak fra underskriftskravene i første ledd for melding om adresseendring og for endring av opplysninger om telefonnummer, telefaksnummer og andre elektroniske adresser.</article> <article class="defaultP" margin-top="true">§ 4-4 første ledd bokstav a-c skal lyde:</article><article class="legalP" id="kapittel-1-ledd-4">Som vedlegg til melding etter § 4-1 skal følge:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Gjenpart av stiftelsesdokument og utskrift av protokollen fra generalforsamlinger som viser meldte opplysninger i aksjeselskap, allmennaksjeselskap, annet selskap med begrenset ansvar, forening og annen innretning; selskapsavtalen for ansvarlig selskap, kommandittselskap og europeisk økonomisk foretaksgruppe, selskapsavtalen for interkommunalt selskap, for stiftelser, stiftelsesdokumentet eller den disposisjonen som ellers danner grunnlaget for stiftelsen, og gjenpart av vedtak om opprettelse av regionalt helseforetak og helseforetak.</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Gjenpart av stiftelsesdokumentet og protokoll fra senere foretaksmøter som viser meldte opplysninger i statsforetak.</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Utskrift av protokoll som viser valg av styremedlemmer, observatører og revisor.</article></article></li></ul></article> <article class="defaultP" margin-top="true">§ 6-2 sjette ledd skal lyde:</article><article class="legalP" id="kapittel-1-ledd-5">Registerføreren skal kunngjøre opplysninger som nevnt i rådsdirektiv 68/151/EØF med endringer ved rådsdirektiv 2003/58/EF gjennom Brønnøysundregistrenes elektroniske kunngjøringspublikasjon med en gang de er registrert.</article> <article class="defaultP" margin-top="true">Ny § 6-3 skal lyde:</article><article class="defaultP"><i>(Registrering og kunngjøring av selskapsopplysninger og dokumenter på Fellesskapets offisielle språk)</i></article><article class="legalP" id="kapittel-1-ledd-6">Aksjeselskap og allmennaksjeselskap har rett til å få registrert og kunngjort selskapsopplysninger og dokumenter som nevnt i artikkel 2 i rådsdirektiv 68/151/EØF med endringer ved artikkel 3a i rådsdirektiv 2003/58/EF på ethvert av Fellesskapets offisielle språk.</article><article class="legalP" id="kapittel-1-ledd-7">I tilfelle av manglende samsvar mellom dokumenter og opplysninger offentliggjort på registerets offisielle språk og oversettelser som er kunngjort frivillig, kan sistnevnte ikke påberopes overfor tredjeperson. Tredjeperson kan påberope seg oversettelser som er offentliggjort frivillig, med mindre selskapet godtgjør at tredjeperson kjente til den versjonen som er gjenstand for obligatorisk offentliggjøring.</article> <article class="defaultP" margin-top="true">§ 10-2 første ledd første punktum skal lyde:</article><article class="legalP" id="kapittel-1-ledd-8">Et foretaks hjemmesider på Internett, brev og forretningsdokumenter, uavhengig av hvilket medium de forefinnes på, skal inneholde foretakets organisasjonsnummer og foretaksnavn.</article> <article class="defaultP" margin-top="true">§ 10-2 andre ledd første punktum skal lyde:</article><article class="legalP" id="kapittel-1-ledd-9">Et aksjeselskaps og et allmennaksjeselskaps hjemmesider på Internett, brev og forretningsdokumenter, uavhengig av hvilket medium de forefinnes på, skal i tillegg angi det register der selskapet er registrert, selskapsform, hovedkontor og eventuelt at selskapet er under avvikling.</article> <article class="defaultP" margin-top="true">§ 10-2 andre ledd annet punktum blir oppheva.</article></section><section class="section" data-name="kapII" id="kapittel-2" data-lovdata-URL="LTI/lov/2006-06-30-58/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov av 3. juni 1994 nr. 15 om Enhetsregisteret gjer ein desse endringane:</article> <article class="defaultP" margin-top="true">§ 3 nytt tredje ledd skal lyde:</article><article class="legalP" id="kapittel-2-ledd-2">Krav i eller i medhold av loven her om underskrift eller om at klage, underretning eller liknende skal gis skriftlig, er ikke til hinder for bruk av elektronisk kommunikasjon.</article> <article class="defaultP" margin-top="true">§ 8 nytt syvende ledd skal lyde:</article><article class="legalP" id="kapittel-2-ledd-3">Departementet kan i forskrift gjøre unntak fra underskriftskravene i første ledd for melding om adresseendring og for endring av opplysninger om telefonnummer, telefaksnummer og andre elektroniske adresser.</article> <article class="defaultP" margin-top="true">§ 12 nytt tredje ledd skal lyde:</article><article class="legalP" id="kapittel-2-ledd-4">Departementet kan i forskrift gi regler som pålegger de registreringspliktige elektronisk innsending til registeret.</article> <article class="defaultP" margin-top="true">§ 22 andre ledd første punktum skal lyde:</article><article class="legalP" id="kapittel-2-ledd-5">Enhver har rett til å få tilgang til og utskrift av opplysninger registrert i Enhetsregisteret, og elektronisk kopi av dokumenter registrert i registeret.</article> <article class="defaultP" margin-top="true">§ 22 nytt tredje ledd skal lyde:</article><article class="legalP" id="kapittel-2-ledd-6">Papirkopier skal bekreftes å være «rett kopi», med mindre rekvirenten gir avkall på bekreftelsen. Utsendelse av elektroniske dokumenter skal skje ved hjelp av en metode for å autentisere avsender og for å sikre dokumentet mot endring, dersom rekvirenten ber om det.</article> <article class="defaultP" margin-top="true">§ 23 første punktum skal lyde:</article><article class="legalP" id="kapittel-2-ledd-7">En registreringsenhets hjemmesider på Internett, brev og forretningsdokumenter uavhengig av hvilket medium de forefinnes på, skal inneholde enhetens organisasjonsnummer og navn.</article></section><section class="section" data-name="kapIII" id="kapittel-3" data-lovdata-URL="LTI/lov/2006-06-30-58/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 17. juli 1998 nr. 56 om årsregnskap gjer ein desse endringane:</article> <article class="defaultP" margin-top="true">§ 8-2 fjerde ledd andre punktum skal lyde:</article><article class="legalP" id="kapittel-3-ledd-2">Departementet kan fastsette nærmere regler om innsending til Regnskapsregisteret og gi regler som pålegger de regnskapspliktige elektronisk innsending.</article> <article class="defaultP" margin-top="true">§ 8-2 nytt femte ledd skal lyde:</article><article class="legalP" id="kapittel-3-ledd-3">Lov 2. juni 1985 nr. 78 om registrering av foretak § 6-3 om registrering og kunngjøring av selskapsopplysninger og dokumenter på Fellesskapets offisielle språk gjelder tilsvarende for innsending av oversettelser av årsregnskapet, årsberetningen og revisjonsberetningen.</article></section><section class="section" data-name="kapIV" id="kapittel-4" data-lovdata-URL="LTI/lov/2006-06-30-58/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Lov om endringar i foretaksregisterloven, enhetsregisterloven og regnskapsloven gjeld frå den tid Kongen fastset. Kongen kan setje i kraft dei ulike føresegnene til ulik tid.</article></section></main></body></html>