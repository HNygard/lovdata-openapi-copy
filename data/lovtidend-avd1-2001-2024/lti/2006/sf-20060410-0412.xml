<!DOCTYPE html><html lang="no"><head><title>Forskrift om godskriving av høyere utdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-04-10-412</dd><dt class="dokid">DokumentID</dt><dd class="dokid">LTI/forskrift/2006-04-10-412</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 599</dd><dt class="dateInForce">I kraft fra</dt><dd class="dateInForce">2006-04-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-10-28-1037</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-4</li></ul></dd><dt class="dateOfPublication">Kunngjort</dt><dd class="dateOfPublication">2006-04-12</dd><dt class="lastupdated">Rettet</dt><dd class="lastupdated">2006-04-25 (§ 6)</dd><dt class="journalNumber">Journalnummer</dt><dd class="journalNumber">2006-0313</dd><dt class="titleShort">Korttittel</dt><dd class="titleShort">Forskrift om godskriving av høyere utdanning</dd><dt class="title">Tittel</dt><dd class="title">Forskrift om godskriving av høyere utdanning.</dd><dt class="miscInformation">Annet om dokumentet</dt><dd class="miscInformation">Fastsatt av Kunnskapsdepartementet 10. april 2006 med hjemmel i lov 1. april 2005 nr. 15 om universiteter og høyskoler § 3-4 femte ledd.</dd><dt class="refid">RefID</dt><dd class="refid">forskrift/2006-04-10-412</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godskriving av høyere utdanning.<ul class="tocSubUl"><li>§ 1. Virkeområde</li><li>§ 2. Tilknytningskrav for utstedelse av vitnemål eller tildeling av grad</li><li>§ 3. Krav om ny utdanning</li><li>§ 4. Unntak – fellesgrader</li><li>§ 5. Særskilte godskrivingsregler</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-04-10-412" id="dokument"><h1>Forskrift om godskriving av høyere utdanning.</h1><article class="legalArticle" data-lovdata-URL="LTI/forskrift/2006-04-10-412/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for institusjoner med virksomhet regulert av lov 1. april 2005 nr. 15 om universiteter og høyskoler. Forskriften gir bestemmelser om universiteter og høyskolers godskriving av annen utdanning etter loven § 3-4 første ledd.</article></article><article class="legalArticle" data-lovdata-URL="LTI/forskrift/2006-04-10-412/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilknytningskrav for utstedelse av vitnemål eller tildeling av grad</span></h2><article class="legalP" id="paragraf-2-ledd-1">For at en institusjon skal kunne tildele en grad eller utstede vitnemål for fullført utdanning, må minst 60 av studiepoengene som skal inngå i beregningsgrunnlaget, være avlagt ved institusjonen.</article><article class="legalP" id="paragraf-2-ledd-2">Institusjonen kan ikke oppstille et strengere tilknytningskrav enn det som følger av første ledd.</article></article><article class="legalArticle" data-lovdata-URL="LTI/forskrift/2006-04-10-412/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om ny utdanning</span></h2><article class="legalP" id="paragraf-3-ledd-1">Ved godskriving av utdanning som tidligere har inngått i beregningsgrunnlaget for en grad eller som del av en grad eller yrkesutdanning, må en student i tillegg ha avlagt minst 60 nye studiepoeng før det kan utstedes et nytt vitnemål eller tildeles en ny grad.</article><article class="legalP" id="paragraf-3-ledd-2">Institusjonene kan selv fastsette krav om inntil 90 nye studiepoeng for bestemte utdanninger. Institusjonene fastsetter selv hvilke utdanninger dette gjelder.</article></article><article class="legalArticle" data-lovdata-URL="LTI/forskrift/2006-04-10-412/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak – fellesgrader</span></h2><article class="legalP" id="paragraf-4-ledd-1">Universiteter og høyskoler kan fastsette unntak fra bestemmelsene i denne forskrift for grader og yrkesutdanninger som gis i samarbeid med andre norske eller utenlandske institusjoner (fellesgrader), jf. loven § 3-2 første ledd.</article></article><article class="legalArticle" data-lovdata-URL="LTI/forskrift/2006-04-10-412/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilte godskrivingsregler</span></h2><article class="legalP" id="paragraf-5-ledd-1">Utdanning som tidligere har blitt godskrevet med redusert uttelling i forhold til bestemmelsen i loven § 3-4 første ledd, skal godskrives i samsvar med tidligere praksis.</article></article><article class="legalArticle" data-lovdata-URL="LTI/forskrift/2006-04-10-412/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks. Samtidig oppheves forskrift 28. oktober 1998 nr. 1037 om godskriving av grad, yrkesutdanning, utdanningsprogram, fag eller emne fra institusjon under lov om universiteter og høgskoler som del av cand.mag.-grad.</article></article></main></body></html>