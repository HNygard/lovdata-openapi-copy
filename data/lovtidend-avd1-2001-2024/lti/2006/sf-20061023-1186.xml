<!DOCTYPE html><html lang="no"><head><title>Forskrift om endring i forskrift om utbetaling av engangserstatning ved dødsfall og invaliditet blant personell som avtjener verneplikt mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-10-23-1186</dd><dt class="dokid">DokumentID</dt><dd class="dokid">LTI/forskrift/2006-10-23-1186</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1716</dd><dt class="dateInForce">I kraft fra</dt><dd class="dateInForce">2006-10-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-22-634</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2000-06-22-634/§13</li><li>lov/1953-07-17-29</li></ul></dd><dt class="dateOfPublication">Kunngjort</dt><dd class="dateOfPublication">2006-10-27</dd><dt class="journalNumber">Journalnummer</dt><dd class="journalNumber">2006-0874</dd><dt class="titleShort">Korttittel</dt><dd class="titleShort">Endr i forskr om erstatning til vernepliktige</dd><dt class="title">Tittel</dt><dd class="title">Forskrift om endring i forskrift om utbetaling av engangserstatning ved dødsfall og invaliditet blant personell som avtjener verneplikt mv.</dd><dt class="miscInformation">Annet om dokumentet</dt><dd class="miscInformation">Fastsatt av Forsvarsdepartementet 23. oktober 2006 med hjemmel i forskrift 22. juni 2000 nr. 634 om utbetaling av engangserstatning ved dødsfall og invaliditet blant personell som avtjener verneplikt mv. § 13.</dd><dt class="refid">RefID</dt><dd class="refid">forskrift/2006-10-23-1186</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utbetaling av engangserstatning ved dødsfall og invaliditet blant personell som avtjener verneplikt mv.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-10-23-1186" id="dokument"><h1>Forskrift om endring i forskrift om utbetaling av engangserstatning ved dødsfall og invaliditet blant personell som avtjener verneplikt mv.</h1><section class="section" data-name="kapI" id="kapittel-1" data-lovdata-URL="LTI/forskrift/2006-10-23-1186/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2000 nr. 634 om utbetaling av engangserstatning ved dødsfall og invaliditet blant personell som avtjener verneplikt mv. gjøres følgende endringer:</article> <article class="defaultP" margin-top="true">§ 2 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">HV-ungdom, samt lotter og annet kvinnelig personell som er innkalt til tjeneste, kurs og øvelser.</article></article></li></ul></article> <article class="defaultP" margin-top="true">§ 4 første, annet og tredje ledd skal lyde:</article><article class="legalP" id="kapittel-1-ledd-2">Ved fastsettelse av varig medisinsk invaliditetsgrad legges til grunn vedtak fattet av Arbeids- og velferdsetaten.</article><article class="legalP" id="kapittel-1-ledd-3">Arbeids- og velferdsetaten plasserer invaliditetsgraden i skadegrupper innenfor 10%. Ved beregning av engangserstatning legges middelprosenten i gruppen til grunn ved utregning av erstatningsbeløpet. Ved invaliditet i gruppen 84-100% utbetales maksimumsbeløpet.</article><article class="legalP" id="kapittel-1-ledd-4">Hvor Arbeids- og velferdsetaten har lagt til grunn at den varige medisinske invaliditeten er under 15%, skal saken oversendes Forsvarets Sanitet for fastsettelse av invaliditetsgrad. Dette gjelder selv om Arbeids- og velferdsetatens vedtak bygger på en spesialisterklæring som har fastsatt invaliditetsgrad. Forsvarets Sanitet skal vurdere invaliditet ut i fra sakens dokumenter og invaliditetstabellen inntatt i forskrift om menerstatning ved yrkesskade del II.</article> <article class="defaultP" margin-top="true">§ 4 femte og sjette ledd skal lyde:</article><article class="legalP" id="kapittel-1-ledd-5">Etter at Arbeids- og velferdsetaten første gang har fastsatt invaliditetsgraden, skal det derfor ikke utbetales erstatning på grunnlag av senere forverring av skade eller sykdom. Den samme regel gjelder i de tilfelle Forsvarets Sanitet har fastsatt invaliditetsgraden, jf. tredje ledd.</article><article class="legalP" id="kapittel-1-ledd-6">I de tilfeller hvor det fremmes klage på Arbeids- og velferdsetatens første fastsettelse av varig medisinsk invaliditetsgrad innenfor 6 ukers fristen, og vedtaket endres som følge av klagen, vil engangserstatningen bli justert i overensstemmelse med det nye vedtaket.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-7">Det kan utbetales forskudd med inntil 50% av antatt engangserstatning på grunnlag av midlertidig fastsatt invaliditetsgrad. Forsvarets Sanitet fastsetter midlertidig invaliditetsgrad på grunnlag av invaliditetstabellen inntatt i forskrift om menerstatning ved yrkesskade del II og/eller spesialisterklæring. Dersom det innen 5 år etter utbetalt forskudd ikke er truffet avgjørelse om varig medisinsk invaliditet, fastsetter Forsvarets Sanitet en sannsynlig varig invaliditetsgrad som legges til grunn for et endelig oppgjør.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-8">Forsinkelsesrenter beregnes fra fire uker etter at krav om erstatning er fremmet og vedtak om varig medisinsk invaliditetsgrad er fattet av Arbeids- og velferdsetaten. Dersom Forsvarets Sanitet skal fastsette varig medisinsk invaliditetsgrad kan skadelidte kreve etterskuddsrenter fra fire uker etter at vedtaket er fattet og krav om erstatning er fremmet.</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-9">Foreldelsesfristen avbrytes når krav fremmes Statens pensjonskasse. Det samme gjelder hvor krav om menerstatning etter ftrl er fremmet for Arbeids- og velferdsetaten. Hvor krav er fremmet for Arbeids- og velferdsetaten, men ikke for Statens pensjonskasse, fortsetter fristen å løpe fire uker etter at skadelidte har fått melding om Arbeids- og velferdsetatens vedtak.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-10-23-1186/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>