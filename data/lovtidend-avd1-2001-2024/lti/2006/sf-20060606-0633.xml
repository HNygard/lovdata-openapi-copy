<!DOCTYPE html><html lang="no"><head><title>Forskrift om tilskudd til reguleringslagring av epler i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-06-633</dd><dt class="dokid">DokumentID</dt><dd class="dokid">LTI/forskrift/2006-06-06-633</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 8 s 1045</dd><dt class="dateInForce">I kraft fra</dt><dd class="dateInForce">2006-06-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-23-879</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2006-06-20</dd><dt class="journalNumber">Journalnummer</dt><dd class="journalNumber">2006-0434</dd><dt class="titleShort">Korttittel</dt><dd class="titleShort">Forskrift om reguleringslagring av epler i 2006</dd><dt class="title">Tittel</dt><dd class="title">Forskrift om tilskudd til reguleringslagring av epler i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådet 6. juni 2006 med hjemmel i lov 10. juli 1936 nr. 6 til å fremja umsetnaden av jordbruksvaror § 11 første ledd.</dd><dt class="refid">RefID</dt><dd class="refid">forskrift/2006-06-06-633</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til reguleringslagring av epler i 2006.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Informasjonsplikt</li><li>§ 3. Tilskudd</li><li>§ 4. Kvantum og sorter</li><li>§ 5. Oppgaver</li><li>§ 6. Satser</li><li>§ 7. Søknad</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-06-633" id="dokument"><h1>Forskrift om tilskudd til reguleringslagring av epler i 2006.</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-06-633/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2006-06-06-633/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Avsetningstiltaket reguleringslagring av epler klasse I skal bidra til at produsentene kan ta ut jordbruksavtalens gjeldende målpris.</article></article><article class="legalArticle" data-lovdata-URL="LTI/forskrift/2006-06-06-633/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Informasjonsplikt</span></h3><article class="legalP" id="kapittel-1-paragraf-2-ledd-1">Grøntprodusentenes Samarbeidsråd plikter å informere markedsaktører med fruktomsetning om avlingsprognoser som det gjennomfører for epler og om iverksettelse av reguleringstiltak for epler. Markedsaktører som ønsker å delta i markedsreguleringen av epler forplikter seg til å besvare spørsmål/oppgaver fra Grøntprodusentenes Samarbeidsråd knyttet til forhold som har betydning for reguleringen.</article></article><article class="legalArticle" data-lovdata-URL="LTI/forskrift/2006-06-06-633/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd</span></h3><article class="legalP" id="kapittel-1-paragraf-3-ledd-1">Av midler stilt til disposisjon under jordbruksavtalen for avsetningstiltak kan tilskudd gis til reguleringslagring av epler. Det er kun fruktlagre og produsenter som er godkjent av Statens landbruksforvaltning som kan delta i slik lagring. Nye lagringsverter som disponerer kjølelagerkapasitet til lagring av epler kan søke om godkjenning før 1. januar 2006. Lagringsvert har ansvar for å påse at lagringen av epler skjer slik at Mattilsynets krav på dette området er tilfredsstilt, jf. krav i lov 19. desember 2003 nr. 124 om matproduksjon og mattrygghet og i forskrift om næringsmiddelhygiene.</article></article><article class="legalArticle" data-lovdata-URL="LTI/forskrift/2006-06-06-633/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvantum og sorter</span></h3><article class="legalP" id="kapittel-1-paragraf-4-ledd-1">Grøntprodusentenes Samarbeidsråd skal så snart en har oversikt over årets avling gi forslag til Omsetningsrådet om hvilke sorter og kvantum som skal reguleringslagres. Ordningen gjelder bare klasse I av de sorter som er med i lagringsprogrammet. Lagerregistrering foretas pr. 16. og 30. i månedene oktober og november. Grøntprodusentenes Samarbeidsråd har ansvar for registrering og kontroll av eplekvantumet. Epler klasse I som er satt av til fabrikklevering er ikke tilskuddsberettiget.</article></article><article class="legalArticle" data-lovdata-URL="LTI/forskrift/2006-06-06-633/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Oppgaver</span></h3><article class="legalP" id="kapittel-1-paragraf-5-ledd-1">De godkjente lagringsverter (fruktlagre/produsenter) skal ved første telledato pr. 16. oktober 2006 gi spesifiserte oppgaver over totale lagerbeholdninger, sortsfordeling og kvaliteter i den form som Grøntprodusentenes Samarbeidsråd krever. Videre skal det gis spesifisert oppgave over det kvantum av de forskjellige sorter som ønskes reguleringslagret. Omsetningsrådets arbeidsutvalg fastsetter øvre grense for lagringskvantum med tilskudd for epler. Grøntprodusentenes Samarbeidsråd kan om nødvendig begrense kvantumet hos den enkelte lagringsvert. Minstekvantum for å bli med i reguleringslagringen er 5000 kg for den enkelte sort pr. lagringsvert.</article></article><article class="legalArticle" data-lovdata-URL="LTI/forskrift/2006-06-06-633/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Satser</span></h3><article class="legalP" id="kapittel-1-paragraf-6-ledd-1">For reguleringslagret vare gis en lagringsgodtgjørelse med kr 0,35 pr. kg for det laveste kvantumet av de to første telledatoene. Ved telledatoene 16. november og 30. november er satsen kr 0,50 pr. kg. Lagringsgodtgjørelse kan ikke gis etter 1. desember.</article></article><article class="legalArticle" data-lovdata-URL="LTI/forskrift/2006-06-06-633/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søknad</span></h3><article class="legalP" id="kapittel-1-paragraf-7-ledd-1">Søknad om lagringstilskudd etter § 5 sendes til Grøntprodusentenes Samarbeidsråd som betaler tilskudd til lagringsvertene. Grøntprodusentenes Samarbeidsråd sender oppgave til Omsetningsrådet innen 1. februar påfølgende år.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-06-633/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article><article class="legalP" id="kapittel-2-ledd-2">Samtidig oppheves forskrift 23. juni 2005 nr. 879 om tilskudd til reguleringslagring av epler i 2005.</article></section></main></body></html>