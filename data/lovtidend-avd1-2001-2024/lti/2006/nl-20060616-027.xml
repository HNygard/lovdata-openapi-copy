<!DOCTYPE html><html lang="no"><head><title>Lov om endringar i lov 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-06-16-27</dd><dt class="dokid">DokumentID</dt><dd class="dokid">LTI/lov/2006-06-16-27</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 8 s 990</dd><dt class="dateInForce">I kraft fra</dt><dd class="dateInForce">2006-06-16</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="dateOfPublication">Kunngjort</dt><dd class="dateOfPublication">2006-06-16</dd><dt class="journalNumber">Journalnummer</dt><dd class="journalNumber">2006-0493</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringar i lov 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.77 (2005–2006), Innst.O.nr.65 (2005–2006) og Besl.O.nr.87 (2005–2006). Odels- og lagtingsvedtak hhv. 13. og 16. juni 2006. Fremja av Finansdepartementet.</dd><dt class="refid">RefID</dt><dd class="refid">lov/2006-06-16-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 13. juni 1980 nr. 24 om ligningsforvaltning (ligningsloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2006-06-16-27" id="dokument"><h1>Lov om endringar i lov 13. juni 1980 nr. 24 om ligningsforvaltning (ligningsloven).</h1><article class="legalP" id="ledd-1">I lov 13. juni 1980 nr. 24 om ligningsforvaltning gjerast følgjande endringar:</article><section class="section" data-name="kapI" id="kapittel-1" data-lovdata-URL="LTI/lov/2006-06-16-27/KAPITTEL_1"><h2 data-text-align="center">I</h2><article class="defaultP">§ 4-9 nr. 1 skal lyde:</article><article class="legalP" id="kapittel-1-ledd-1">Selskap hvor deltakerne skattlegges etter skatteloven §§ 10-40 til 10-48, skal levere selskapsoppgave for vedkommende år. Boligselskap som faller inn under skatteloven § 7-3 skal levere selskapsoppgave etter regler fastsatt av Skattedirektoratet i forskrift. Departementet kan frita for plikten til å levere selskapsoppgave.</article> <article class="defaultP" margin-top="true">§ 4-9 nr. 2 skal lyde:</article><article class="legalP" id="kapittel-1-ledd-2">Selskapsoppgaven skal inneholde spesifikasjon av selskapets brutto formue og inntekt, fradragsposter og ellers andre opplysninger som har betydning for ligningen av deltakerne, herunder for fastsettelsen av personinntekt etter skatteloven § 12-2 bokstav f, og tillegg i alminnelig inntekt etter skatteloven § 10-42. Selskapet plikter ikke å føre opp beløp for poster som må ansettes ved skjønn, men skal gi de opplysninger som er nødvendige for at ligningsmyndighetene kan fastsette beløpet. §§ 4-3 nr. 3 og 4-4 gjelder tilsvarende.</article> <article class="defaultP" margin-top="true">§ 4-9 nr. 3 skal lyde:</article><article class="legalP" id="kapittel-1-ledd-3">Selskapet skal også levere oppgave over deltakere pr. 1. januar i ligningsåret, deltakernes selskapsandel, deres andel av overskudd eller underskudd, tillegg i alminnelig inntekt pr. deltaker og skattekommune for hver enkelt deltaker.</article> <article class="defaultP" margin-top="true">§ 8-6 nr. 5 skal lyde:</article><article class="legalP" id="kapittel-1-ledd-4">For deltakere som skattlegges etter §§ 10-40 til 10-48 i skatteloven, skal ligningsmyndighetene for den kommune hvor selskapets hovedkontor ligger, fastsette formue og inntekt, herunder personinntekt, fra selskapet samlet på selskapets hånd. Det samme gjelder fastsettelse av tillegg i alminnelig inntekt etter skatteloven, over- eller underpris og gevinst eller tap. Driver selskapet virksomhet som er undergitt stedbunden beskatning i annen kommune, legges fastsettingene for disse kommuner til grunn ved ligningskontoret for kontorkommunens fastsetting. Ligningsmyndighetene for denne kommune foretar også fastsetting som nevnt i nr. 2 a og b for såvidt angår selskapet. Har selskapet ikke hovedkontor, foretas fastsetting som nevnt i første, annet og fjerde punktum av ligningsmyndighetene for den kommune hvor flertallet av deltakerne bor eller hører hjemme. For selskaper som er overført til sentral behandling etter § 2-4 nr. 1 b, foretas fastsettelse som nevnt i dette nr. av de sentrale ligningsmyndigheter. Departementet kan gi forskrifter til utfylling av denne bestemmelsen.</article> <article class="defaultP" margin-top="true">§ 8-6 nr. 6 skal lyde:</article><article class="legalP" id="kapittel-1-ledd-5">For deltakere som skattlegges etter §§ 10-60 til 10-68 i skatteloven, samt for deltakere i utenlandske selskaper som omfattes av §§ 10-40 til 10-48 i skatteloven, skal Sentralskattekontoret for storbedrifter fastsette skattepliktig formue og inntekt. Departementet kan gi regler til utfylling av denne bestemmelsen.</article></section><section class="section" data-name="kapII" id="kapittel-2" data-lovdata-URL="LTI/lov/2006-06-16-27/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane under I tek til å gjelde straks med verknad frå og med inntektsåret 2006.</article></section></main></body></html>