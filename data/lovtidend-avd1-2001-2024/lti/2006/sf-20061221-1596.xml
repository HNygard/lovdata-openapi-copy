<!DOCTYPE html><html lang="no"><head><title>Forskrift om endring i forskrift om kvoteordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-21-1596</dd><dt class="dokid">DokumentID</dt><dd class="dokid">LTI/forskrift/2006-12-21-1596</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 16 s 2297</dd><dt class="dateInForce">I kraft fra</dt><dd class="dateInForce">2007-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-07-14</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§5a</li><li>lov/1936-07-10-6/§19</li><li>lov/1967-02-10/§27a</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">2007-01-03</dd><dt class="journalNumber">Journalnummer</dt><dd class="journalNumber">2006-1260</dd><dt class="titleShort">Korttittel</dt><dd class="titleShort">Endr. i forskrift om kvoteordningen for melk</dd><dt class="title">Tittel</dt><dd class="title">Forskrift om endring i forskrift om kvoteordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 21. desember 2006 etter samråd med Norges Bondelag og Norsk Bonde- og Småbrukarlag med hjemmel i lov 10. juli 1936 nr. 6 til å fremja umsetnaden av jordbruksvaror § 5a og § 19, lov 10. februar 1967 om behandlingsmåten i forvaltningssaker (forvaltningsloven) § 27a og delegeringsvedtak 6. desember 1996 nr. 1125.</dd><dt class="refid">RefID</dt><dd class="refid">forskrift/2006-12-21-1596</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-21-1596" id="dokument"><h1>Forskrift om endring i forskrift om kvoteordningen for melk.</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-21-1596/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. januar 2003 nr. 14 om kvoteordningen for melk gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Med kvote menes den mengde melk eller melkeprodukter som i henhold til denne forskriften årlig kan produseres i løpet av et kvoteår på en landbrukseiendom uten overproduksjonsavgift. Kvoten tilligger den enkelte landbrukseiendom. Det beregnes separat kvote for ku- og geitmelk. Kvoteåret for geitmelk følger kalenderåret. Kvoteåret for kumelk gjelder i ett år fra og med 1. mars.</article> <article class="defaultP" margin-top="true">§ 5 første ledd første punktum skal lyde:</article><article class="legalP" id="kapittel-1-ledd-3">Såfremt ikke annet følger av forskriften ellers, skal landbrukseiendommens kvote utgjøre kvote foregående kvoteår multiplisert med forholdstallet 1,01 for kumelk og 1,00 for geitemelk, og deretter tillagt kvote kjøpt foregående kvoteår.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-4">Landbrukseiendom som har hatt sammenhengende leveranse de siste 24 måneder før opphør av melkeproduksjonen, får beregnet kvote i 10 kvoteår etter opphør (opphørsperiode) som om det har vært sammenhengende leveranse fra eiendommen i hvert av disse år. Dersom kvoten ikke tas i bruk i løpet av opphørsperioden, faller den bort.</article> <article class="defaultP" margin-top="true">§ 15 første ledd nummer 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">det ikke har vært to års sammenhengende leveranse innenfor kvote, jf. § 4, fra landbrukseiendommen i løpet av de siste tre årene før fristen for innmelding av kvotesalget, jf. § 16 første ledd. Ved salg av kumelkkvote med innmeldingsfrist 1. oktober 2007, må det ha vært to års sammenhengende leveranse innenfor kvote, jf. § 4, fra landbrukseiendommen i løpet av de tre siste årene før 1. august 2007.</article></article></li></ul></article> <article class="defaultP" margin-top="true">§ 15 annet ledd skal lyde:</article><article class="legalP" id="kapittel-1-ledd-5">Ved salg av kvote kan inntil 50% av kvote selges til eiere av landbrukseiendommer med kvote innenfor samme fylke eller omsetningsregion. Minimum 50% av kvoten skal selges til staten for kr 3,50 pr. liter.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-6">Innmelding av kvotesalg er bindende, og skal sendes Statens landbruksforvaltning på eget skjema. Innmeldingsfristen for salg av geitmelkkvote er 1. august. Innmeldingsfristen for salg av kumelkkvote er 1. oktober. Innmeldingen medfører at selgers kvote bortfaller fra og med påfølgende kvoteår.</article> <article class="defaultP" margin-top="true">§ 17 annet ledd skal lyde:</article><article class="legalP" id="kapittel-1-ledd-7">Kjøpt kvote gis virkning fra påfølgende kvoteår i samsvar med erklæring gitt i innmeldingsskjemaet for kvotesalg eller -kjøp, og med eventuelle begrensninger som måtte følge av § 5 og § 11.</article> <article class="defaultP" margin-top="true">§ 18 fjerde ledd skal lyde:</article><article class="legalP" id="kapittel-1-ledd-8">Innmelding av kvotekjøp fra staten skal sendes Statens landbruksforvaltning på eget skjema. Innmeldingsfristen for kjøp av geitmelkkvote er 1. oktober. Innmeldingsfristen for kjøp av kumelkkvote er 1. desember. Kjøp av kvote gis virkning fra påfølgende kvoteår.</article> <article class="defaultP" margin-top="true">§ 20 første ledd fjerde punktum skal lyde:</article><article class="legalP" id="kapittel-1-ledd-9">Søknaden må sendes Statens landbruksforvaltning innen 1. desember for å få virkning fra påfølgende kvoteår.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-21-1596/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2007.</article></section></main></body></html>