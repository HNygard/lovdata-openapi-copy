<!DOCTYPE html><html lang="no"><head><title>Forskrift om endring i forskrift om støtteordningen for fri scenekunst.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-11-1379</dd><dt class="dokid">DokumentID</dt><dd class="dokid">LTI/forskrift/2006-12-11-1379</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1935</dd><dt class="dateInForce">I kraft fra</dt><dd class="dateInForce">2006-12-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-10-12-1440</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2006-12-12</dd><dt class="journalNumber">Journalnummer</dt><dd class="journalNumber">2006-1035</dd><dt class="titleShort">Korttittel</dt><dd class="titleShort">Endr. i forskrift om støtte til scenekunst</dd><dt class="title">Tittel</dt><dd class="title">Forskrift om endring i forskrift om støtteordningen for fri scenekunst.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og kirkedepartementet 11. desember 2006 med hjemmel i Stortingets budsjettvedtak.</dd><dt class="refid">RefID</dt><dd class="refid">forskrift/2006-12-11-1379</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om støtteordningen for fri scenekunst.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-11-1379" id="dokument"><h1>Forskrift om endring i forskrift om støtteordningen for fri scenekunst.</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-11-1379/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. oktober 1998 nr. 1440 om støtteordningen for fri scenekunst gjøres følgende endring:</article> <article class="defaultP" margin-top="true">§ 6 lyde skal lyde:</article><article class="legalP" id="kapittel-1-ledd-2">Tildelingen av midler fra avsetningen dans og avsetningen scenekunst skjer to ganger årlig. En halvdel av det samlede prosjekttilskuddet kan benyttes til prosjekter som går over flere år (maksimalt fire år).</article><article class="legalP" id="kapittel-1-ledd-3">Innkomne søknader om tilskudd til danseprosjekter behandles av Norsk kulturråds scenekunstkonsulent, som sammen med ett medlem fra Kulturrådets faglige utvalg for dans innstiller overfor et samlet danseutvalg. Øvrige søknader behandles av scenekunstkonsulenten, som sammen med ett medlem fra Kulturrådets faglige utvalg for scenekunst innstiller til et samlet utvalg for scenekunst. Kulturrådet fatter endelig vedtak i sakene etter innstilling fra faglig utvalg for dans og faglig utvalg for scenekunst.</article><article class="legalP" id="kapittel-1-ledd-4">Innstillingene bygger på en vurdering av det enkelte prosjektets kunstneriske potensial og en samlet helhetsvurdering av de innkomne søknadene. Kvalitetsmessige kriterier legges til grunn for vedtaket. Det legges vekt på følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">kunstnerisk nivå, slik det framkommer gjennom viste forestillinger</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">kunstnerisk vekst og utvikling de senere år</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">kunstnerisk målsetting og framtidig potensial</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">egenart, originalitet og evne til nyskaping.</article></article></li></ul></article><article class="legalP" id="kapittel-1-ledd-5">Utvalgene kan ta hensyn til søkers aktivitetsnivå og prosjektets geografiske plassering.</article><article class="legalP" id="kapittel-1-ledd-6">Som hovedregel støttes ikke tiltak som er satt i gang før søknad om støtte er innsendt.</article><article class="legalP" id="kapittel-1-ledd-7">Søkere informeres skriftlig om Norsk kulturråds vedtak i eget brev. Ved vedtak om tilskudd vil tilskuddsbrevet gi nærmere bestemmelser om vilkårene for tilskuddet, herunder antall utbetalingsrater og krav om rapportering og regnskap for tildelt tilskudd.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-11-1379/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>