<!DOCTYPE html><html lang="no"><head><title>Forskrift om tiltak ved mistanke om eller bekreftet høypatogen aviær influensa hos viltlevende fugl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-09-297</dd><dt class="dokid">DokumentID</dt><dd class="dokid">LTI/forskrift/2006-03-09-297</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 4 s 407</dd><dt class="dateInForce">I kraft fra</dt><dd class="dateInForce">2006-03-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2006-03-10</dd><dt class="journalNumber">Journalnummer</dt><dd class="journalNumber">2006-0209</dd><dt class="titleShort">Korttittel</dt><dd class="titleShort">Forskrift om tiltak ved fugleinfluensa</dd><dt class="title">Tittel</dt><dd class="title">Forskrift om tiltak ved mistanke om eller bekreftet høypatogen aviær influensa hos viltlevende fugl.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 9. mars 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd. Jf. EØS-avtalen vedlegg I (vedtak 2006/115/EF).</dd><dt class="refid">RefID</dt><dd class="refid">forskrift/2006-03-09-297</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tiltak ved mistanke om eller bekreftet høypatogen aviær influensa hos viltlevende fugl.<ul class="tocSubUl"><li>§ 1. Formål</li><li>§ 2. Saklig virkeområde</li><li>§ 3. Stedlig virkeområde</li><li>§ 4. Definisjoner</li><li>§ 5. Opprettelse av soner</li><li>§ 6. Plikter i risikosonen</li><li>§ 7. Forbud i risikosonen</li><li>§ 8. Plikter i observasjonssonen</li><li>§ 9. Forbud i observasjonssonen</li><li>§ 10. Varighet av tiltakene i sonene</li><li>§ 11. Unntak for levende fugl</li><li>§ 12. Unntak for rugeegg</li><li>§ 13. Unntak for ferskt kjøtt, kvernet kjøtt, tilberedt kjøtt, mekanisk utbenet kjøtt og kjøttprodukter fra fjørfe og fuglevilt</li><li>§ 14. Unntak for animalske biprodukter</li><li>§ 15. Vilkår for forflytninger</li><li>§ 16. Tilsyn og vedtak</li><li>§ 17. Dispensasjon</li><li>§ 18. Straffebestemmelser</li><li>§ 19. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-09-297" id="dokument"><h1>Forskrift om tiltak ved mistanke om eller bekreftet høypatogen aviær influensa hos viltlevende fugl.</h1><article class="legalArticle" data-lovdata-URL="LTI/forskrift/2006-03-09-297/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å redusere risiko for smitte av høypatogen aviær influensa forårsaket av influensa A virus av subtype H5N1 fra viltlevende fugl til fjørfe og andre fugler i fangenskap.</article></article><article class="legalArticle" data-lovdata-URL="LTI/forskrift/2006-03-09-297/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Forskriften gjelder alle dyrehelsemessige forhold vedrørende mistanke om eller bekreftet høypatogen aviær influensa forårsaket av influensa A virus av subtype H5N1 hos viltlevende fugl.</article></article><article class="legalArticle" data-lovdata-URL="LTI/forskrift/2006-03-09-297/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stedlig virkeområde</span></h2><article class="legalP" id="paragraf-3-ledd-1">Forskriften gjelder for hele landet.</article></article><article class="legalArticle" data-lovdata-URL="LTI/forskrift/2006-03-09-297/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="legalP" id="paragraf-4-ledd-1"><table><tbody><tr><td data-text-align="left" data-vertical-align="top"><i>Høypatogen aviær influensa (HPAI) hos viltlevende fugl</i></td><td data-text-align="left" data-vertical-align="top">Infeksjon hos viltlevende fugl forårsaket av influensa A virus:<br />a) av subtypene H5 eller H7 med en genomsekvens som koder for multiple basiske aminosyrer på kløvingssetet for hemagglutininmolekylet tilsvarende det som er kjent fra andre HPAI virus, hvorav man kan slutte at hemagglutininmolekylet kan kløves av proteaser som forekommer ubikvitært i vertsdyret, eller<br />b) med intravenøs patogenitetsindeks i seks uker gamle hønsekyllinger på over 1,2.</td></tr><tr><td data-text-align="left" data-vertical-align="top"><i>Fjørfe</i></td><td data-text-align="left" data-vertical-align="top">Alle fugler som oppdrettes eller holdes i fangenskap for produksjon av kjøtt, rugeegg, konsumegg, andre kommersielle produkter, eller vilt til utsetting, unntatt stuefugl.</td></tr><tr><td data-text-align="left" data-vertical-align="top"><i>Stuefugl</i></td><td data-text-align="left" data-vertical-align="top">Fugl holdt som kjæledyr iht. forskrift 1. juli 2004 nr. 1105 om dyrehelsemessige betingelser for ikke-kommersiell transport av kjæledyr.</td></tr><tr><td data-text-align="left" data-vertical-align="top"><i>Andre fugler i fangenskap</i></td><td data-text-align="left" data-vertical-align="top">Enhver fugl inkludert fuglevilt i oppdrett og burfugl holdt i fangenskap uansett årsak, herunder kjæledyr av fugl og fugler i zoo, sirkus, fornøyelsesparker og forskningslaboratorier, unntatt fjørfe.</td></tr><tr><td data-text-align="left" data-vertical-align="top"><i>Fuglevilt</i></td><td data-text-align="left" data-vertical-align="top">Viltlevende fugl som jaktes eller fanges for konsum.</td></tr><tr><td data-text-align="left" data-vertical-align="top"><i>Fuglevilt i oppdrett</i></td><td data-text-align="left" data-vertical-align="top">Fuglevilt i oppdrett for produksjon av kjøtt eller rugeegg.</td></tr><tr><td data-text-align="left" data-vertical-align="top"><i>Dyrehold</i></td><td data-text-align="left" data-vertical-align="top">Landbrukslokalitet/-eiendom, eller enhver annen lokalitet/eiendom hvor fjørfe eller andre fugler i fangenskap oppdrettes eller holdes på permanent eller midlertidig basis, unntatt;<br />a) Slakterier, transportmidler, karantener, grensekontrollstasjoner og laboratorier, og<br />b) Dyreholdets bolighus dersom det i disse ikke holdes fjørfe eller andre fugler på permanent basis.</td></tr><tr><td data-text-align="left" data-vertical-align="top"><i>Mottakelige arter</i></td><td data-text-align="left" data-vertical-align="top">Fjørfe, andre fugler i fangenskap samt viltlevende fugl.</td></tr><tr><td data-text-align="left" data-vertical-align="top"><i>Rugeegg</i></td><td data-text-align="left" data-vertical-align="top">Egg lagt av fjørfe for utruging.</td></tr><tr><td data-text-align="left" data-vertical-align="top"><i>Daggamle kyllinger</i></td><td data-text-align="left" data-vertical-align="top">Alt fjørfe som er yngre enn 72 timer.</td></tr><tr><td data-text-align="left" data-vertical-align="top"><i>Livkylling</i></td><td data-text-align="left" data-vertical-align="top">Unghøner som ales opp for produksjon av egg.</td></tr><tr><td data-text-align="left" data-vertical-align="top"><i>Dyreeier</i></td><td data-text-align="left" data-vertical-align="top">En fysisk eller juridisk person, som eier, holder eller på annen måte har ansvaret for fjørfe eller andre fugler med eller uten vederlag.</td></tr><tr><td data-text-align="left" data-vertical-align="top"><i>Animalske biprodukter</i></td><td data-text-align="left" data-vertical-align="top">Hele kadavre eller deler av dyr eller produkter av animalsk opprinnelse som ikke er beregnet på konsum, herunder egg.</td></tr></tbody></table></article></article><article class="legalArticle" data-lovdata-URL="LTI/forskrift/2006-03-09-297/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opprettelse av soner</span></h2><article class="legalP" id="paragraf-5-ledd-1">Når høypatogen aviær influensa forårsaket av influensa A virus av subtype H5 er bekreftet hos viltlevende fugler og neuraminidase type N1 er enten mistenkt eller bekreftet, skal det sentrale Mattilsynet gi forskrift om opprettelse av risikosone og observasjonssone rundt funnstedet.</article><article class="legalP" id="paragraf-5-ledd-2">Risikosonen skal ha en radius på minst 3 km og observasjonssonen en radius på minst 10 km inkludert risikosonen.</article><article class="legalP" id="paragraf-5-ledd-3">Ved opprettelse av sonene i første og andre ledd skal det tas hensyn til geografiske, administrative, økologiske og epidemiologiske faktorer som er relevante for aviær influensa, samt kontrollmuligheter.</article></article><article class="legalArticle" data-lovdata-URL="LTI/forskrift/2006-03-09-297/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Plikter i risikosonen</span></h2><article class="legalP" id="paragraf-6-ledd-1">Dyreeier med dyrehold med fjørfe eller andre fugler i fangenskap i risikosone som ikke omfattes av sentralt register for fjørfehold plikter å melde fra om sin eksistens til det lokale Mattilsynet.</article><article class="legalP" id="paragraf-6-ledd-2">Dyreeier med dyrehold med fjørfe eller andre fugler i fangenskap i risikosone har ansvar for at relevante smitteforebyggende tiltak gjennomføres i dyreholdet, herunder desinfeksjon med effekt mot virus ved dyreholdets innganger og utganger og innestenging av fjørfeet i bygninger eller avlukker slik at direkte og indirekte kontakt med annet fjørfe og andre fugler i fangenskap unngås.</article><article class="legalP" id="paragraf-6-ledd-3">I tillegg gjelder tiltakene i forskrift 5. desember 2005 nr. 1417 om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap.</article></article><article class="legalArticle" data-lovdata-URL="LTI/forskrift/2006-03-09-297/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forbud i risikosonen</span></h2><article class="legalP" id="paragraf-7-ledd-1">I risikosonen gjelder følgende:<ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Innenfor sonen er det forbudt å: <ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1-ledd-1-punkt-1"><article class="legalP" id="paragraf-7-ledd-1-punkt-1-ledd-1-punkt-1-ledd-1">Flytte fjørfe og andre fugler i fangenskap fra dyreholdet der de holdes.</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-1-ledd-1-punkt-2"><article class="legalP" id="paragraf-7-ledd-1-punkt-1-ledd-1-punkt-2-ledd-1">Avholde markeder, utstillinger eller andre samlinger av fjørfe eller andre fugler i fangenskap.</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-1-ledd-1-punkt-3"><article class="legalP" id="paragraf-7-ledd-1-punkt-1-ledd-1-punkt-3-ledd-1">Jakte fugl.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Det er videre forbudt å: <ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-2-ledd-1-punkt-1"><article class="legalP" id="paragraf-7-ledd-1-punkt-2-ledd-1-punkt-1-ledd-1">Transportere fjørfe og andre fugler i fangenskap gjennom sonen, unntatt transitt via hovedveier og jernbane og transport til slakteri for umiddelbar slakting.</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2-ledd-1-punkt-2"><article class="legalP" id="paragraf-7-ledd-1-punkt-2-ledd-1-punkt-2-ledd-1">Flytte rugeegg ut av sonen.</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-2-ledd-1-punkt-3"><article class="legalP" id="paragraf-7-ledd-1-punkt-2-ledd-1-punkt-3-ledd-1">Flytte ferskt kjøtt fra fjørfe, andre fugler i fangenskap eller fuglevilt eller kvernet kjøtt, tilberedt kjøtt, mekanisk utbenet kjøtt og kjøttprodukter fra slikt kjøtt ut av sonen.</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-2-ledd-1-punkt-4"><article class="legalP" id="paragraf-7-ledd-1-punkt-2-ledd-1-punkt-4-ledd-1">Transportere eller spre ubehandlet brukt strø eller gjødsel fra fjørfedyrehold i sonen, unntatt transport for behandling i henhold til forordning (EF) nr. 1774/2002.</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-2-ledd-1-punkt-5"><article class="legalP" id="paragraf-7-ledd-1-punkt-2-ledd-1-punkt-5-ledd-1">Flytte biprodukter fra fjørfe ut av sonen.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2006-03-09-297/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Plikter i observasjonssonen</span></h2><article class="legalP" id="paragraf-8-ledd-1">Dyreeier med dyrehold med fjørfe eller andre fugler i fangenskap i observasjonssone som ikke omfattes av sentralt register for fjørfehold plikter å melde fra om sin eksistens til det lokale Mattilsynet.</article><article class="legalP" id="paragraf-8-ledd-2">Dyreeier med dyrehold med fjørfe eller andre fugler i fangenskap i observasjonssone har ansvar for at relevante smitteforebyggende tiltak gjennomføres i dyreholdet, herunder desinfeksjon med effekt mot virus ved dyreholdets innganger og utganger.</article><article class="legalP" id="paragraf-8-ledd-3">I tillegg gjelder tiltakene i forskrift 5. desember 2005 nr. 1417 om midlertidige forebyggende tiltak for å hindre smitte av høypatogen aviær influensa fra viltlevende fugl til fjørfe og andre fugler holdt i fangenskap.</article></article><article class="legalArticle" data-lovdata-URL="LTI/forskrift/2006-03-09-297/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forbud i observasjonssonen</span></h2><article class="legalP" id="paragraf-9-ledd-1">I observasjonssonen gjelder følgende:<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Innenfor sonen er det forbudt å: <ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1-ledd-1-punkt-1"><article class="legalP" id="paragraf-9-ledd-1-punkt-1-ledd-1-punkt-1-ledd-1">Avholde markeder, utstillinger eller andre samlinger av fjørfe eller andre fugler i fangenskap.</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-1-ledd-1-punkt-2"><article class="legalP" id="paragraf-9-ledd-1-punkt-1-ledd-1-punkt-2-ledd-1">Jakte fugl.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Det er forbudt å flytte fjørfe og andre fugler i fangenskap ut av sonen de første 15 dagene etter etablering av sonen.</article></article></li></ul></article></article><article class="legalArticle" data-lovdata-URL="LTI/forskrift/2006-03-09-297/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Varighet av tiltakene i sonene</span></h2><article class="legalP" id="paragraf-10-ledd-1">Dersom mistanken om H5N1 avkreftes av det sentrale Mattilsynet gjelder ikke tiltakene i denne forskriften.</article><article class="legalP" id="paragraf-10-ledd-2">Dersom H5N1 bekreftes hos viltlevende fugl skal risikosonen opprettholdes i minst 21 dager og observasjonssonen i minst 30 dager etter siste positive analyseresultat fra et klinisk tilfelle hos viltlevende fugl.</article></article><article class="legalArticle" data-lovdata-URL="LTI/forskrift/2006-03-09-297/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Unntak for levende fugl</span></h2><article class="legalP" id="paragraf-11-ledd-1">Som unntak fra forbudet i § 7 mot å flytte fjørfe og andre fugler i fangenskap fra dyreholdet der de holdes, kan det regionale Mattilsynet gi tillatelse til transport av livkylling, slaktekalkun og annet fjørfe samt fuglevilt i oppdrett til dyrehold som er under tilsyn av Mattilsynet og som ligger i risiko- eller observasjonssonen.</article><article class="legalP" id="paragraf-11-ledd-2">Som unntak fra forbudet i § 7 mot å flytte fjørfe og andre fugler i fangenskap fra dyreholdet der de holdes eller som unntak fra forbudene i § 9 mot å flytte fjørfe og andre fugler i fangenskap ut av sonen de første 15 dagene etter etablering av sonen, kan det regionale Mattilsynet gi tillatelse til transport av:<ul class="defaultList"><li data-li-identifier="a)" data-name="a)"><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">Fjørfe til umiddelbar slakting i et slakteri som fortrinnsvis ligger i risiko- eller observasjonssonen. Slakteriet skal være utpekt av Mattilsynet.</article></article></li><li data-li-identifier="b)" data-name="b)"><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">Daggamle kyllinger fra risikosonen til dyrehold som er under tilsyn av Mattilsynet, på følgende vilkår: <ul class="defaultList"><li data-li-identifier="1)" data-name="1)"><article class="listArticle" id="paragraf-11-ledd-2-punkt-2-ledd-1-punkt-1"><article class="legalP" id="paragraf-11-ledd-2-punkt-2-ledd-1-punkt-1-ledd-1">Det skal i dyreholdet som tar i mot kyllingene ikke holdes annet fjørfe eller andre fugler i fangenskap, unntatt stuefugl, eller</article></article></li><li data-li-identifier="2)" data-name="2)"><article class="listArticle" id="paragraf-11-ledd-2-punkt-2-ledd-1-punkt-2"><article class="legalP" id="paragraf-11-ledd-2-punkt-2-ledd-1-punkt-2-ledd-1">Transporten skal gjennomføres under tilsyn av Mattilsynet eller i kjøretøy som er forseglet av Mattilsynet, og nødvendige smitteforebyggende tiltak gjennomføres både under transporten og i dyreholdet som tar i mot kyllingene.</article></article></li></ul>Kyllingene skal bli værende i dyreholdet i minst 21 dager.</article></article></li><li data-li-identifier="c)" data-name="c)"><article class="listArticle" id="paragraf-11-ledd-2-punkt-3"><article class="legalP" id="paragraf-11-ledd-2-punkt-3-ledd-1">Daggamle kyllinger fra observasjonssonen til dyrehold som er under tilsyn av Mattilsynet.</article></article></li><li data-li-identifier="d)" data-name="d)"><article class="listArticle" id="paragraf-11-ledd-2-punkt-4"><article class="legalP" id="paragraf-11-ledd-2-punkt-4-ledd-1">Livkylling, slaktekalkun og annet fjørfe samt fuglevilt i oppdrett, fra observasjonssonen til dyrehold som er under tilsyn av Mattilsynet.</article></article></li><li data-li-identifier="e)" data-name="e)"><article class="listArticle" id="paragraf-11-ledd-2-punkt-5"><article class="legalP" id="paragraf-11-ledd-2-punkt-5-ledd-1">Stuefugl til lokaliteter/steder hvor det ikke holdes fjørfe, dersom forsendelsen består av fem eller færre fugler.</article></article></li><li data-li-identifier="f)" data-name="f)"><article class="listArticle" id="paragraf-11-ledd-2-punkt-6"><article class="legalP" id="paragraf-11-ledd-2-punkt-6-ledd-1">Andre fugler i fangenskap fra institusjoner, institutter og sentra som overføres til institusjoner, institutter og sentra godkjente iht. forskrift 20. februar 2004 nr. 453 om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer til og fra godkjente anlegg.</article></article></li></ul></article></article><article class="legalArticle" data-lovdata-URL="LTI/forskrift/2006-03-09-297/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Unntak for rugeegg</span></h2><article class="legalP" id="paragraf-12-ledd-1">Som unntak fra forbudet i § 7 mot å flytte rugeegg ut av risikosonen kan det regionale Mattilsynet gi tillatelse til:<ul class="defaultList"><li data-li-identifier="a)" data-name="a)"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">Transport av rugeegg fra risikosonen til et rugeri utpekt av Mattilsynet.</article></article></li><li data-li-identifier="b)" data-name="b)"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">Forflytning av rugeegg fra risikosonen til rugerier utenfor landet, på vilkår som fastsatt i vedtak 2006/115/EF, artikkel 7, nr. 1 bokstav b) og nr. 2.</article></article></li></ul></article></article><article class="legalArticle" data-lovdata-URL="LTI/forskrift/2006-03-09-297/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Unntak for ferskt kjøtt, kvernet kjøtt, tilberedt kjøtt, mekanisk utbenet kjøtt og kjøttprodukter fra fjørfe og fuglevilt</span></h2><article class="legalP" id="paragraf-13-ledd-1">Som unntak fra forbudet i § 7 mot å flytte ferskt kjøtt fra fjørfe, andre fugler i fangenskap eller fuglevilt eller kvernet kjøtt, tilberedt kjøtt, mekanisk utbenet kjøtt og kjøttprodukter fra slikt kjøtt ut av sonen kan det regionale Mattilsynet gi tillatelse til forflytning fra risikosonen av:<ul class="defaultList"><li data-li-identifier="a)" data-name="a)"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">Ferskt kjøtt fra fjørfe, innbefattet struts, med opprinnelse i eller utenfor sonen, som er slaktet, kontrollert og merket mv. i henhold til forskrift 21. mars 1995 nr. 265 om hygiene og kontroll mv. ved produksjon og omsetning av ferskt fjørfekjøtt (fjørfekjøttforskriften) § 3a. For slakterier godkjent med begrenset kapasitet gjelder tilsvarende med de unntak som gjelder til lokaler jf. fjørfekjøttforskriften § 5. Det forutsettes kontinuerlig tilstedeværelse av tilsynsveterinær ved slakting, også i slakterier godkjent med begrenset kapasitet.</article></article></li><li data-li-identifier="b)" data-name="b)"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">Kvernet kjøtt og tilberedt kjøtt fra kjøtt som angitt i a) og som er produsert i overensstemmelse med kravene i forskrift 23. desember 1998 nr. 1470 om krav til kvernet kjøtt og tilberedt kjøtt og hygiene ved produksjon mv. jf. særlig § 12 til § 16 og § 19 til § 22 og § 25. Temperaturen i fjørfekjøtt skal være høyst 4 °C.</article></article></li><li data-li-identifier="c)" data-name="c)"><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1">Kjøttprodukter fra kjøtt som angitt i a) og som er produsert i overensstemmelse med kravene i forskrift 6. april 1995 nr. 353 om hygiene ved produksjon og frambud m.v. av kjøttprodukter og enkelte andre produkter av animalsk opprinnelse § 5a.</article></article></li><li data-li-identifier="d)" data-name="d)"><article class="listArticle" id="paragraf-13-ledd-1-punkt-4"><article class="legalP" id="paragraf-13-ledd-1-punkt-4-ledd-1">Mekanisk utbenet kjøtt fra kjøtt som angitt i a) og som er produsert i overensstemmelse med kravene i fjørfekjøttforskriften § 34.</article></article></li><li data-li-identifier="e)" data-name="e)"><article class="listArticle" id="paragraf-13-ledd-1-punkt-5"><article class="legalP" id="paragraf-13-ledd-1-punkt-5-ledd-1">Ferskt kjøtt fra fuglevilt med opprinnelse i risikosonen som er merket i henhold til vedlegg II i forskrift 9. september 2005 nr. 1045 om generelle dyrehelsemessige betingelser for produksjon, bearbeiding, omsetning og import fra tredjeland av næringsmidler av animalsk opprinnelse til konsum og er ment for transport til en virksomhet for behandling for aviær influensa i henhold til vedlegg III i samme forskrift.</article></article></li><li data-li-identifier="f)" data-name="f)"><article class="listArticle" id="paragraf-13-ledd-1-punkt-6"><article class="legalP" id="paragraf-13-ledd-1-punkt-6-ledd-1">Kjøttprodukter produsert fra kjøtt fra fuglevilt som er behandlet for aviær influensa i henhold til vedlegg III i forskrift 9. september 2005 nr. 1045 om generelle dyrehelsemessige betingelser for produksjon, bearbeiding, omsetning og import fra tredjeland av næringsmidler av animalsk opprinnelse til konsum.</article></article></li></ul></article></article><article class="legalArticle" data-lovdata-URL="LTI/forskrift/2006-03-09-297/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Unntak for animalske biprodukter</span></h2><article class="legalP" id="paragraf-14-ledd-1">Som unntak fra forbudet i § 7 mot å flytte biprodukter fra fjørfe ut av risikosonen kan det regionale Mattilsynet gi tillatelse til forflytning fra risikosonen av:<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-1-punkt-1"><article class="legalP" id="paragraf-14-ledd-1-punkt-1-ledd-1">Bearbeidet animalsk protein, blodprodukter, utsmeltet fett, gelatin, hydrolyserte proteiner, di- og trikalsiumfosfat, kollagen og eggprodukter som oppfyller krav til behandling i henhold til vedlegg VII, samt kjæledyrfôr, bearbeidet gjødsel og gjødselprodukter som oppfyller krav til behandling og omsetning i henhold til vedlegg VIII, i forordning (EF) nr. 1774/2002.</article></article></li><li data-li-identifier="b)" data-name="b)"><article class="listArticle" id="paragraf-14-ledd-1-punkt-2"><article class="legalP" id="paragraf-14-ledd-1-punkt-2-ledd-1">Ubehandlede fjær eller fjærkomponenter som kommer fra fjørfe utenfor risikosonen.</article></article></li><li data-li-identifier="c)" data-name="c)"><article class="listArticle" id="paragraf-14-ledd-1-punkt-3"><article class="legalP" id="paragraf-14-ledd-1-punkt-3-ledd-1">Fjørfefjær eller fjærkomponenter som er dampbehandlet eller har gjennomgått en tilsvarende metode som inaktiverer patogener.</article></article></li><li data-li-identifier="d)" data-name="d)"><article class="listArticle" id="paragraf-14-ledd-1-punkt-4"><article class="legalP" id="paragraf-14-ledd-1-punkt-4-ledd-1">Produkter fra fjørfe og andre fugler i fangenskap som ikke er omfattet av regelverk som angår dyrehelse eller er underlagt restriksjoner på grunn av dyrehelse, innbefattet jakttrofeer som har gjennomgått en fullstendig konservering slik at de kan oppbevares ved romtemperatur.</article></article></li><li data-li-identifier="e)" data-name="e)"><article class="listArticle" id="paragraf-14-ledd-1-punkt-5"><article class="legalP" id="paragraf-14-ledd-1-punkt-5-ledd-1">Slakteavfall fra fjørfeslakterier som ligger i risikosonen, til destruksjon ved godkjent destruksjonsanlegg.</article></article></li></ul></article><article class="legalP" id="paragraf-14-ledd-2">Produkter nevnt i b) og c) skal følges av et handelsdokument i henhold til vedlegg II, kapittel X i forordning (EF) nr. 1774/2002. Det skal i handelsdokumentet for produkter som nevnt i bokstav c) anføres at produktene er dampbehandlet eller har gjennomgått en tilsvarende metode som inaktiverer patogener. Handelsdokument kreves ikke for pyntefjær som har gjennomgått behandling, fjær gjennomgått behandling som reisende medbringer til privat bruk, eller forsendelse av fjær gjennomgått behandling sendt til privatpersoner for ikke-industriell bruk.</article></article><article class="legalArticle" data-lovdata-URL="LTI/forskrift/2006-03-09-297/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Vilkår for forflytninger</span></h2><article class="legalP" id="paragraf-15-ledd-1">Ved forflytning av dyr eller produkter i henhold til § 11, § 12, § 13 og § 14 skal relevante smittebeskyttende tiltak gjennomføres for å unngå spredning av aviær influensa.</article><article class="legalP" id="paragraf-15-ledd-2">Ved forflytning av produkter i henhold til § 12, § 13 og § 14 skal disse erverves, håndteres, behandles, lagres og transporteres atskilt fra andre produkter som oppfyller alle dyrehelsekrav for handel.</article></article><article class="legalArticle" data-lovdata-URL="LTI/forskrift/2006-03-09-297/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Tilsyn og vedtak</span></h2><article class="legalP" id="paragraf-16-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="legalArticle" data-lovdata-URL="LTI/forskrift/2006-03-09-297/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h2><article class="legalP" id="paragraf-17-ledd-1">Mattilsynet kan i særskilte tilfeller dispensere fra bestemmelsene i denne forskrift, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2006-03-09-297/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Straffebestemmelser</span></h2><article class="legalP" id="paragraf-18-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbar i henhold til matloven § 28.</article></article><article class="legalArticle" data-lovdata-URL="LTI/forskrift/2006-03-09-297/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Forskriften trer i kraft straks.</article></article></main></body></html>