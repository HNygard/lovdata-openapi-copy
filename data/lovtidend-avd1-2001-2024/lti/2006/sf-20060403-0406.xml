<!DOCTYPE html><html lang="no"><head><title>Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-04-03-406</dd><dt class="dokid">DokumentID</dt><dd class="dokid">LTI/forskrift/2006-04-03-406</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Fiskeridepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 575</dd><dt class="dateInForce">I kraft fra</dt><dd class="dateInForce">2006-04-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-27-1166</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1999-10-18-1163/§22</li><li>lov/1932-06-17-6</li><li>lov/2003-12-19-124</li></ul></dd><dt class="dateOfPublication">Kunngjort</dt><dd class="dateOfPublication">2006-04-12</dd><dt class="journalNumber">Journalnummer</dt><dd class="journalNumber">2006-0297</dd><dt class="titleShort">Korttittel</dt><dd class="titleShort">Endr. i kontrollinstruks for animalske produkter</dd><dt class="title">Tittel</dt><dd class="title">Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 3. april 2006 med hjemmel i forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 22. Jf. EØS-avtalen vedlegg I kap. I (vedtak 2005/34/EF).</dd><dt class="refid">RefID</dt><dd class="refid">forskrift/2006-04-03-406</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-04-03-406" id="dokument"><h1>Vedtak om endring i instruks for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</h1><section class="section" data-name="kapI" id="kapittel-1" data-lovdata-URL="LTI/forskrift/2006-04-03-406/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 27. oktober 1999 nr. 1166 for tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen tilføyes følgende:</article><article class="legalP" id="kapittel-1-ledd-2">vedtak 2005/34/EF</article> <article class="defaultP" margin-top="true">Punkt 2.3.2 bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">ta offisielle prøver for å undersøke for reststoffer eller patogener, og få disse analysert så fort som mulig, jf. vedlegg III pkt. 1.</article></article></li></ul></article> <article class="defaultP" margin-top="true">Nytt punkt 3.2.1 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">3.2.1</span><span class="miscHeadline"><i>Tiltak i forbindelse med påvisning av forbudte eller ikke tillatte stoffer</i></span><article class="legalP" id="kapittel-1-punkt-1-ledd-1">Dersom resultater av laboratorietester tatt ut i forbindelse med fysisk kontroll viser verdier lik eller over MRPL-verdier fastsatt i vedtak 2002/657/EF, jf. forskrift 27. januar 2000 nr. 65 § 13a skal det aktuelle vareparti ikke anses å være i overensstemmelse med importkravene.</article><article class="legalP" id="kapittel-1-punkt-1-ledd-2">Tilsynsmyndigheten skal da beslaglegge varepartiet og etter å ha opplyst den ansvarlige for varepartiet og gitt vedkommende anledning til å uttale seg, treffe følgende tiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-2-punkt-1"><article class="legalP" id="kapittel-1-punkt-1-ledd-2-punkt-1-ledd-1">varepartiet skal destrueres eller sendes ut av EØS-området, jf. 3. ledd.</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-2-punkt-2"><article class="legalP" id="kapittel-1-punkt-1-ledd-2-punkt-2-ledd-1">dersom varepartiet allerede er omsatt skal det tilbakekalles før tiltak nevnt i a) gjennomføres.</article></article></li></ul></article><article class="legalP" id="kapittel-1-punkt-1-ledd-3">Tilsynsmyndigheten skal kun gi tillatelse til utsending av varepartiet dersom det er enighet med den ansvarlige for lasten om bestemmelsessted og denne har underrettet kompetent myndighet i opprinnelseslandet eller bestemmelseslandet om avvisningsårsak. Dersom bestemmelsesland ikke er det samme som opprinnelsesland skal kompetent myndighet i bestemmelseslandet underrette Mattilsynet om at varepartiet tillates innført. Utsending skal ikke iverksettes før Mattilsynet har mottatt denne tillatelse.</article><article class="legalP" id="kapittel-1-punkt-1-ledd-4">Det avviste varepartiet skal sendes ut av EØS-området innen 60 dager, jf. forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 17. Dersom fristen overskrides skal varepartiet destrueres med mindre grensekontrollen vurderer at en forsinkelse kan aksepteres.</article><article class="legalP" id="kapittel-1-punkt-1-ledd-5">Kostnader forbundet med kontroll og tiltak skal dekkes av ansvarlig person for varepartiet eller dennes representant, jf. forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 21.</article></article> <article class="defaultP" margin-top="true">Vedlegg III tilføyes nytt annet ledd som skal lyde:</article><article class="legalP" id="kapittel-1-ledd-3">Ved undersøkelse av restkonsentrasjoner av forbudte eller ikke tillatte stoffer skal MRPL (minstekrav til yteevne) i vedtak 2002/657/EF Vedlegg II brukes som referanse. Jf. forskrift 27. januar 2000 nr. 65 om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler, § 13a.</article> <article class="defaultP" margin-top="true">Vedlegg III siste ledd skal lyde:</article><article class="legalP" id="kapittel-1-ledd-4">Ved positive funn gjennom overvåkingsprogrammene skal ansvarlig for grensekontrollstasjonen informere tjenestevei. Dersom undersøkelser viser rester av forbudte eller ikke tillatte stoffer hvor grenseverdiene ikke overskrides skal også dette rapporteres tjenestevei. Mattilsynet skal føre fortegnelse over resultatene i tilfelle gjentakelse. Dersom fortegnelsen viser potensielle problemer i henhold til visse forbudte eller ikke tillatte stoffer med flere enn tre påvisninger fra samme opprinnelsessted i løpet av en seks-måneders periode skal kommisjonen og andre medlemsland underrettes. Mattilsynet vil informere andre ansvarlige myndigheter innen EØS og ESA.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-04-03-406/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>