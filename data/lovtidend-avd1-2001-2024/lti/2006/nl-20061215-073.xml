<!DOCTYPE html><html lang="no"><head><title>Lov om endringer i lov 19. juni 1969 nr. 66 om merverdiavgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-12-15-73</dd><dt class="dokid">DokumentID</dt><dd class="dokid">LTI/lov/2006-12-15-73</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1863</dd><dt class="dateInForce">I kraft fra</dt><dd class="dateInForce">2006-12-15, 2007-01-01, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-66</li></ul></dd><dt class="dateOfPublication">Kunngjort</dt><dd class="dateOfPublication">2006-12-15</dd><dt class="journalNumber">Journalnummer</dt><dd class="journalNumber">2006-0990</dd><dt class="titleShort">Korttittel</dt><dd class="titleShort">Endringslov til merverdiavgiftsloven</dd><dt class="title">Tittel</dt><dd class="title">Lov om endringer i lov 19. juni 1969 nr. 66 om merverdiavgift.</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2006–2007), Innst.O.nr.10 (2006–2007) og Besl.O.nr.18 (2006–2007). Odels- og lagtingsvedtak hhv. 1. og 7. desember 2006. Fremmet av Finansdepartementet.</dd><dt class="refid">RefID</dt><dd class="refid">lov/2006-12-15-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 1969 nr. 66 om merverdiavgift.<ul class="tocSubUl"><li>I<ul class="tocSubUl"><li>§ 31a.</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2006-12-15-73" id="dokument"><h1>Lov om endringer i lov 19. juni 1969 nr. 66 om merverdiavgift.</h1><article class="legalP" id="ledd-1">I lov 19. juni 1969 nr. 66 om merverdiavgift gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2006-12-15-73/KAPITTEL_1"><h2 data-text-align="center">I</h2><article class="defaultP">§ 31a skal lyde:</article><article class="futureLegalArticle" data-name="§31a" id="kapittel-1-foreslåttparagraf-1"><span class="futureLegalArticleHeader">§ 31a.</span><article class="legalP" id="kapittel-1-foreslåttparagraf-1-ledd-1">Registreringspliktig næringsdrivende som har liten omsetning kan etter søknad levere årsoppgave. Årsoppgaven må være kommet frem til avgiftsmyndigheten innen 2 måneder og 10 dager etter kalenderårets utløp.</article><article class="legalP" id="kapittel-1-foreslåttparagraf-1-ledd-2">Departementet kan gi forskrifter om avgrensing og gjennomføring av bestemmelsen i første ledd.</article></article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-1-ledd-1">Oppgaven må være kommet frem til avgiftsmyndigheten innen 1 måned og 10 dager etter utløpet av hver termin eller fra tidspunktet for virksomhetens opphør. Fristen for 3. termin, mai og juni, er likevel 20. august. Oppgave som sendes i posten, anses fremkommet i rett tid hvis den er poststemplet innen utløpet av fristen.</article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-2">Avgift forfaller til betaling ved utløpet av oppgavefristen etter §§ 31, 31 a, 33 og 40.</article></section><section class="section" data-name="kapII" id="kapittel-2" data-lovdata-URL="LTI/lov/2006-12-15-73/KAPITTEL_2"><h2 data-text-align="center">II</h2><article class="defaultP">§ 5a annet ledd ny nr. 10 skal lyde:<ul class="defaultList"><li data-li-identifier="10." data-name="10."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">omsetning av rett til å disponere kommunal havn mot havneavgifter eller vederlag i samsvar med kapittel VI i lov 8. juni 1984 nr. 51 om havner og farvann m.v.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2006-12-15-73/KAPITTEL_3"><h2 data-text-align="center">III</h2><article class="defaultP">§ 27 første ledd første punktum skal lyde:</article><article class="legalP" id="kapittel-3-ledd-1">Næringsdrivende som driver omsetning som går inn under denne lovs kap. IV eller den som er avgiftspliktig etter § 10 annet, tredje, fjerde og femte ledd, § 11 og § 12 fjerde ledd, skal uoppfordret og uten opphold sende skriftlig melding om virksomheten til skattekontoret.</article> <article class="defaultP" margin-top="true">§ 28 fjerde ledd første punktum skal lyde:</article><article class="legalP" id="kapittel-3-ledd-2">Registrert virksomhet skal forbli registrert i minst 2 hele kalenderår etter registreringen eller etter at omsetning og avgiftspliktig uttak er sunket under den beløpsgrense som er nevnt i første ledd, med mindre virksomheten er opphørt eller skattekontoret av særlige grunner finner å kunne slette den.</article> <article class="defaultP" margin-top="true">§ 46 tredje ledd første punktum skal lyde:</article><article class="legalP" id="kapittel-3-ledd-3">Andre næringsdrivende enn de som er nevnt i første ledd skal når avgiftsmyndighetene forlanger det, gi de opplysninger om virksomheten som kreves.</article> <article class="defaultP" margin-top="true">§ 48 annet ledd første punktum skal lyde:</article><article class="legalP" id="kapittel-3-ledd-4">Skattekontoret kan foreta undersøkelser eller forlange opplysninger om navngitt registreringspliktig eller frivillig registrert næringsdrivendes midler som has til forvaltning og om avkastning av disse, om innskudds- og gjeldskonto, deposita og andre økonomiske mellomværende med navngitt næringsdrivende som nevnt.</article> <article class="defaultP" margin-top="true">§ 49a første ledd første punktum skal lyde:</article><article class="legalP" id="kapittel-3-ledd-5">Næringsdrivende og offentlig organ som har gitt en utenlandsk næringsdrivende et oppdrag på plass for bygge- eller monteringsarbeid, skal uoppfordret gi skattekontoret opplysninger om oppdraget og enhver oppdragstaker som i tilknytning til hovedoppdraget utfører oppdrag.</article> <article class="defaultP" margin-top="true">§ 50 første ledd oppheves.</article> <article class="defaultP" margin-top="true">§ 50 annet til femte ledd blir første til fjerde ledd.</article> <article class="defaultP" margin-top="true">Ny § 56 skal lyde:</article><article class="legalP" id="kapittel-3-ledd-6">Forhøyelse etter § 54 og fastsettelse etter § 55 kan endres av skattekontoret, Skattedirektoratet og Klagenemnda for merverdiavgift. Det samme gjelder vedtak etter § 28 om registrering eller sletting i avgiftsmanntallet når det samtidig er truffet vedtak etter § 55 som har direkte sammenheng med registrerings- eller slettingsvedtaket. Skattedirektoratets endringskompetanse etter første og annet punktum er begrenset til vedtak hvor etterberegnet beløp er under 15 000 kroner, renter ikke medregnet.</article><article class="legalP" id="kapittel-3-ledd-7">Dersom det foreligger nye opplysninger som viser at det tidligere vedtaket er uriktig, kan vedtaket endres til ugunst for den avgiftspliktige i inntil ti år etter utløpet av vedkommende termin.</article><article class="legalP" id="kapittel-3-ledd-8">Dersom det ikke foreligger nye opplysninger, må varsel om endring til ugunst for den avgiftspliktige gis innen to år etter tidspunktet for vedtaket.</article> <article class="defaultP" margin-top="true">§ 57 første og annet ledd skal lyde:</article><article class="legalP" id="kapittel-3-ledd-9">Vedtak etter kap. XIII og § 73 kan påklages til Klagenemnda for merverdiavgift. Det samme gjelder vedtak etter § 28 om registrering eller sletting i avgiftsmanntallet når det samtidig klages over vedtak etter første punktum som har direkte sammenheng med registrerings- eller slettingsvedtaket.</article><article class="legalP" id="kapittel-3-ledd-10">Klage til nemnda tas ikke under behandling uten samtykke av nemndas leder dersom klagegjenstandens verdi er under 15 000 kroner, renter ikke medregnet. Denne avgjørelsen kan ikke påklages. Dersom klagegjenstandens verdi er mellom 4 000 og 15 000 kroner, renter ikke medregnet, avgjøres klagen av Skattedirektoratet. Departementet avgjør hvilket organ som skal være klageinstans for andre vedtak etter denne lov.</article> <article class="defaultP" margin-top="true">§ 57 annet til femte ledd blir tredje til sjette ledd.</article> <article class="defaultP" margin-top="true">Ny § 57a skal lyde:</article><article class="legalP" id="kapittel-3-ledd-11">Dersom Klagenemnda for merverdiavgift endrer et vedtak til gunst for klageren, avgjør skattekontoret saker om dekning av sakskostnader etter forvaltningsloven § 36 første ledd.</article><article class="legalP" id="kapittel-3-ledd-12">Skattekontorets vedtak etter første ledd kan påklages til Klagenemnda for merverdiavgift.</article> <article class="defaultP" margin-top="true">§ 58 nytt tredje ledd skal lyde:</article><article class="legalP" id="kapittel-3-ledd-13">Klage over vedtak som nevnt i § 57 første ledd tas ikke under behandling uten samtykke fra klagenemndas leder dersom klagegjenstandens verdi er under 4 000 kroner, renter ikke medregnet. Denne avgjørelsen kan ikke påklages.</article> <article class="defaultP" margin-top="true">§ 58a første ledd første punktum skal lyde:</article><article class="legalP" id="kapittel-3-ledd-14">Skattedirektoratet og skattekontoret kan på anmodning fra avgiftspliktig avgi forhåndsuttalelse om de avgiftsmessige virkningene av en konkret planlagt disposisjon før den igangsettes.</article> <article class="defaultP" margin-top="true">§ 58d første ledd skal lyde:</article><article class="legalP" id="kapittel-3-ledd-15">Skattedirektoratets og skattekontorenes avgjørelse om ikke å avgi bindende forhåndsuttalelse kan ikke påklages.</article> <article class="defaultP" margin-top="true">§ 61 nytt første ledd skal lyde:</article><article class="legalP" id="kapittel-3-ledd-16">Søksmål mot staten anlegges ved saksøkers alminnelige verneting etter reglene i lov 17. juni 2005 nr. 90 om mekling og rettergang i sivile tvister (tvisteloven).</article> <article class="defaultP" margin-top="true">Nåværende § 61 første og annet ledd blir annet og tredje ledd.</article> <article class="defaultP" margin-top="true">§ 67 oppheves.</article></section><section class="section" data-name="kapIV" id="kapittel-4" data-lovdata-URL="LTI/lov/2006-12-15-73/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under I trer i kraft straks.</article><article class="legalP" id="kapittel-4-ledd-2">Endringen under II trer i kraft 1. januar 2007.</article><article class="legalP" id="kapittel-4-ledd-3">Endringene under III gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid. Departementet kan gi overgangsbestemmelser.</article></section></main></body></html>