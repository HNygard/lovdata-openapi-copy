<!DOCTYPE html><html lang="no"><head><title>Forskrift om særskilte beskyttelsestiltak ved import av fisk fra Indonesia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-10-23-1185</dd><dt class="dokid">DokumentID</dt><dd class="dokid">LTI/forskrift/2006-10-23-1185</dd><dt class="ministry">Departement</dt><dd class="ministry"><ul><li>Fiskeridepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1716</dd><dt class="dateInForce">I kraft fra</dt><dd class="dateInForce">2006-10-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2006-10-27</dd><dt class="journalNumber">Journalnummer</dt><dd class="journalNumber">2006-0873</dd><dt class="titleShort">Korttittel</dt><dd class="titleShort">Forskrift om import av fisk fra Indonesia</dd><dt class="title">Tittel</dt><dd class="title">Forskrift om særskilte beskyttelsestiltak ved import av fisk fra Indonesia.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 23. oktober 2006 med hjemmel i lov 19. desember 2003 nr. 124 om matproduksjon og mattrygghet m.v. (matloven) § 23 tredje ledd. Jf. EØS-avtalen vedlegg I (vedtak 2003/236/EF).</dd><dt class="refid">RefID</dt><dd class="refid">forskrift/2006-10-23-1185</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved import av fisk fra Indonesia.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Veterinær grensekontroll</li><li>§ 4. Utgifter og kostnadsdekning</li><li>§ 5. Tilbakeholdelse av vareparti</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-10-23-1185" id="dokument"><h1>Forskrift om særskilte beskyttelsestiltak ved import av fisk fra Indonesia.</h1><article class="legalArticle" data-lovdata-URL="LTI/forskrift/2006-10-23-1185/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å sikre at all fisk og fiskevarer som er importert fra Indonesia og beregnet til humankonsum, er helsemessig trygg.</article></article><article class="legalArticle" data-lovdata-URL="LTI/forskrift/2006-10-23-1185/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder fisk og fiskevarer som er importert fra Indonesia og beregnet til humankonsum.</article></article><article class="legalArticle" data-lovdata-URL="LTI/forskrift/2006-10-23-1185/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Veterinær grensekontroll</span></h2><article class="legalP" id="paragraf-3-ledd-1">Fisk og fiskevarer som omfattes av denne forskrift skal prøvetas i henhold til nærmere retningslinjer fra Mattilsynet, om veterinær grensekontroll.</article><article class="legalP" id="paragraf-3-ledd-2">For den veterinære grensekontrollen som skal gjennomføres av Mattilsynet gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">alle forsendelser skal prøvetas og analyseres i henhold til § 3a i forskrift 27. september 2002 nr. 1028 om visse forurensende stoffer i næringsmidler, for å sikre at produktene ikke overstiger maksimumsnivåene for tungmetaller som fremgår av samme forskrift § 3.</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">I tillegg skal det for arter som tilhører familiene scombridae, clupeidae, engraulidae og coryphaenidae, gjennomføres tester for å oppdage tilstedeværelse av histamin. Dette for å sikre at nivåene forblir under de nivåer som fremgår av forskrift 14. juni 1996 nr. 667 kvalitetsforskrift for fisk og fiskevarer kapittel 19.</article></article></li></ul></article></article><article class="legalArticle" data-lovdata-URL="LTI/forskrift/2006-10-23-1185/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utgifter og kostnadsdekning</span></h2><article class="legalP" id="paragraf-4-ledd-1">Alle kostnader tilknyttet den veterinære grensekontrollen jf. § 3, skal pålegges ansvarlig for varepartiet eller dennes representant jf. forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 21.</article></article><article class="legalArticle" data-lovdata-URL="LTI/forskrift/2006-10-23-1185/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilbakeholdelse av vareparti</span></h2><article class="legalP" id="paragraf-5-ledd-1">Alle varepartier skal holdes tilbake inntil prøvesvar jf. § 3 foreligger.</article></article><article class="legalArticle" data-lovdata-URL="LTI/forskrift/2006-10-23-1185/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2006-10-23-1185/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article></main></body></html>