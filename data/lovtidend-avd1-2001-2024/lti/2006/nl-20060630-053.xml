<!DOCTYPE html><html lang="no"><head><title>Lov om endringar i straffeprosesslova m.m. (sakshandsaminga i Kommisjonen for gjenopptaking av straffesaker m.m.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-06-30-53</dd><dt class="dokid">DokumentID</dt><dd class="dokid">LTI/lov/2006-06-30-53</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 9 s 1166</dd><dt class="dateInForce">I kraft fra</dt><dd class="dateInForce">2006-06-30, Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1981-05-22-25</li></ul></dd><dt class="dateOfPublication">Kunngjort</dt><dd class="dateOfPublication">2006-06-30</dd><dt class="journalNumber">Journalnummer</dt><dd class="journalNumber">2006-0485</dd><dt class="titleShort">Korttittel</dt><dd class="titleShort">Endringslov til straffeprosesslova</dd><dt class="title">Tittel</dt><dd class="title">Lov om endringar i straffeprosesslova m.m. (sakshandsaminga i Kommisjonen for gjenopptaking av straffesaker m.m.).</dd><dt class="miscInformation">Annet om dokumentet</dt><dd class="miscInformation">Ot.prp.nr.54 (2005–2006), Innst.O.nr.73 (2005–2006) og Besl.O.nr.79 (2005–2006). Odels- og lagtingsvedtak hhv. 13. og 16. juni 2006. Fremja av Justis- og politidepartementet.</dd><dt class="refid">RefID</dt><dd class="refid">lov/2006-06-30-53</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i straffeprosesslova m.m. (sakshandsaminga i Kommisjonen for gjenopptaking av straffesaker m.m.).<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2006-06-30-53" id="dokument"><h1>Lov om endringar i straffeprosesslova m.m. (sakshandsaminga i Kommisjonen for gjenopptaking av straffesaker m.m.).</h1><article class="defaultP" data-text-size="small">Endringar i føljgande anna lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Almindelig borgerlig Straffelov (Straffeloven) 22. mai 1902 nr. 10.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2006-06-30-53/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I straffelova 22. mai 1902 nr. 10 blir det gjort følgjande endringar:</article> <article class="defaultP" margin-top="true">§ 132 a andre ledd skal lyde:</article><article class="legalP" id="kapittel-1-ledd-2">Med aktør i rettsvesenet menes den som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">har anmeldt et straffbart forhold, har begjært gjenopptakelse av en straffesak eller er part i en sivil sak,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">har avgitt forklaring for politiet, for retten eller for gjenopptakelseskommisjonen,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">arbeider eller utfører tjeneste for politiet, påtalemyndigheten, domstolen, kriminalomsorgen eller gjenopptakelseskommisjonen,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">er forsvarer, bistandsadvokat eller prosessfullmektig, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">vurderer å foreta en slik handling eller å påta seg et slikt arbeid eller en slik tjeneste.</article></article></li></ul></article> <article class="defaultP" margin-top="true">§ 408 andre ledd skal lyde:</article><article class="legalP" id="kapittel-1-ledd-3">Dog blir forseelser etter § 391 a og etter § 404 alltid å påtale av det offentlige, når det finnes påkrevd av allmenne hensyn.</article></section><section class="section" data-name="kapII" id="kapittel-2" data-lovdata-URL="LTI/lov/2006-06-30-53/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I straffeprosesslova 22. mai 1981 nr. 25 blir det gjort følgjande endringar:</article> <article class="defaultP" margin-top="true">§ 102 andre ledd skal lyde:</article><article class="legalP" id="kapittel-2-ledd-2">Kongen kan gi nærmere regler om påtalemyndighetens oppnevning av forsvarer, herunder om rett til å bringe påtalemyndighetens avgjørelse inn for tingretten.</article> <article class="defaultP" margin-top="true">Det som er andre ledd i dag blir tredje ledd.</article> <article class="defaultP" margin-top="true">§ 395 andre ledd skal lyde:</article><article class="legalP" id="kapittel-2-ledd-3">Kommisjonens leder utnevnes av Kongen i statsråd for en periode på 5 år uten adgang til gjenutnevning. Kommisjonens øvrige medlemmer og varamedlemmer oppnevnes av Kongen i statsråd for en periode på 3 år med adgang til én gjenoppnevning. Dersom kommisjonen ellers ikke vil være vedtaksfør, kan stedfortredere for kortere tid eller for en enkelt sak oppnevnes av departementet. Det kan kreves utstedt uttømmende politiattest for lederen, nestlederen, medlemmene og de ansatte i kommisjonen og for andre som utfører arbeid eller tjeneste i saker for kommisjonen.</article> <article class="defaultP" margin-top="true">§ 397 andre og tredje ledd skal lyde:</article><article class="legalP" id="kapittel-2-ledd-4">Kommisjonen kan oppnevne offentlig forsvarer for siktede når særlige grunner tilsier det. Reglene i §§ 101-107 gjelder i så fall tilsvarende. Kommisjonen kan oppnevne bistandsadvokat for fornærmede etter reglene i §§ 107 a-107 d så langt de passer. Kommisjonens beslutninger etter § 78 andre ledd om godtgjørelse til forsvarer og bistandsadvokat er endelige.</article><article class="legalP" id="kapittel-2-ledd-5">Gjelder begjæringen en avgjørelse som etter sin art ikke kan gjenopptas, eller inneholder den ingen grunn som etter loven kan føre til gjenopptakelse, kan kommisjonen uten nærmere behandling forkaste begjæringen etter reglene om kjennelse. Det samme gjelder hvor begjæringen av andre grunner åpenbart ikke kan føre frem. Avgjørelsen kan tas av kommisjonens leder eller nestleder. Når en avgjørelse etter første punktum ikke byr på tvil, kan den treffes uten annen begrunnelse enn en henvisning til bestemmelsen her.</article> <article class="defaultP" margin-top="true">§ 398 tredje ledd skal lyde:</article><article class="legalP" id="kapittel-2-ledd-6">Når det er strengt nødvendig for å unngå fare for en alvorlig forbrytelse mot noens liv, helse eller frihet, kan kommisjonen nekte domfelte og forsvareren innsyn i opplysninger. Før avgjørelsen treffes, skal kommisjonen innhente uttalelse fra politiet.</article> <article class="defaultP" margin-top="true">Det som er tredje ledd i dag blir fjerde ledd.</article> <article class="defaultP" margin-top="true">§ 399 skal lyde:</article><article class="legalP" id="kapittel-2-ledd-7">Reglene om kjennelse gjelder for kommisjonens avgjørelse av om gjenopptakelse skal tillates. Fem medlemmer hvorav tre med juridisk embetseksamen avgjør om begjæringen skal tas til følge. Reglene i § 54 får ikke anvendelse. Kommisjonen kan omgjøre en avgjørelse om gjenopptakelse når den som har begjært omgjøring trekker begjæringen og § 400 tredje ledd ikke er til hinder.</article> <article class="defaultP" margin-top="true">§ 400 andre og tredje ledd skal lyde:</article><article class="legalP" id="kapittel-2-ledd-8">Er dommen som skal gjenopptas avsagt av tingretten, sender kommisjonen sin avgjørelse til lagmannsretten, som peker ut en tingrett med tilgrensende rettskrets til å behandle saken. Er dommen avsagt av lagmannsretten, sender kommisjonen sin avgjørelse til Høyesteretts kjæremålsutvalg, som peker ut en lagmannsrett med tilgrensende rettskrets til å behandle saken. Er dommen avsagt av Høyesterett, behandles saken på nytt av Høyesterett. Dersom særlige grunner taler for det, kan saken henvises til ny behandling ved en domstol som ikke har tilgrensende rettskrets.</article><article class="legalP" id="kapittel-2-ledd-9">Er gjenopptakelse besluttet, kan den part som har begjært gjenopptakelse, trekke begjæringen tilbake inntil hovedforhandlingen begynner, og når motparten samtykker, inntil den er avsluttet. Når en begjæring om gjenopptakelse fra påtalemyndigheten til gunst for en domfelt er tatt til følge, og den domfelte er underrettet om avgjørelsen, kan påtalemyndigheten bare trekke begjæringen med samtykke fra den domfelte. Er saken innkommet til den rett som skal behandle den etter første og annet ledd, heves saken.</article></section><section class="section" data-name="kapIII" id="kapittel-3" data-lovdata-URL="LTI/lov/2006-06-30-53/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikraftsetjing</i></article><article class="legalP" id="kapittel-3-ledd-1">Alle endringane med unnatak av endringa i straffeprosesslova § 102 tek til å gjelde straks.</article><article class="legalP" id="kapittel-3-ledd-2">Endringa i straffeprosesslova § 102 gjeld frå det tidspunktet Kongen fastset.</article></section></main></body></html>