<!DOCTYPE html><html lang="no"><head><title>Forskrift til rammeplan for yrkesfaglærerutdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-10-17</dd><dt class="dokid">DokumentID</dt><dd class="dokid">LTI/forskrift/2006-01-10-17</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 1 s 119</dd><dt class="dateInForce">I kraft fra</dt><dd class="dateInForce">Fra studieåret 2006/2007.</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-07-1669</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2006-01-13</dd><dt class="lastupdated">Rettet</dt><dd class="lastupdated">2006-01-23 (§ 8)</dd><dt class="journalNumber">Journalnummer</dt><dd class="journalNumber">2006-0027</dd><dt class="titleShort">Korttittel</dt><dd class="titleShort">Forskrift til rammeplan for yrkesfaglærer</dd><dt class="title">Tittel</dt><dd class="title">Forskrift til rammeplan for yrkesfaglærerutdanning.</dd><dt class="miscInformation">Annet om dokumentet</dt><dd class="miscInformation">Fastsatt av Kunnskapsdepartementet 10. januar 2006 med hjemmel i lov 1. april 2005 nr. 15 om universiteter og høyskoler § 3-2 annet ledd.</dd><dt class="refid">RefID</dt><dd class="refid">forskrift/2006-01-10-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til rammeplan for yrkesfaglærerutdanning.<ul class="tocSubUl"><li>§ 1. Organisering og innhold</li><li>§ 2. Fastsetting av fagplan</li><li>§ 3. Praksisopplæring</li><li>§ 4. Skikkethetsvurdering</li><li>§ 5. Eksamensbestemmelser</li><li>§ 6. Vitnemål</li><li>§ 7. Fritak fra eksamen eller prøve</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-10-17" id="dokument"><h1>Forskrift til rammeplan for yrkesfaglærerutdanning.</h1><article class="legalArticle" data-lovdata-URL="LTI/forskrift/2006-01-10-17/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Organisering og innhold</span></h2><article class="legalP" id="paragraf-1-ledd-1">Yrkesfaglærerutdanningen har et omfang på 180 studiepoeng og består av <table><tbody><tr><td data-text-align="left" data-vertical-align="top">yrkespedagogikk</td><td data-text-align="right" data-vertical-align="bottom">30 studiepoeng</td></tr><tr><td data-text-align="left" data-vertical-align="top">yrkesdidaktikk</td><td data-text-align="right" data-vertical-align="bottom">30 studiepoeng</td></tr><tr><td data-text-align="left" data-vertical-align="top">faglig breddekompetanse innen yrkesområdet</td><td data-text-align="right" data-vertical-align="bottom">60 studiepoeng</td></tr><tr><td data-text-align="left" data-vertical-align="top">faglig dybdekompetanse innen yrkesområdet</td><td data-text-align="right" data-vertical-align="bottom">60 studiepoeng</td></tr></tbody></table></article><article class="legalP" id="paragraf-1-ledd-2">Veiledet yrkespedagogisk og yrkesfaglig praksisopplæring inngår i hver av disse studieenhetene.</article><article class="legalP" id="paragraf-1-ledd-3">Studiet gir grunnlag for tildeling av graden bachelor – yrkesfaglærerutdanning.</article></article><article class="legalArticle" data-lovdata-URL="LTI/forskrift/2006-01-10-17/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av fagplan</span></h2><article class="legalP" id="paragraf-2-ledd-1">Bestemmelser om faglig innhold, praksisopplæring, organisering, arbeidsformer og vurderingsordninger utover det som følger av rammeplanen, fastsettes av institusjonens styre og tas inn i en fagplan.</article></article><article class="legalArticle" data-lovdata-URL="LTI/forskrift/2006-01-10-17/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksisopplæring</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Utdanningen skal omfatte praksisopplæring tilsvarende 24 uker som en integrert del av studieenhetene. Om lag halvparten av praksisopplæringen skal legges til grunnopplæringen, mens den resterende del bør være relatert til arbeidslivet/praksisfeltet for øvrig.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Studenten skal få en formell vurdering av praksis uttrykt med karakteren bestått/ikke bestått. Dersom studenten ikke består en praksisperiode, kan samme periode bare gjennomføres en gang til. Institusjonen definerer hva som er en praksisperiode.</article></article></li></ul></article><article class="legalArticle" data-lovdata-URL="LTI/forskrift/2006-01-10-17/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skikkethetsvurdering</span></h2><article class="legalP" id="paragraf-4-ledd-1">Institusjonen skal vurdere om en student er skikket for læreryrket, jf. universitets- og høyskoleloven § 4-10 og forskrift gitt av departementet.</article></article><article class="legalArticle" data-lovdata-URL="LTI/forskrift/2006-01-10-17/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensbestemmelser</span></h2><article class="legalP" id="paragraf-5-ledd-1">Eksamen organiseres og gjennomføres etter den eksamensforskrift som er fastsatt av institusjonen.</article></article><article class="legalArticle" data-lovdata-URL="LTI/forskrift/2006-01-10-17/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">Vitnemålet skal omfatte alle studieenheter som inngår i studiet, og påføres de karakterer som er oppnådd. Det gis en karakter i hver studieenhet, eller en felles karakter i yrkespedagogikk og yrkesdidaktikk. Dersom yrkesdidaktikk organiseres sammen med yrkesfaglig bredde eller dybde som en integrert studieenhet kan det gis en felles karakter.</article></article><article class="legalArticle" data-lovdata-URL="LTI/forskrift/2006-01-10-17/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak fra eksamen eller prøve</span></h2><article class="legalP" id="paragraf-7-ledd-1">Eksamen eller prøve som ikke er basert på rammeplan for 3-årig yrkesfaglærerutdanning, kan gi grunnlag for fritak, jf. § 3-5 i universitets- og høyskoleloven. Utdanning som skal gi grunnlag for fritak må i hovedtrekk samsvare med rammeplanen for tilsvarende studieområde og omfatte praksisopplæring.</article></article><article class="legalArticle" data-lovdata-URL="LTI/forskrift/2006-01-10-17/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften gjelder fra studieåret 2006/2007.</article><article class="legalP" id="paragraf-8-ledd-2">Forskrift 7. juni 2000 nr. 1669 om faglig innhold og vurderingsordninger for yrkesfaglærerutdanning oppheves fra samme tidspunkt.</article></article></main></body></html>