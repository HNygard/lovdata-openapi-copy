<!DOCTYPE html><html lang="no"><head><title>Forskrift om overgangsordning for innkreving mv. ved Statens innkrevingssentral av for mye utbetalte ytelser etter arbeidsmarkedsloven og etter folketrygdloven kapitlene 4 og 11.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-07-12-925</dd><dt class="dokid">DokumentID</dt><dd class="dokid">LTI/forskrift/2006-07-12-925</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 10 s 1448</dd><dt class="dateInForce">I kraft fra</dt><dd class="dateInForce">2006-07-12 med virkning fra 2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2006-06-16-20/§18</li></ul></dd><dt class="dateOfPublication">Kunngjort</dt><dd class="dateOfPublication">2006-07-14</dd><dt class="journalNumber">Journalnummer</dt><dd class="journalNumber">2006-0700</dd><dt class="titleShort">Korttittel</dt><dd class="titleShort">Forskrift om overgangsordning, innkrevingssentral</dd><dt class="title">Tittel</dt><dd class="title">Forskrift om overgangsordning for innkreving mv. ved Statens innkrevingssentral av for mye utbetalte ytelser etter arbeidsmarkedsloven og etter folketrygdloven kapitlene 4 og 11.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og inkluderingsdepartementet 12. juli 2006 med hjemmel i lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven) § 18 annet ledd.</dd><dt class="refid">RefID</dt><dd class="refid">forskrift/2006-07-12-925</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsordning for innkreving mv. ved Statens innkrevingssentral av for mye utbetalte ytelser etter arbeidsmarkedsloven og etter folketrygdloven kapitlene 4 og 11.<ul class="tocSubUl"><li>§ 1. Innkreving ved Statens innkrevingssentral</li><li>§ 2. Tvangsmidler mv.</li><li>§ 3. Partsstilling i innkrevingssaker</li><li>§ 4. Opphør av innkreving ved Statens innkrevingssentral</li><li>§ 5. Overføring av saker til Arbeids- og velferdsetatens innkrevingssentral</li><li>§ 6. Ikrafttredelse og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2006-07-12-925" id="dokument"><h1>Forskrift om overgangsordning for innkreving mv. ved Statens innkrevingssentral av for mye utbetalte ytelser etter arbeidsmarkedsloven og etter folketrygdloven kapitlene 4 og 11.</h1><article class="legalArticle" data-lovdata-URL="LTI/forskrift/2006-07-12-925/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innkreving ved Statens innkrevingssentral</span></h2><article class="legalP" id="paragraf-1-ledd-1">Vedtak etter folketrygdloven § 22-15, jf. arbeidsmarkedsloven § 22 om tilbakebetaling av feilutbetalte ytelser etter arbeidsmarkedsloven og etter folketrygdloven kapitlene 4 og 11 innkreves ved Statens innkrevingssentral.</article><article class="legalP" id="paragraf-1-ledd-2">Arbeids- og velferdsdirektoratet inngår avtale med Statens innkrevingssentral om de nærmere vilkår for innkrevingen. Slik avtale skal innebære innkreving av tilbakebetalingsvedtak truffet innenfor et bestemt tidsrom.</article><article class="legalP" id="paragraf-1-ledd-3">Spørsmål om innkreving av slike vedtak truffet etter 1. januar 2009 forelegges departementet.</article></article><article class="legalArticle" data-lovdata-URL="LTI/forskrift/2006-07-12-925/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tvangsmidler mv.</span></h2><article class="legalP" id="paragraf-2-ledd-1">Statens innkrevingssentral kan inndrive krav som nevnt i § 1 ved trekk i lønn og andre liknende ytelser etter reglene i dekningsloven § 2-7. Statens innkrevingssentral kan også inndrive kravet ved å stifte utleggspant for kravet dersom panteretten kan gis rettsvern ved registrering i et register eller ved underretning til en tredje person, jf. panteloven kapittel 5, og utleggsforretningen kan holdes på kontoret til Statens innkrevingssentral etter tvangsfullbyrdelsesloven § 7-9 første ledd. Innkreving kan videre skje ved motregning etter skattebetalingsloven.</article></article><article class="legalArticle" data-lovdata-URL="LTI/forskrift/2006-07-12-925/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Partsstilling i innkrevingssaker</span></h2><article class="legalP" id="paragraf-3-ledd-1">Statens innkrevingssentral opptrer på vegne av staten ved tvangsforretning for namsmannen og annen rettslig inndriving og sikring av krav, herunder forhandlinger etter gjeldsordningsloven, i tilknytning til innkreving som nevnt i § 1.</article></article><article class="legalArticle" data-lovdata-URL="LTI/forskrift/2006-07-12-925/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opphør av innkreving ved Statens innkrevingssentral</span></h2><article class="legalP" id="paragraf-4-ledd-1">Ved opphør av avtale som nevnt i § 1, kan Arbeids- og velferdsdirektoratet bestemme at saker som er sendt Statens innkrevingssentral, skal tilbakeføres for inndriving ved Arbeids- og velferdsetatens innkrevingssentral. I slike tilfeller gjelder reglene i § 5.</article><article class="legalP" id="paragraf-4-ledd-2">Arbeids- og velferdsdirektoratet kan i stedet inngå avtale med Statens innkrevingssentral om fortsatt innkreving av allerede overførte saker. Bestemmelsene i § 1 til § 3 gjelder tilsvarende.</article></article><article class="legalArticle" data-lovdata-URL="LTI/forskrift/2006-07-12-925/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av saker til Arbeids- og velferdsetatens innkrevingssentral</span></h2><article class="legalP" id="paragraf-5-ledd-1">Saker som innkreves av Statens innkrevingssentral i medhold av § 1, kan overføres til Arbeids- og velferdsetatens innkrevingssentral for videre innkreving. Statens innkrevingssentrals myndighet etter forskriften opphører ved overføringen til Arbeids- og velferdsetatens innkrevingssentral, jf. likevel fjerde ledd.</article><article class="legalP" id="paragraf-5-ledd-2">Vedtak truffet av Statens innkrevingssentral har fortsatt gyldighet og skal legges til grunn ved saksbehandlingen etter en overføring til Arbeids- og velferdsetatens innkrevingssentral som nevnt i første ledd inntil de eventuelt blir erstattet av nye vedtak.</article><article class="legalP" id="paragraf-5-ledd-3">Tvangsfullbyrdelsestiltak eller motregning som Statens innkrevingssentral har gjennomført eller har forårsaket gjennomført i medhold av forskriften, beholder i alle henseender sin gyldighet og sine rettsvirkninger etter en overføring til innkreving ved Arbeids- og velferdsetatens innkrevingssentral som nevnt i første ledd. Tilsvarende gjelder Statens innkrevingssentrals pålegg eller anmodninger om tvangsfullbyrdelse eller motregning etter forskriften.</article><article class="legalP" id="paragraf-5-ledd-4">Dersom klage eller anke over tvangsfullbyrdelse eller motregning er satt fram før overføringen til Arbeids- og velferdsetatens innkrevingssentral, skal Statens innkrevingssentral sluttføre klage- eller ankebehandlingen etter reglene i forskriften. Arbeids- og velferdsetatens innkrevingssentral behandler klage eller anke over Statens innkrevingssentrals avgjørelser om tvangsfullbyrdelse eller motregning som innkommer etter overføringen. Klageinstans er Øst-Finnmark tingrett.</article></article><article class="legalArticle" data-lovdata-URL="LTI/forskrift/2006-07-12-925/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" id="paragraf-6-ledd-1">Forskriften trer i kraft straks og gis virkning fra 1. juli 2006.</article><article class="legalP" id="paragraf-6-ledd-2">Forskriften skal også omfatte innkreving i saker sendt Statens innkrevingssentral i medhold av tidligere § 23 i arbeidsmarkedsloven.</article></article></main></body></html>