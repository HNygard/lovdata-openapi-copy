<!DOCTYPE html><html lang="no"><head><title>Forskrift om endring i forskrift om samordnet innkreving av avgift på fiskeeksport til Eksportutvalget for fisk AS og til forskning og utvikling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-21-1567</dd><dt class="dokid">DokumentID</dt><dd class="dokid">LTI/forskrift/2006-12-21-1567</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 16 s 2236</dd><dt class="dateInForce">I kraft fra</dt><dd class="dateInForce">2006-12-21, se del II.</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-13-1253</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-04-27-9/§6</li><li>lov/2000-07-07-68/§2</li></ul></dd><dt class="dateOfPublication">Kunngjort</dt><dd class="dateOfPublication">2006-12-28</dd><dt class="journalNumber">Journalnummer</dt><dd class="journalNumber">2006-1189</dd><dt class="titleShort">Korttittel</dt><dd class="titleShort">Endr. i forskrift om avgift på fiskeeksport</dd><dt class="title">Tittel</dt><dd class="title">Forskrift om endring i forskrift om samordnet innkreving av avgift på fiskeeksport til Eksportutvalget for fisk AS og til forskning og utvikling.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 21. desember 2006 med hjemmel i lov 27. april 1990 nr. 9 om regulering av eksporten av fisk og fiskevarer § 6 og lov 7. juli 2000 nr. 68 om avgift til forskning og utvikling i fiskeri- og havbruksnæringen § 2.</dd><dt class="refid">RefID</dt><dd class="refid">forskrift/2006-12-21-1567</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om samordnet innkreving av avgift på fiskeeksport til Eksportutvalget for fisk AS og til forskning og utvikling.<ul class="tocSubUl"><li>I<ul class="tocSubUl"><li>§ 3. Innkreving</li><li>§ 4. Utvalget for forvaltning av avgift på fiskeeksport</li><li>§ 5. Fordeling av eksportavgiften</li><li>§ 6. Regnskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-21-1567" id="dokument"><h1>Forskrift om endring i forskrift om samordnet innkreving av avgift på fiskeeksport til Eksportutvalget for fisk AS og til forskning og utvikling.</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-21-1567/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. desember 2000 nr. 1253 om samordnet innkreving av avgift på fiskeeksport til Eksportutvalget for fisk AS og til forskning og utvikling gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om samordnet innkreving av avgift på fiskeeksport</i></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Innkreving</span></span><article class="legalP" id="kapittel-1-foreslåttparagraf-1-ledd-1">Eksportavgiften innkreves av tollvesenet. De innkrevde midler overføres til en felleskonto. Eksportavgiften er tvangsgrunnlag for utlegg.</article></article> <article class="defaultP" margin-top="true">Ny § 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Utvalget for forvaltning av avgift på fiskeeksport</span></span><article class="legalP" id="kapittel-1-foreslåttparagraf-2-ledd-1">Fiskeri- og kystdepartementet oppretter Utvalget for forvaltning av avgift på fiskeeksport (Utvalget). Utvalget skal bestå av to personer og være underordnet Fiskeri- og kystdepartementet. Departementet oppnevner medlemmene med personlige varamedlemmer. Beslutninger i Utvalget krever enighet. Ved uenighet forelegges saken for Fiskeri- og kystdepartementet. Sekretariatsfunksjonen for Utvalget tilligger Fiskeridirektoratet.</article></article> <article class="defaultP" margin-top="true">Nåværende § 4 blir § 5 og skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fordeling av eksportavgiften</span></span><article class="legalP" id="kapittel-1-foreslåttparagraf-3-ledd-1">De innkrevde midler samt renter bokført på felleskontoen, fordeles av Utvalget etter anvisning i instruks fastsatt av Fiskeri- og kystdepartementet. FoU-avgift innkrevd på grunnlag av avgiftsbestemmelsene i forskrift 11. oktober 2000 nr. 1056 om avgift til forskning og utvikling i fiskeri- og havbruksnæringen, fordeles til Fiskeri- og havbruksnæringens forskningsfond. Markedsavgift innkrevd på grunnlag av avgiftsbestemmelsene i forskrift 22. mars 1991 nr. 157 om regulering av eksporten av fisk og fiskevarer, fordeles til Eksportutvalget for fisk AS.</article></article> <article class="defaultP" margin-top="true">Nåværende § 5 blir § 6 og skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Regnskap</span></span><article class="legalP" id="kapittel-1-foreslåttparagraf-4-ledd-1">Utvalget skal legge fram separat regnskap for hvordan fordelingen av innkrevd avgift har funnet sted.</article></article> <article class="defaultP" margin-top="true">Nåværende § 6 og § 7 blir § 7 og § 8.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-21-1567/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og med virkning for den eksportavgift som er beregnet på grunnlag av den fiskeeksport som har funnet sted fra 1. november 2006.</article></section></main></body></html>