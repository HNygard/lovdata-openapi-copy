<!DOCTYPE html><html lang="no"><head><title>Forskrift om gjennomføring av felleseuropeiske driftskrav for ervervsmessig lufttransport med fly (Joint Aviation Requirements Operations), BSL JAR-OPS 1 amendment 9.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-18-1667</dd><dt class="dokid">DokumentID</dt><dd class="dokid">LTI/forskrift/2006-12-18-1667</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 71</dd><dt class="dateInForce">I kraft fra</dt><dd class="dateInForce">2007-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-05-24-481</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2007-01-16</dd><dt class="journalNumber">Journalnummer</dt><dd class="journalNumber">2007-0037</dd><dt class="titleShort">Korttittel</dt><dd class="titleShort">Forskrift om felleseuropeiske driftskrav (BSL)</dd><dt class="title">Tittel</dt><dd class="title">Forskrift om gjennomføring av felleseuropeiske driftskrav for ervervsmessig lufttransport med fly (Joint Aviation Requirements Operations), BSL JAR-OPS 1 amendment 9.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 18. desember 2006 med hjemmel i lov 11. juni 1993 nr. 101 om luftfart (luftfartsloven) § 9-1 annet ledd og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2006-12-18-1667</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av felleseuropeiske driftskrav for ervervsmessig lufttransport med fly (Joint Aviation Requirements Operations), BSL JAR-OPS 1 amendment 9.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Gjennomføring av JAR-OPS 1 i norsk rett</li><li>§ 4. Definisjoner</li><li>§ 5. AOC og godkjennelsesbevis for vedlikeholdsordning</li><li>§ 6. Endring og fornyelse</li><li>§ 7. Tilleggskrav</li><li>§ 8. Søknadsfrister</li><li>§ 9. Søknadsdokumentasjon</li><li>§ 10. Dispensasjon</li><li>§ 11. Tilbakekall</li><li>§ 12. Innlevering av AOC</li><li>§ 13. Ikrafttredelse</li><li>Vedlegg. JAR-OPS 1 endringsutgave 9 seksjon 1<ul class="tocSubUl"><li>Kapittel A – Anvendelse</li><li>Kapittel B – Generelt</li><li>Kapittel C – Godkjenning av og tilsyn med luftfartsforetak</li><li>Kapittel D – Operative prosedyrer</li><li>Kapittel E – Allværsoperasjoner</li><li>Kapittel F – Ytelser – generelt</li><li>Kapittel G – Ytelsesklasse A</li><li>Kapittel H – Ytelsesklasse B</li><li>Kapittel I – Ytelsesklasse C</li><li>Kapittel J – Masse og balanse</li><li>Kapittel K – Instrumenter og utstyr</li><li>Kapittel L – Kommunikasjons- og navigasjonsutstyr</li><li>Kapittel N – Flygebesetning</li><li>Kapittel O – Kabinbesetning</li><li>Kapittel P – Håndbøker, logger og journaler</li><li>Kapittel R – Transport av farlig gods med luftfartøy</li><li>Kapittel S – Sikkerhet</li></ul></li><li>Veiledning til forskrift 18. desember 2006 nr. 1667 om gjennomføring av JAR-OPS 1 amd. 9 (gule sider).</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-18-1667" id="dokument"><h1>Forskrift om gjennomføring av felleseuropeiske driftskrav for ervervsmessig lufttransport med fly (Joint Aviation Requirements Operations), BSL JAR-OPS 1 amendment 9.</h1><article class="legalArticle" data-lovdata-URL="LTI/forskrift/2006-12-18-1667/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å gjennomføre felleseuropeiske krav, Joint Aviation Requirements Commercial Air Transportation (Aeroplanes) JAR-OPS 1 endringsutgavene 7, 8 og 9 i norsk rett. Formålet med JAR-OPS 1 er å fastsette felleseuropeiske operative krav, for å oppnå likeverdig operativ standard hos luftfartsforetak i de ulike JAA-medlemslandene.</article></article><article class="legalArticle" data-lovdata-URL="LTI/forskrift/2006-12-18-1667/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for norske luftfartsforetak som driver ervervsmessig lufttransport med fly.</article><article class="legalP" id="paragraf-2-ledd-2">Forskriften omhandler Luftfartstilsynets operative krav til norske luftfartsforetak i forbindelse med utstedelse, endring eller fornyelse av AOC, samt ved regelmessig kontroll av luftfartsforetakets drift.</article></article><article class="legalArticle" data-lovdata-URL="LTI/forskrift/2006-12-18-1667/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av JAR-OPS 1 i norsk rett</span></h2><article class="legalP" id="paragraf-3-ledd-1">JAR-OPS 1 endringsutgave 9 av 1. september 2005, som er inntatt som et vedlegg til denne forskriften, skal gjelde som norsk forskrift med unntak av kapittel M.</article></article><article class="legalArticle" data-lovdata-URL="LTI/forskrift/2006-12-18-1667/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="legalP" id="paragraf-4-ledd-1">I denne forskrift menes med:<p class="leddfortsettelse"><i>Ervervsmessig lufttransport</i>: all lufttransport av passasjerer, post eller frakt mot vederlag i henhold til lisens utstedt av Luftfartstilsynet.</p></article></article><article class="legalArticle" data-lovdata-URL="LTI/forskrift/2006-12-18-1667/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">AOC og godkjennelsesbevis for vedlikeholdsordning</span></h2><article class="legalP" id="paragraf-5-ledd-1">Luftfartsforetak som godkjennes i henhold til JAR-OPS 1 vil få utstedt en AOC fra Luftfartstilsynet inkludert operativ spesifikasjon (Operations Specifications). Godkjennelsesbevis for vedlikeholdsordning på luftfartøyene (EASA Form 14 Approval Certificate) vil bli utstedt i henhold til vedlikeholdsforskriften.</article><article class="legalP" id="paragraf-5-ledd-2">Når en AOC utstedes for første gang gis den gyldighet for ett år. Ved senere fornyelser gis den gyldighet for fem år.</article></article><article class="legalArticle" data-lovdata-URL="LTI/forskrift/2006-12-18-1667/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endring og fornyelse</span></h2><article class="legalP" id="paragraf-6-ledd-1">Luftfartstilsynet kan fornye eller endre en AOC i samsvar med denne forskrift.</article></article><article class="legalArticle" data-lovdata-URL="LTI/forskrift/2006-12-18-1667/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilleggskrav</span></h2><article class="legalP" id="paragraf-7-ledd-1">For å få utstedt eller inneha en AOC skal luftfartsforetak som ikke er omfattet av forskrift 28. juni 1979 nr. 3189 om flyge- og tjenestetider for ruteflyging med fly med mer enn 10 passasjerseter og for charterflyging med fly med høyeste tillatte startvekt over 15.000 kg (BSL D 2-3), fastsette regler for begrensning av flygebesetningsmedlemmenes flygetid og flygetjenesteperioder. Begrensningene skal sikre flygebesetningsmedlemmene tilstrekkelige hvileperioder slik at flysikkerheten ikke bringes i fare som følge av tretthet forårsaket ved én eller flere flyginger, ved flere påfølgende flyginger eller ved anstrengende tjenestegjøring over et lengre tidsrom. Reglene skal stå i operasjonsmanualen og godkjennes av Luftfartstilsynet.</article><article class="legalP" id="paragraf-7-ledd-2">Kravene i forskrift 15. juli 1994 nr. 691 om gjennomføring og håndheving av EØS-avtalen på luftfartens område § 1 nr. 8 bokstav c), vedlegg 2 skal være oppfylt i tillegg til JAR-OPS pkt. 1.165 (b).</article></article><article class="legalArticle" data-lovdata-URL="LTI/forskrift/2006-12-18-1667/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknadsfrister</span></h2><article class="legalP" id="paragraf-8-ledd-1">Søknad om førstegangsutstedelse av en AOC i henhold til JAR-OPS 1 må forelegges Luftfartstilsynet minst 90 dager før datoen for planlagt oppstart av luftfartsvirksomheten.</article><article class="legalP" id="paragraf-8-ledd-2">Operasjonsmanualen må fremlegges ikke senere enn 60 dager før samme dato.</article><article class="legalP" id="paragraf-8-ledd-3">Søknad om endringer i en AOC må forelegges Luftfartstilsynet minst 30 dager før datoen for planlagt oppstart etter endringen.</article><article class="legalP" id="paragraf-8-ledd-4">Søknad om fornyelse av en AOC må forelegges Luftfartstilsynet minst 30 dager før gyldighetstiden av eksisterende AOC utløper.</article></article><article class="legalArticle" data-lovdata-URL="LTI/forskrift/2006-12-18-1667/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsdokumentasjon</span></h2><article class="legalP" id="paragraf-9-ledd-1">Alle søknader skal være vedlagt nødvendig dokumentasjon innenfor de samme frister som angitt i § 8.</article></article><article class="legalArticle" data-lovdata-URL="LTI/forskrift/2006-12-18-1667/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskriften med vedlegg.</article><article class="legalP" id="paragraf-10-ledd-2">Det kan kun dispenseres inntil seks måneder fra krav i vedlegget. Dispensasjoner utover seks måneder betinger samtykke fra JAA (Joint Aviation Authorities).</article></article><article class="legalArticle" data-lovdata-URL="LTI/forskrift/2006-12-18-1667/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakekall</span></h2><article class="legalP" id="paragraf-11-ledd-1">Luftfartstilsynet kan tilbakekalle eller midlertidig sette ut av kraft en AOC dersom:<ul class="defaultList"><li data-li-identifier="a)" data-name="a)"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">innehaveren ikke overholder vesentlige bestemmelser eller vilkår som gjelder for godkjennelsen, eller</article></article></li><li data-li-identifier="b)" data-name="b)"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">vesentlige forutsetninger for utstedelsen av AOC-en endres.</article></article></li></ul></article></article><article class="legalArticle" data-lovdata-URL="LTI/forskrift/2006-12-18-1667/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Innlevering av AOC</span></h2><article class="legalP" id="paragraf-12-ledd-1">Er en AOC tilbakekalt skal det originale AOC-dokumentet leveres tilbake til Luftfartstilsynet.</article></article><article class="legalArticle" data-lovdata-URL="LTI/forskrift/2006-12-18-1667/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskriften trer i kraft 1. mars 2007. Fra samme tidspunkt oppheves forskrift 24. mai 2005 nr. 481 om gjennomføring av felleseuropeiske driftskrav for ervervsmessig lufttransport med fly (Joint Aviation Requirements Operations), BSL JAR-OPS 1 amendment 6.</article></article><section class="section" data-name="vedlegg" id="kapittel-1" data-lovdata-URL="LTI/forskrift/2006-12-18-1667/KAPITTEL_1"><h2>Vedlegg. JAR-OPS 1 endringsutgave 9 seksjon 1</h2><section class="section" data-name="kapA" id="kapittel-1-kapittel-1" data-lovdata-URL="LTI/forskrift/2006-12-18-1667/KAPITTEL_1-1"><h3>Kapittel A – Anvendelse</h3><article class="legalP" id="kapittel-1-kapittel-1-ledd-1">Se her for å lese kapittel A: (pdf)</article></section><section class="section" data-name="kapB" id="kapittel-1-kapittel-2" data-lovdata-URL="LTI/forskrift/2006-12-18-1667/KAPITTEL_1-2"><h3>Kapittel B – Generelt</h3><article class="legalP" id="kapittel-1-kapittel-2-ledd-1">Se her for å lese kapittel B: (pdf)</article></section><section class="section" data-name="kapC" id="kapittel-1-kapittel-3" data-lovdata-URL="LTI/forskrift/2006-12-18-1667/KAPITTEL_1-3"><h3>Kapittel C – Godkjenning av og tilsyn med luftfartsforetak</h3><article class="legalP" id="kapittel-1-kapittel-3-ledd-1">Se her for å lese kapittel C: (pdf)</article></section><section class="section" data-name="kapD" id="kapittel-1-kapittel-4" data-lovdata-URL="LTI/forskrift/2006-12-18-1667/KAPITTEL_1-4"><h3>Kapittel D – Operative prosedyrer</h3><article class="legalP" id="kapittel-1-kapittel-4-ledd-1">Se her for å lese kapittel D: (pdf)</article></section><section class="section" data-name="kapE" id="kapittel-1-kapittel-5" data-lovdata-URL="LTI/forskrift/2006-12-18-1667/KAPITTEL_1-5"><h3>Kapittel E – Allværsoperasjoner</h3><article class="legalP" id="kapittel-1-kapittel-5-ledd-1">Se her for å lese kapittel E: (pdf)</article></section><section class="section" data-name="kapF" id="kapittel-1-kapittel-6" data-lovdata-URL="LTI/forskrift/2006-12-18-1667/KAPITTEL_1-6"><h3>Kapittel F – Ytelser – generelt</h3><article class="legalP" id="kapittel-1-kapittel-6-ledd-1">Se her for å lese kapittel F: (pdf)</article></section><section class="section" data-name="kapG" id="kapittel-1-kapittel-7" data-lovdata-URL="LTI/forskrift/2006-12-18-1667/KAPITTEL_1-7"><h3>Kapittel G – Ytelsesklasse A</h3><article class="legalP" id="kapittel-1-kapittel-7-ledd-1">Se her for å lese kapittel G: (pdf)</article></section><section class="section" data-name="kapH" id="kapittel-1-kapittel-8" data-lovdata-URL="LTI/forskrift/2006-12-18-1667/KAPITTEL_1-8"><h3>Kapittel H – Ytelsesklasse B</h3><article class="legalP" id="kapittel-1-kapittel-8-ledd-1">Se her for å lese kapittel H: (pdf)</article></section><section class="section" data-name="kapI" id="kapittel-1-kapittel-9" data-lovdata-URL="LTI/forskrift/2006-12-18-1667/KAPITTEL_1-9"><h3>Kapittel I – Ytelsesklasse C</h3><article class="legalP" id="kapittel-1-kapittel-9-ledd-1">Se her for å lese kapittel I: (pdf)</article></section><section class="section" data-name="kapJ" id="kapittel-1-kapittel-10" data-lovdata-URL="LTI/forskrift/2006-12-18-1667/KAPITTEL_1-10"><h3>Kapittel J – Masse og balanse</h3><article class="legalP" id="kapittel-1-kapittel-10-ledd-1">Se her for å lese kapittel J: (pdf)</article></section><section class="section" data-name="kapK" id="kapittel-1-kapittel-11" data-lovdata-URL="LTI/forskrift/2006-12-18-1667/KAPITTEL_1-11"><h3>Kapittel K – Instrumenter og utstyr</h3><article class="legalP" id="kapittel-1-kapittel-11-ledd-1">Se her for å lese kapittel K: (pdf)</article></section><section class="section" data-name="kapL" id="kapittel-1-kapittel-12" data-lovdata-URL="LTI/forskrift/2006-12-18-1667/KAPITTEL_1-12"><h3>Kapittel L – Kommunikasjons- og navigasjonsutstyr</h3><article class="legalP" id="kapittel-1-kapittel-12-ledd-1">Se her for å lese kapittel L: (pdf)</article></section><section class="section" data-name="kapN" id="kapittel-1-kapittel-13" data-lovdata-URL="LTI/forskrift/2006-12-18-1667/KAPITTEL_1-13"><h3>Kapittel N – Flygebesetning</h3><article class="legalP" id="kapittel-1-kapittel-13-ledd-1">Se her for å lese kapittel N: (pdf)</article></section><section class="section" data-name="kapO" id="kapittel-1-kapittel-14" data-lovdata-URL="LTI/forskrift/2006-12-18-1667/KAPITTEL_1-14"><h3>Kapittel O – Kabinbesetning</h3><article class="legalP" id="kapittel-1-kapittel-14-ledd-1">Se her for å lese kapittel O: (pdf)</article></section><section class="section" data-name="kapP" id="kapittel-1-kapittel-15" data-lovdata-URL="LTI/forskrift/2006-12-18-1667/KAPITTEL_1-15"><h3>Kapittel P – Håndbøker, logger og journaler</h3><article class="legalP" id="kapittel-1-kapittel-15-ledd-1">Se her for å lese kapittel P: (pdf)</article></section><section class="section" data-name="kapR" id="kapittel-1-kapittel-16" data-lovdata-URL="LTI/forskrift/2006-12-18-1667/KAPITTEL_1-16"><h3>Kapittel R – Transport av farlig gods med luftfartøy</h3><article class="legalP" id="kapittel-1-kapittel-16-ledd-1">Se her for å lese kapittel R: (pdf)</article></section><section class="section" data-name="kapS" id="kapittel-1-kapittel-17" data-lovdata-URL="LTI/forskrift/2006-12-18-1667/KAPITTEL_1-17"><h3>Kapittel S – Sikkerhet</h3><article class="legalP" id="kapittel-1-kapittel-17-ledd-1">Se her for å lese kapittel S: (pdf)</article></section></section><section class="section" id="kapittel-2" data-lovdata-URL="LTI/forskrift/2006-12-18-1667/KAPITTEL_2"><h2>Veiledning til forskrift 18. desember 2006 nr. 1667 om gjennomføring av JAR-OPS 1 amd. 9 (gule sider).</h2><article class="defaultP"><i>Til § 3</i></article><article class="legalP" id="kapittel-2-ledd-1">JAR-OPS 1 kapittel M (vedlikehold av fly) gjelder ikke som del av denne forskrift. Isteden gjelder forskrift 24. mai 2005 nr. 462 om gjennomføring av forordning (EF) nr. 2042/2003 av 20. november 2003 om kontinuerlig luftdyktighet for luftfartøyer og luftfartøyprodukter, -deler og -utstyr og om godkjenning av organisasjoner og personell som deltar i disse oppgaver (vedlikeholdsforskriften) vedlegg 1, Part M (Continuing Airworthiness requirements), som inneholder de gjeldende bestemmelser for vedlikehold av fly.</article> <article class="defaultP" margin-top="true"><i>Til § 5</i></article><article class="legalP" id="kapittel-2-ledd-2">AOC er en betingelse for å få utstedt lisens i henhold til forskrift 15. juli 1994 nr. 691 om gjennomføring og håndheving av EØS-avtalen på luftfartens område (lisensforskriften).</article> <article class="defaultP" margin-top="true"><i>Til § 9 annet ledd</i></article> <article class="defaultP" margin-top="true"><i>Dokumentasjonskrav i forbindelse med søknad om AOC iht. JAR-OPS 1</i><p class="leddfortsettelse"><i>Generelt:</i></p><ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">Utfylt søknadskjema JAR-OPS AOC Part I – NF-1010</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">Utfylt søknadskjema JAR-OPS AOC Part II – NF-1026</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">Søknad om godkjennelse iht. Part M, subpart G – EASA Form 02 og 04</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">Ønsket operasjonsområde</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-5"><article class="legalP" id="kapittel-2-ledd-2-punkt-5-ledd-1">Ønskede spesielle autorisasjoner, med tilhørende dokumentasjon.</article></article></li></ul><p class="leddfortsettelse"><i>Håndbøker:</i></p><ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-6"><article class="legalP" id="kapittel-2-ledd-2-punkt-6-ledd-1">Kvalitetshåndbok el. tilsvarende</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-7"><article class="legalP" id="kapittel-2-ledd-2-punkt-7-ledd-1">Operations Manual Part A</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-8"><article class="legalP" id="kapittel-2-ledd-2-punkt-8-ledd-1">Operations Manual Part B</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-9"><article class="legalP" id="kapittel-2-ledd-2-punkt-9-ledd-1">Operations Manual Part C</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-10"><article class="legalP" id="kapittel-2-ledd-2-punkt-10-ledd-1">Operations Manual Part D</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-11"><article class="legalP" id="kapittel-2-ledd-2-punkt-11-ledd-1">Continued Airworthiness Management Exposition (CAME), herunder med eventuell vedlikeholdskontrakt, jf. Part M, subpart G</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-12"><article class="legalP" id="kapittel-2-ledd-2-punkt-12-ledd-1">Maintenance Programme, jf. Part M, subpart C</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-13"><article class="legalP" id="kapittel-2-ledd-2-punkt-13-ledd-1">Operators technical log system, jf. Part M, subpart C</article></article></li></ul><p class="leddfortsettelse"><i>Organisasjon:</i></p><ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-14"><article class="legalP" id="kapittel-2-ledd-2-punkt-14-ledd-1">En beskrivelse av den planlagte virksomheten</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-15"><article class="legalP" id="kapittel-2-ledd-2-punkt-15-ledd-1">En beskrivelse av organisasjon og ledelse, organisasjonskart med navn og funksjonsbeskrivelser</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-16"><article class="legalP" id="kapittel-2-ledd-2-punkt-16-ledd-1">En beskrivelse av de(n) aktuelle luftfartøy type(n)</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-17"><article class="legalP" id="kapittel-2-ledd-2-punkt-17-ledd-1">Fremdriftsplan med tidsangivelse for alle relevante forhold som skal være ivaretatt frem til planlagt dato for oppstart</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-18"><article class="legalP" id="kapittel-2-ledd-2-punkt-18-ledd-1">Beskrivelse av trenings- og kvalifikasjonsprogram for berørt personell</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-19"><article class="legalP" id="kapittel-2-ledd-2-punkt-19-ledd-1">Kopi av kontrakter/ avtaler om innleie av luftfartøy (wet &amp; dry lease)</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-20"><article class="legalP" id="kapittel-2-ledd-2-punkt-20-ledd-1">Kopi av kontrakter/ avtaler med vedlikeholdsorganisasjoner.</article></article></li></ul><p class="leddfortsettelse"><i>Personell: <sup class="footnotereference" data-footnotereferencevalue="1" data-unique-footnote-counter="1">1</sup></i></p><ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-21"><article class="legalP" id="kapittel-2-ledd-2-punkt-21-ledd-1">Søknader om godkjenning av følgende personell – NF-1002 <i>(JAA Form 004);</i> <ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-21-ledd-1-punkt-1"><article class="legalP" id="kapittel-2-ledd-2-punkt-21-ledd-1-punkt-1-ledd-1"><i>Daglig leder – Accountable Manager</i>, jf. JAR-OPS 1.175</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-21-ledd-1-punkt-2"><article class="legalP" id="kapittel-2-ledd-2-punkt-21-ledd-1-punkt-2-ledd-1"><i>Kvalitetssjef – Quality Manager</i>, jf. JAR-OPS 1.035</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-21-ledd-1-punkt-3"><article class="legalP" id="kapittel-2-ledd-2-punkt-21-ledd-1-punkt-3-ledd-1"><i>Flygesjef – Nominated postholder flight operations</i>, jf. JAR-OPS 1.175</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-21-ledd-1-punkt-4"><article class="legalP" id="kapittel-2-ledd-2-punkt-21-ledd-1-punkt-4-ledd-1"><i>Teknisk sjef – Nominated postholder maintenance system</i>, jf. JAR-OPS 1.175 og Part M, subpart G</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-21-ledd-1-punkt-5"><article class="legalP" id="kapittel-2-ledd-2-punkt-21-ledd-1-punkt-5-ledd-1"><i>Treningssjef – Nominated postholder crew training</i>, jf. JAR-OPS 1.175</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-21-ledd-1-punkt-6"><article class="legalP" id="kapittel-2-ledd-2-punkt-21-ledd-1-punkt-6-ledd-1"><i>Bakkeoperasjonssjef – Nominated postholder ground operations</i>, jf. JAR-OPS 1.175.</article></article></li></ul></article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se AIC N 53/02.</article></footer><p class="leddfortsettelse"><i>Økonomi:</i></p><ul class="defaultList"><li data-li-identifier="-" data-name="-"><article class="listArticle" id="kapittel-2-ledd-2-punkt-22"><article class="legalP" id="kapittel-2-ledd-2-punkt-22-ledd-1">Redegjørelse for selskapets økonomiske situasjon, samt evt. finansieringsplan</article></article></li><li data-li-identifier="-" data-name="-"><article class="listArticle" id="kapittel-2-ledd-2-punkt-23"><article class="legalP" id="kapittel-2-ledd-2-punkt-23-ledd-1">Utførlige opplysninger om finansiering ved kjøp og leie av fly.</article></article></li></ul></section></main></body></html>