<!DOCTYPE html><html lang="no"><head><title>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-22-1606</dd><dt class="dokid">DokumentID</dt><dd class="dokid">LTI/forskrift/2006-12-22-1606</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 16 s 2302</dd><dt class="dateInForce">I kraft fra</dt><dd class="dateInForce">2007-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2007-01-03</dd><dt class="journalNumber">Journalnummer</dt><dd class="journalNumber">2006-1257</dd><dt class="titleShort">Korttittel</dt><dd class="titleShort">Endr. i kjøretøyforskriften</dd><dt class="title">Tittel</dt><dd class="title">Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 22. desember 2006 med hjemmel i vegtrafikklov 18. juni 1965 nr. 4 § 13, § 14, § 15 og § 16, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2006-12-22-1606</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).<ul class="tocSubUl"><li>I<ul class="tocSubUl"><li>§ 8-3. Krav til håndslokker i buss</li><li>§ 40-1. Generelt om håndslokker i kjøretøy</li><li>§ 40-2. Håndslokker i buss, ambulanse, beltebil, bil som skal transportere funksjonshemmede mot vederlag, campingbil og registrert campingtilhenger</li><li>§ 41-2. Refleksvester i bil</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-22-1606" id="dokument"><h1>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-22-1606/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) gjøres følgende endringer:</article> <article class="defaultP" margin-top="true">Ny § 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Krav til håndslokker i buss</span></span><article class="legalP" id="kapittel-1-foreslåttparagraf-1-ledd-1">Buss skal være utstyrt med håndslokker etter bestemmelsene i kapittel 40.</article></article> <article class="defaultP" margin-top="true">Nåværende § 8-3 til § 8-6 blir § 8-4 til § 8-7.</article> <article class="defaultP" margin-top="true">§ 40-1 og § 40-2 skal lyde:</article><article class="futureLegalArticle" data-name="§40-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 40-1</span>. <span class="legalArticleTitle">Generelt om håndslokker i kjøretøy</span></span><article class="marginIdArticle" id="kapittel-1-foreslåttparagraf-2-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-2-punkt-1-ledd-1">Bestemmelsene i denne paragraf gjelder for bil, beltebil og tilhenger der håndslokker er påbudt etter denne forskrift eller etter forskrifter for ambulansebil.</article></article><article class="marginIdArticle" id="kapittel-1-foreslåttparagraf-2-punkt-2"><span class="data-marginOriginalId">2.1</span><article class="legalP" id="kapittel-1-foreslåttparagraf-2-punkt-2-ledd-1">Håndslokker skal være godkjent etter norsk sertifiseringsordning i henhold til lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 26 og forskrift 26. juni 2002 nr. 847 om brannforebyggende tiltak og tilsyn § 9-1. Begge forvaltes av Direktoratet for samfunnssikkerhet og beredskap (DSB).</article></article><article class="marginIdArticle" id="kapittel-1-foreslåttparagraf-2-punkt-3"><span class="data-marginOriginalId">2.2</span><article class="legalP" id="kapittel-1-foreslåttparagraf-2-punkt-3-ledd-1">Håndslokker skal være av type pulverapparat, klasse ABC eller BC.</article></article><article class="marginIdArticle" id="kapittel-1-foreslåttparagraf-2-punkt-4"><span class="data-marginOriginalId">2.3</span><article class="legalP" id="kapittel-1-foreslåttparagraf-2-punkt-4-ledd-1">Håndslokker skal være plassert innvendig i kjøretøyet nær føreren, beskyttet, lett tilgjengelig og enten være godt synlig eller plassert på tydelig avmerket sted.</article></article><article class="marginIdArticle" id="kapittel-1-foreslåttparagraf-2-punkt-5"><span class="data-marginOriginalId">2.4</span><article class="legalP" id="kapittel-1-foreslåttparagraf-2-punkt-5-ledd-1">Håndslokker skal alltid være i driftsklar stand.</article></article><article class="marginIdArticle" id="kapittel-1-foreslåttparagraf-2-punkt-6"><span class="data-marginOriginalId">2.5</span><article class="legalP" id="kapittel-1-foreslåttparagraf-2-punkt-6-ledd-1">Håndslokker skal vedlikeholdes etter NS 3910, med årlig kontrollintervall.</article></article><article class="marginIdArticle" id="kapittel-1-foreslåttparagraf-2-punkt-7"><span class="data-marginOriginalId">3.</span><article class="legalP" id="kapittel-1-foreslåttparagraf-2-punkt-7-ledd-1">Bestemmelsene i denne paragraf trer i kraft 1. mars 2007. Bestemmelsene gjelder også ved utskiftning av håndslokker i tidligere registrerte kjøretøy.</article></article></article><article class="futureLegalArticle" data-name="§40-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 40-2</span>. <span class="legalArticleTitle">Håndslokker i buss, ambulanse, beltebil, bil som skal transportere funksjonshemmede mot vederlag, campingbil og registrert campingtilhenger</span></span><article class="marginIdArticle" id="kapittel-1-foreslåttparagraf-3-punkt-1"><span class="data-marginOriginalId">1.1</span><article class="legalP" id="kapittel-1-foreslåttparagraf-3-punkt-1-ledd-1">Buss med høyst 22 sitteplasser i tillegg til førersetet skal ha minst én håndslokker med minimum 2 kg pulver.</article></article><article class="marginIdArticle" id="kapittel-1-foreslåttparagraf-3-punkt-2"><span class="data-marginOriginalId">1.2</span><article class="legalP" id="kapittel-1-foreslåttparagraf-3-punkt-2-ledd-1">Buss med over 22 sitteplasser i tillegg til førersetet skal ha minst én håndslokker med minimum 6 kg pulver.</article></article><article class="marginIdArticle" id="kapittel-1-foreslåttparagraf-3-punkt-3"><span class="data-marginOriginalId">1.3</span><article class="legalP" id="kapittel-1-foreslåttparagraf-3-punkt-3-ledd-1">Ambulanse skal ha minst én håndslokker med minimum 2 kg pulver.</article></article><article class="marginIdArticle" id="kapittel-1-foreslåttparagraf-3-punkt-4"><span class="data-marginOriginalId">1.4</span><article class="legalP" id="kapittel-1-foreslåttparagraf-3-punkt-4-ledd-1">Lukket beltebil med over 8 sitteplasser i tillegg til førersetet skal ha minst én håndslokker med minimum 2 kg pulver.</article></article><article class="marginIdArticle" id="kapittel-1-foreslåttparagraf-3-punkt-5"><span class="data-marginOriginalId">1.5</span><article class="legalP" id="kapittel-1-foreslåttparagraf-3-punkt-5-ledd-1">Bil som skal transportere funksjonshemmede mot vederlag, skal ha minst én håndslokker med minimum 2 kg pulver.</article></article><article class="marginIdArticle" id="kapittel-1-foreslåttparagraf-3-punkt-6"><span class="data-marginOriginalId">1.6</span><article class="legalP" id="kapittel-1-foreslåttparagraf-3-punkt-6-ledd-1">Campingbil og registrert campingtilhenger skal ha minst én håndslokker med minimum 6 kg pulver.</article></article><article class="marginIdArticle" id="kapittel-1-foreslåttparagraf-3-punkt-7"><span class="data-marginOriginalId">2.</span><article class="legalP" id="kapittel-1-foreslåttparagraf-3-punkt-7-ledd-1">Bestemmelsene i denne paragrafen trer i kraft 1. mars 2007. For campingbil og registrert campingtilhenger trer bestemmelsene i denne paragrafen i kraft 1. januar 2008 for alle registrerte kjøretøy, uansett når de er registrert. Bestemmelsene gjelder også ved utskiftning av håndslokker i tidligere registrerte biler.</article></article></article> <article class="defaultP" margin-top="true">§ 40-3 oppheves.</article> <article class="defaultP" margin-top="true">Kapittel 41 overskriften skal lyde:</article><span class="futuretitle" id="kapittel-1-foreslåttittel-1">Kap. 41. Varseltrekanter og refleksvester</span> <article class="defaultP" margin-top="true">Ny § 41-2 skal lyde:</article><article class="futureLegalArticle" data-name="§41-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 41-2</span>. <span class="legalArticleTitle">Refleksvester i bil</span></span><article class="marginIdArticle" id="kapittel-1-foreslåttparagraf-4-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-4-punkt-1-ledd-1">Bil skal være utstyrt med minst én refleksvest som tilfredsstiller standard EN-471 klasse 2.</article></article><article class="marginIdArticle" id="kapittel-1-foreslåttparagraf-4-punkt-2"><span class="data-marginOriginalId">2.</span><article class="legalP" id="kapittel-1-foreslåttparagraf-4-punkt-2-ledd-1">Refleksvester skal være lett tilgjengelige fra førerplassen.</article></article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-22-1606/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2007.</article></section></main></body></html>