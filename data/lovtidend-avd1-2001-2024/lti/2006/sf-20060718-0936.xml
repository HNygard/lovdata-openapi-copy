<!DOCTYPE html><html lang="no"><head><title>Forskrift om regulering av fisket etter makrellstørje i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-07-18-936</dd><dt class="dokid">DokumentID</dt><dd class="dokid">LTI/forskrift/2006-07-18-936</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 11 s 1479</dd><dt class="dateInForce">I kraft fra</dt><dd class="dateInForce">2006-07-18 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§9</li><li>lov/1999-03-26-15/§4</li></ul></dd><dt class="dateOfPublication">Kunngjort</dt><dd class="dateOfPublication">2006-07-21</dd><dt class="journalNumber">Journalnummer</dt><dd class="journalNumber">2006-0711</dd><dt class="titleShort">Korttittel</dt><dd class="titleShort">Forskrift om makrellstørjefisket i 2006</dd><dt class="title">Tittel</dt><dd class="title">Forskrift om regulering av fisket etter makrellstørje i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 18. juli 2006 med hjemmel i lov 3. juni 1983 nr. 40 om saltvannsfiske m.v. § 4 og § 9 og lov 26. mars 1999 nr. 15 om retten til å delta i fiske og fangst (deltakerloven) § 4.</dd><dt class="refid">RefID</dt><dd class="refid">forskrift/2006-07-18-936</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrellstørje i 2006.<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Påmelding</li><li>§ 4. Prøvetaking</li><li>§ 5. Stopp i fisket</li><li>§ 6. Bemyndigelse</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-07-18-936" id="dokument"><h1>Forskrift om regulering av fisket etter makrellstørje i 2006.</h1><article class="legalArticle" data-lovdata-URL="LTI/forskrift/2006-07-18-936/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande makrellstørje i 2006.</article></article><article class="legalArticle" data-lovdata-URL="LTI/forskrift/2006-07-18-936/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hensyn til forbudet i § 1, kan norske fiskefartøy fiske inntil 100 tonn makrellstørje i Norges indre farvann, sjøterritorium og økonomisk sone på de vilkår som er fastsatt i denne forskrift.</article></article><article class="legalArticle" data-lovdata-URL="LTI/forskrift/2006-07-18-936/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Påmelding</span></h2><article class="legalP" id="paragraf-3-ledd-1">For å kunne delta i fisket må det enkelte fartøyet være skriftlig påmeldt til Fiskeridirektoratet i Bergen senest 2 uker før fisket tar til.</article><article class="legalP" id="paragraf-3-ledd-2">Ingen må starte fisket før det foreligger en skriftlig tillatelse fra Fiskeridirektoratet om at fartøyet kan delta.</article></article><article class="legalArticle" data-lovdata-URL="LTI/forskrift/2006-07-18-936/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prøvetaking</span></h2><article class="legalP" id="paragraf-4-ledd-1">Fiskeridirektoratet kan sette vilkår om at de som deltar i fisket må ta biologiske prøver av fangsten, samt gi adgang til at vitenskapelig personell og/eller ansatte i Fiskeridirektoratet skal kunne være om bord under fisket.</article></article><article class="legalArticle" data-lovdata-URL="LTI/forskrift/2006-07-18-936/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Stopp i fisket</span></h2><article class="legalP" id="paragraf-5-ledd-1">Fiskeridirektoratet kan stoppe fisket når kvoten som nevnt i § 2 er beregnet oppfisket.</article></article><article class="legalArticle" data-lovdata-URL="LTI/forskrift/2006-07-18-936/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bemyndigelse</span></h2><article class="legalP" id="paragraf-6-ledd-1">Fiskeridirektoratet kan sette nærmere vilkår for utøvelsen av fisket, herunder stille vilkår om utvidet rapportering.</article></article><article class="legalArticle" data-lovdata-URL="LTI/forskrift/2006-07-18-936/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt overtrer bestemmelser i denne forskrift, kan straffes i henhold til lov om saltvannsfiske m.v. § 53 eller lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2006-07-18-936/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft straks og gjelder frem til og med 31. desember 2006.</article></article></main></body></html>