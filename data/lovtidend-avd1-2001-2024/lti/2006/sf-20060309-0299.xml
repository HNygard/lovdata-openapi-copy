<!DOCTYPE html><html lang="no"><head><title>Forskrift om risiko- og observasjonssoner i forbindelse med bluetongue og betingelser for transport ut av og gjennom disse sonene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-09-299</dd><dt class="dokid">DokumentID</dt><dd class="dokid">LTI/forskrift/2006-03-09-299</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 4 s 411</dd><dt class="dateInForce">I kraft fra</dt><dd class="dateInForce">2006-03-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-01-21-57</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2006-03-14</dd><dt class="journalNumber">Journalnummer</dt><dd class="journalNumber">2006-0210</dd><dt class="titleShort">Korttittel</dt><dd class="titleShort">Forskrift om risikosoner ifm. bluetongue</dd><dt class="title">Tittel</dt><dd class="title">Forskrift om risiko- og observasjonssoner i forbindelse med bluetongue og betingelser for transport ut av og gjennom disse sonene.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 9. mars 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 19 tredje ledd, jf. delegeringsvedtak 5. mai 2004 nr. 884. Jf. EØS-avtalen vedlegg I (direktiv 2000/75/EF, vedtak 2003/828/EF, vedtak 2004/34/EF, vedtak 2004/430/EF, vedtak 2004/550/EF, vedtak 2004/762/EF, vedtak 2004/898/EF, vedtak 2005/138/EF, vedtak 2005/216/EF, vedtak 2005/393/EF, 2005/434/EF, vedtak 2005/603/EF, vedtak 2005/763/EF, vedtak 2005/828/EF og vedtak 2006/64/EF).</dd><dt class="refid">RefID</dt><dd class="refid">forskrift/2006-03-09-299</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om risiko- og observasjonssoner i forbindelse med bluetongue og betingelser for transport ut av og gjennom disse sonene.<ul class="tocSubUl"><li>Kapittel I. Formål og virkeområde<ul class="tocSubUl"><li>§ 1. Formål og virkeområde</li></ul></li><li>Kapittel II. Generelle vilkår<ul class="tocSubUl"><li>§ 2. Forbud mot forflytting av drøvtyggere samt sæd, egg og embryo fra disse</li><li>§ 3. Avgrensning av risiko- og observasjonssoner</li><li>§ 4. Unntak fra forbudet mot transport for innenlandsk transport</li><li>§ 5. Unntak fra forbudet mot transport for innenlandsk transport av dyr som sendes til slakteri</li><li>§ 6. Unntak fra forbudet mot transport av dyr fra en sperresone i forbindelse med utførsel</li></ul></li><li>Kapittel III. Transitt gjennom sperresoner<ul class="tocSubUl"><li>§ 7. Transitt av dyr gjennom risiko- og observasjonssoner</li></ul></li><li>Kapittel IV. Administrative bestemmelser<ul class="tocSubUl"><li>§ 8. Tilsyn og vedtak</li><li>§ 9. Dispensasjon</li><li>§ 10. Straff</li><li>§ 11. Ikrafttredelse</li></ul></li><li>Vedlegg I</li><li>Vedlegg II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-09-299" id="dokument"><h1>Forskrift om risiko- og observasjonssoner i forbindelse med bluetongue og betingelser for transport ut av og gjennom disse sonene.</h1><section class="section" data-name="kapI" id="kapittel-1" data-lovdata-URL="LTI/forskrift/2006-03-09-299/KAPITTEL_1"><h2>Kapittel I. Formål og virkeområde</h2><article class="legalArticle" data-lovdata-URL="LTI/forskrift/2006-03-09-299/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Formålet med denne forskrift er å avgrense overordnede geografiske områder innenfor EØS-området, hvor det opprettes risiko- og observasjonssoner (sperresoner) i samsvar med direktiv 2000/75/EF og å fastsette betingelser for fritak fra forbudet i samme direktiv mot transport av drøvtyggere samt sæd, egg og embryo fra disse ut av, eller i transitt gjennom, disse sperresonene.</article><article class="legalP" id="kapittel-1-paragraf-1-ledd-2">Forskriften gjelder ikke transport innenfor sperresonene etablert ifm. bekjempelse av bluetongue. Jf. også plan/instruks for bekjempelse av bluetongue av mars 2002.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-03-09-299/KAPITTEL_2"><h2>Kapittel II. Generelle vilkår</h2><article class="legalArticle" data-lovdata-URL="LTI/forskrift/2006-03-09-299/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot forflytting av drøvtyggere samt sæd, egg og embryo fra disse</span></h3><article class="legalP" id="kapittel-2-paragraf-1-ledd-1">Det er forbudt å føre drøvtyggere samt sæd, egg og embryo fra disse ut av, eller inn i besetning som er, eller mistenkes for å være, smittet med bluetongue-virus.</article><article class="legalP" id="kapittel-2-paragraf-1-ledd-2">Mattilsynet skal opprette risiko- og observasjonssoner (sperresoner) i områder hvor smitte med bluetongue-virus er bekreftet. Risiokosonen skal ha en radius på minst 100 km fra infisert dyrehold; observasjonssonen skal omfatte et område som strekker seg minst 50 km forbi ytterkant av risikosonen.</article><article class="legalP" id="kapittel-2-paragraf-1-ledd-3">Det er forbudt å føre drøvtyggere samt sæd, egg og embryo fra disse ut av, eller gjennom, en sperresone.</article></article><article class="legalArticle" data-lovdata-URL="LTI/forskrift/2006-03-09-299/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Avgrensning av risiko- og observasjonssoner</span></h3><article class="legalP" id="kapittel-2-paragraf-2-ledd-1">Sperresonene begrenses til de overordnede geografiske områder som er oppført under sone A, B, C, D og E i vedlegg I til denne forskriften.</article><article class="legalP" id="kapittel-2-paragraf-2-ledd-2">Unntak fra forbudet mot at dyr forlater disse risiko- og observasjonssonene skal kun skje i overensstemmelse med § 4 til § 7.</article></article><article class="legalArticle" data-lovdata-URL="LTI/forskrift/2006-03-09-299/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra forbudet mot transport for innenlandsk transport</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-punkt-1"><article class="legalP" id="kapittel-2-paragraf-3-punkt-1-ledd-1">Forbudet mot innenlandsk transport av dyr, samt sæd, egg og embryo fra disse, ut av en risiko- eller observasjonssone gjelder ikke hvis dyrene eller sæden, eggene og embryoene fra disse oppfyller betingelsene i vedlegg II eller kravene i punkt 2 eller punkt 3 i denne paragraf.</article></article></li><li data-li-identifier="2." data-name="2."><article class="listArticle" id="kapittel-2-paragraf-3-punkt-2"><article class="legalP" id="kapittel-2-paragraf-3-punkt-2-ledd-1">Mattilsynet kan tillate innenlandsk transport som nevnt i punkt 1 hvis: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-punkt-2-ledd-1-punkt-1"><article class="legalP" id="kapittel-2-paragraf-3-punkt-2-ledd-1-punkt-1-ledd-1">dyrene kommer fra en besetning som er vaksinert i overensstemmelse med et vaksinasjonsprogram fastlagt av Mattilsynet, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-punkt-2-ledd-1-punkt-2"><article class="legalP" id="kapittel-2-paragraf-3-punkt-2-ledd-1-punkt-2-ledd-1">dyrene er vaksinert mot den/de serotype(r) som forekommer eller kan forekomme i et epidemiologisk relevant opprinnelsesområde, mer enn 30 dager, men under 12 måneder før transporten finner sted, eller dyrene er yngre enn to måneder gamle ved forsendelsen og sendes til oppfôring i en besetning som beskyttet mot vektorangrep og godkjent for oppfôringen.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-paragraf-3-punkt-3"><article class="legalP" id="kapittel-2-paragraf-3-punkt-3-ledd-1">Mattilsynet kan tillate innenlandsk transport som nevnt i punkt 1 hvis det i et epidemiologisk relevant område i en risiko- eller observasjonssone har gått mer enn 40 dager etter den dato hvor vektoren har opphørt å være aktiv, og <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-punkt-3-ledd-1-punkt-1"><article class="legalP" id="kapittel-2-paragraf-3-punkt-3-ledd-1-punkt-1-ledd-1">dyrene transporteres direkte til godkjente bedrifter og som deretter bare kan transporteres fra disse bedriftene såfremt de går direkte til slakting; eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-punkt-3-ledd-1-punkt-2"><article class="legalP" id="kapittel-2-paragraf-3-punkt-3-ledd-1-punkt-2-ledd-1">dyrene er serologisk (ELISA eller AGID) negative eller serologisk positive, men virologisk (PCR) negative, eller</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-punkt-3-ledd-1-punkt-3"><article class="legalP" id="kapittel-2-paragraf-3-punkt-3-ledd-1-punkt-3-ledd-1">dyrene er født etter den dato hvor vektoren har sluttet å være aktiv.</article></article></li></ul></article><article class="legalP" id="kapittel-2-paragraf-3-punkt-3-ledd-2">Mattilsynet skal bare kunne gi unntak nevnt under bokstav c) i den periode hvor vektoren ikke er aktiv. Hvis det i forbindelse med epidemiovervåkningsprogrammet, jf. § 9, punkt 1, bokstav b), i direktiv 2000/75/EF, konstateres at vektoren igjen er aktiv i den berørte risiko- eller observasjonssonen, skal disse unntak ikke lenger være gyldige.</article></article></li><li data-li-identifier="4." data-name="4."><article class="listArticle" id="kapittel-2-paragraf-3-punkt-4"><article class="legalP" id="kapittel-2-paragraf-3-punkt-4-ledd-1">Dyr som tillates transportert i henhold til unntak i denne paragrafen skal ikke transporteres videre til en annen medlemsstat.</article></article></li></ul></article><article class="legalArticle" data-lovdata-URL="LTI/forskrift/2006-03-09-299/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra forbudet mot transport for innenlandsk transport av dyr som sendes til slakteri</span></h3><article class="legalP" id="kapittel-2-paragraf-4-ledd-1">Mattilsynet kan tillate innenlands forsendelse av dyr fra en risiko- eller observasjonssone til slakteri som ligger utenfor en sperresone, for umiddelbar slakting, hvis<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">det er foretatt en individuell risikovurdering av sannsynligheten for kontakt mellom dyrene og vektorer under transporten til slakteriet hvor det er tatt hensyn til <ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-4-ledd-1-punkt-1-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1-punkt-1-ledd-1">de data som, via overvåkningsprogrammet, foreligger om vektorens aktivitet,</article></article></li><li data-li-identifier="2)" data-name="2)"><article class="listArticle" id="kapittel-2-paragraf-4-ledd-1-punkt-1-ledd-1-punkt-2"><article class="legalP" id="kapittel-2-paragraf-4-ledd-1-punkt-1-ledd-1-punkt-2-ledd-1">kjøreruten, fra det sted hvor dyrene føres inn i en ikke-sperret sone, til slakteriet,</article></article></li><li data-li-identifier="3)" data-name="3)"><article class="listArticle" id="kapittel-2-paragraf-4-ledd-1-punkt-1-ledd-1-punkt-3"><article class="legalP" id="kapittel-2-paragraf-4-ledd-1-punkt-1-ledd-1-punkt-3-ledd-1">de entomologiske data på kjøreruten nevnt i nr. 2),</article></article></li><li data-li-identifier="4)" data-name="4)"><article class="listArticle" id="kapittel-2-paragraf-4-ledd-1-punkt-1-ledd-1-punkt-4"><article class="legalP" id="kapittel-2-paragraf-4-ledd-1-punkt-1-ledd-1-punkt-4-ledd-1">tiden på dagen som transporten finner sted på i relasjon til vektorens aktivitetsperiode og</article></article></li><li data-li-identifier="5)" data-name="5)"><article class="listArticle" id="kapittel-2-paragraf-4-ledd-1-punkt-1-ledd-1-punkt-5"><article class="legalP" id="kapittel-2-paragraf-4-ledd-1-punkt-1-ledd-1-punkt-5-ledd-1">den eventuelle bruk av insekticider i overensstemmelse med direktiv 96/23/EF.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">dyrene som skal transporteres ikke viser tegn på bluetongue på forsendelsesdagen,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">dyrene transporteres direkte til slakteriet med henblikk på omgående slakting i kjøretøy som under offentlig tilsyn plomberes av ansvarlig myndighet,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">den myndighet som er ansvarlig for slakteriet underrettes om at det vil bli sendt dyr til slakteriet og at denne myndighet underretter myndigheten på forsendelsesstedet om dyrenes ankomst.</article></article></li></ul></article></article><article class="legalArticle" data-lovdata-URL="LTI/forskrift/2006-03-09-299/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra forbudet mot transport av dyr fra en sperresone i forbindelse med utførsel</span></h3><article class="legalP" id="kapittel-2-paragraf-5-ledd-1">I forbindelse med utførsel kan Mattilsynet tillate transport av dyr, samt sæd, egg og embryo fra disse, fra risiko- og observasjonssonene hvis<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">dyrene eller sæden, eggene eller embryoene oppfyller betingelsene i § 4, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">dette forhåndsgodkjennes av mottakerlandet.</article></article></li></ul></article><article class="legalP" id="kapittel-2-paragraf-5-ledd-2">Ved utstedelse av helsesertifikat i forbindelse med handel i henhold til 1. ledd i denne paragraf, skal det land hvor dyrene kommer fra sørge for at teksten i det relevante sertifikatet, i henhold til direktiv 64/432/EØF, direktiv 88/407/EØF, direktiv 89/556/EØF, direktiv 91/68/EØF og direktiv 92/65/EØF, suppleres med følgende tekst: «dyr/sæd/egg/embryo<sup class="footnotereference" data-footnotereferencevalue="*" data-unique-footnote-counter="1">*</sup> i overensstemmelse med vedtak 2005/393/EF.</article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Det ikke relevante strykes.»</article></footer></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-03-09-299/KAPITTEL_3"><h2>Kapittel III. Transitt gjennom sperresoner</h2><article class="legalArticle" data-lovdata-URL="LTI/forskrift/2006-03-09-299/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Transitt av dyr gjennom risiko- og observasjonssoner</span></h3><article class="legalP" id="kapittel-3-paragraf-1-ledd-1">Transitt av dyr som sendes fra et område utenfor en sperresone og gjennom en sperresone er tillatt hvis dyrene og transportmiddelet behandles med et insekticid på lastestedet eller senest før dyrenes ankomst til sperresonen. Hvis det under transporten gjennom en sperresone er nødvendig med en hvileperiode på en hvilestasjon, skal det foretas en insekticidbehandling for å beskytte dyrene mot angrep fra vektorer.</article><article class="legalP" id="kapittel-3-paragraf-1-ledd-2">Ved handel innen EØS skal transitten være godkjent av myndigheten i transitt- og i bestemmelsesmedlemsstaten. Følgende supplerende tekst skal tilføyes i helsesertifikatet fastsatt i direktiv 64/432/EØF, direktiv 91/68/EØF og direktiv 92/65/EØF: «Insekticidbehandling med (produktets navn) den (dato) kl. (tidspunkt) i overensstemmelse med vedtak 2005/393/EF.»</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2006-03-09-299/KAPITTEL_4"><h2>Kapittel IV. Administrative bestemmelser</h2><article class="legalArticle" data-lovdata-URL="LTI/forskrift/2006-03-09-299/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og vedtak</span></h3><article class="legalP" id="kapittel-4-paragraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="legalP" id="kapittel-4-paragraf-1-ledd-2">Ved import og eksport av levende dyr som omfattes av denne forskrift kommer gjeldende forskrifter om tilsyn og kontroll til anvendelse.</article></article><article class="legalArticle" data-lovdata-URL="LTI/forskrift/2006-03-09-299/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskrift, forutsatt at dette ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2006-03-09-299/§10" data-name="§10" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h3><article class="legalP" id="kapittel-4-paragraf-3-ledd-1">Forsettlig eller uaktsom overtredelse av denne forskrift eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2006-03-09-299/§11" data-name="§11" id="kapittel-4-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Denne forskrift trer i kraft straks. Samtidig oppheves forskrift 21. januar 2002 nr. 57 om særskilte beskyttelsestiltak for å hindre spredning av bluetongue fra Italia, Frankrike, Hellas, Spania og Portugal.</article></article></section><section class="section" data-name="vedleggI" id="kapittel-5" data-lovdata-URL="LTI/forskrift/2006-03-09-299/KAPITTEL_5"><h2>Vedlegg I</h2><article class="defaultP"><i>Risiko- og observasjonssoner: Geografiske områder hvor det er opprettet risiko- eller observasjonssoner</i></article> <article class="defaultP" margin-top="true"><i>Sone A (serotype 2 og 9 samt i mindre grad 4 og 16)</i></article> <article class="defaultP" margin-top="true"><i>Italia</i><p class="leddfortsettelse">Abruzzo: Chieti og alle kommuner som hører inn under den lokale helsemyndighet i Avezzano-Sulmona</p><p class="leddfortsettelse">Basilicata: Matera og Potenza</p><p class="leddfortsettelse">Calabria: Catanzaro, Cosenza, Crotone, Reggio Calabria og Vibo Valentia</p><p class="leddfortsettelse">Campania: Caserta, Benevento, Avellino, Napoli og Salerno</p><p class="leddfortsettelse">Lazio: Frosinone og Latina</p><p class="leddfortsettelse">Molise: Isernia og Campobasso</p><p class="leddfortsettelse">Puglia: Foggia, Bari, Lecce, Taranto og Brindisi</p><p class="leddfortsettelse">Sicilia: Agrigento, Catania, Caltanissetta, Enna, Messina, Palermo, Ragusa, Siracusa og Trapani</p></article> <article class="defaultP" margin-top="true"><i>Malta</i></article> <article class="defaultP" margin-top="true"><i>Sone B (serotype 2)</i></article> <article class="defaultP" margin-top="true"><i>Italia</i><p class="leddfortsettelse">Abruzzo: L'Aquila (med unntak av de kommuner som hører inn under den lokale helsemyndighet i Avezzano-Sulmona)</p><p class="leddfortsettelse">Lazio: Viterbo, Roma og Rieti</p><p class="leddfortsettelse">Marche: Ascoli Piceno og Macerata</p><p class="leddfortsettelse">Toscana: Pisa, Grosseto og Livorno</p><p class="leddfortsettelse">Umbria: Terni og Perugia</p></article> <article class="defaultP" margin-top="true"><i>Sone C (serotype 2 og 4 samt i mindre grad 16)</i></article> <article class="defaultP" margin-top="true"><i>Frankrike</i><p class="leddfortsettelse">Corse-du-Sut og Haute-Corse.</p></article> <article class="defaultP" margin-top="true"><i>Spania</i><p class="leddfortsettelse">Balearerne (hvor serotype 16 ikke forekommer).</p></article> <article class="defaultP" margin-top="true"><i>Italia</i><p class="leddfortsettelse">Sardinia: Cagliari, Nuoro, Sassari og Oristano.</p></article> <article class="defaultP" margin-top="true"><i>Sone D</i></article> <article class="defaultP" margin-top="true"><i>Kypros</i></article> <article class="defaultP" margin-top="true"><i>Sone E (serotype 4)</i></article> <article class="defaultP" margin-top="true"><i>Spania:</i><ul class="defaultList"><li data-li-identifier="-" data-name="-"><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">provinsene Cádiz, Málaga, Sevilla, Huelva, Córdoba, Cáceres, Badajoz, Toledo og Ciudad Real</article></article></li><li data-li-identifier="-" data-name="-"><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">provinsen Jaén (distriktene (comarcas) Jaén, Andujar, Alcala la Real, Huelma, Linares, Santiesteban del Puerto, Ubeda)</article></article></li><li data-li-identifier="-" data-name="-"><article class="listArticle" id="kapittel-5-punkt-3"><article class="legalP" id="kapittel-5-punkt-3-ledd-1">provinsen Avila (distriktene Arenas de San Pedro, Candelada, Cebreros, Las Navas del Marques, Navaluenga og Sotillo de la Adrada)</article></article></li><li data-li-identifier="-" data-name="-"><article class="listArticle" id="kapittel-5-punkt-4"><article class="legalP" id="kapittel-5-punkt-4-ledd-1">provinsen Salamanca (distriktene Bejar, Ciudad Rodrigo og Sequeros)</article></article></li><li data-li-identifier="-" data-name="-"><article class="listArticle" id="kapittel-5-punkt-5"><article class="legalP" id="kapittel-5-punkt-5-ledd-1">provinsen Madrid (distriktene Aranjuez, El Escorial, Grinon, Navalcarnero og San Martin de Valdeiglesias).</article></article></li></ul></article> <article class="defaultP" margin-top="true"><i>Portugal:</i><ul class="defaultList"><li data-li-identifier="-" data-name="-"><article class="listArticle" id="kapittel-5-punkt-6"><article class="legalP" id="kapittel-5-punkt-6-ledd-1">Landbruksministeriets regionalkontor i Algarve: alle kommuner (concelhos)</article></article></li><li data-li-identifier="-" data-name="-"><article class="listArticle" id="kapittel-5-punkt-7"><article class="legalP" id="kapittel-5-punkt-7-ledd-1">Landbruksministeriets regionalkontor i Alentejo: alle kommuner</article></article></li><li data-li-identifier="-" data-name="-"><article class="listArticle" id="kapittel-5-punkt-8"><article class="legalP" id="kapittel-5-punkt-8-ledd-1">Landbruksministeriets regionalkontor i Ribatejo e Oeste: kommunene Almada, Barreio, Moita, Seixal, Sesimbra, Montijo, Coruche, Setúbal, Palmela, Alcochete, Benavente, Salvaterra de Magos, Almeirim, Alpiarça, Chamusca, Constância, Abrantes og Sardoal</article></article></li><li data-li-identifier="-" data-name="-"><article class="listArticle" id="kapittel-5-punkt-9"><article class="legalP" id="kapittel-5-punkt-9-ledd-1">Landbruksministeriets regionalkontor i Beira Interior: kommunene Penamacor, Fundão, Oleiros, Sertã, Vila de Rei, Idanha a Nova, Castelo Branco, Proença-a-Nova, Vila Velha de Rodao og Mação.</article></article></li></ul></article></section><section class="section" data-name="vedleggII" id="kapittel-6" data-lovdata-URL="LTI/forskrift/2006-03-09-299/KAPITTEL_6"><h2>Vedlegg II</h2><article class="defaultP"><i>(jf. § 4, punkt 1)</i><ul class="defaultList"><li data-li-identifier="A." data-name="A."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Levende dyr skal ha vært beskyttet fra angrep av insekter av genus <i>Culicoides</i> <ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1-ledd-1-punkt-1"><article class="legalP" id="kapittel-6-punkt-1-ledd-1-punkt-1-ledd-1">i minst 60 dager før avreise, eller</article></article></li><li data-li-identifier="2." data-name="2."><article class="listArticle" id="kapittel-6-punkt-1-ledd-1-punkt-2"><article class="legalP" id="kapittel-6-punkt-1-ledd-1-punkt-2-ledd-1">i minst 28 dager før avreise og i denne perioden ha vært underkastet en serologisk test for påvisning av antistoffer mot bluetonguevirus-gruppen, eksempelvis ved en bluetongue competition ELISA-test eller en bluetongue AGID-test med negativt resultat av blodprøve som er tatt minst 28 dager etter at dyrene ble beskyttet mot vektorangrep, eller</article></article></li><li data-li-identifier="3." data-name="3."><article class="listArticle" id="kapittel-6-punkt-1-ledd-1-punkt-3"><article class="legalP" id="kapittel-6-punkt-1-ledd-1-punkt-3-ledd-1">i periode på minst 7 dager før avreise ha gjennomgått en bluetonguevirusisolasjonstest eller en polymerase kjedereaksjonstest (PCR-test) med negativt resultat av blodprøve som er tatt minst 7 dager etter at dyrene ble beskyttet mot vektorangrep, og</article></article></li><li data-li-identifier="4." data-name="4."><article class="listArticle" id="kapittel-6-punkt-1-ledd-1-punkt-4"><article class="legalP" id="kapittel-6-punkt-1-ledd-1-punkt-4-ledd-1">under transporten til avreisestedet.</article></article></li></ul></article></article></li><li data-li-identifier="B." data-name="B."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Sæd skal være innsamlet fra donorer som har vært: <ul class="defaultList"><li data-li-identifier="1." data-name="1."><article class="listArticle" id="kapittel-6-punkt-2-ledd-1-punkt-1"><article class="legalP" id="kapittel-6-punkt-2-ledd-1-punkt-1-ledd-1">beskyttet mot angrep fra insekter av genus <i>Culicoides</i> i minst 100 dager før og under innsamlingen av sæden eller</article></article></li><li data-li-identifier="2." data-name="2."><article class="listArticle" id="kapittel-6-punkt-2-ledd-1-punkt-2"><article class="legalP" id="kapittel-6-punkt-2-ledd-1-punkt-2-ledd-1">underkastet en serologisk test til påvisning av antistoffer mot bluetonguevirus-gruppen, eksempelvis ved en competition ELISA-test eller en AGID-test til påvisning av bluetongue med negative resultater, minst hver 60. dag i innsamlingsperioden og mellom 28 og 60 dager etter den endelige innsamling til denne forsendelse, eller</article></article></li><li data-li-identifier="3." data-name="3."><article class="listArticle" id="kapittel-6-punkt-2-ledd-1-punkt-3"><article class="legalP" id="kapittel-6-punkt-2-ledd-1-punkt-3-ledd-1">underkastet en virusisolasjonstest eller en polymerase kjedereaksjonstest (PCR-test) på blodprøver som er innsamlet ved begynnelsen og avslutningen av og minst hver sjuende dag (virusisolasjonstest) og minst hver 28. dag (PCR-test) under innsamlingen av sæd til denne forsendelsen, med negative resultater.</article></article></li></ul></article></article></li><li data-li-identifier="C." data-name="C."><article class="listArticle" id="kapittel-6-punkt-3"><article class="legalP" id="kapittel-6-punkt-3-ledd-1">Egg og embryo skal være innsamlet fra donorer som har vært: <ul class="defaultList"><li data-li-identifier="1." data-name="1."><article class="listArticle" id="kapittel-6-punkt-3-ledd-1-punkt-1"><article class="legalP" id="kapittel-6-punkt-3-ledd-1-punkt-1-ledd-1">beskyttet mot angrep fra insekter av genus <i>Culicoides</i> i minst 100 dager før og under innsamlingen av embryo/egg, eller</article></article></li><li data-li-identifier="2." data-name="2."><article class="listArticle" id="kapittel-6-punkt-3-ledd-1-punkt-2"><article class="legalP" id="kapittel-6-punkt-3-ledd-1-punkt-2-ledd-1">underkastet en serologisk test til påvisning av antistoffer mot bluetonguevirus-gruppen, eksempelvis ved en competition ELISA-test eller en AGID-test til påvisning av bluetongue mellom 28 og 60 dager etter innsamlingen med negative resultater, eller</article></article></li><li data-li-identifier="3." data-name="3."><article class="listArticle" id="kapittel-6-punkt-3-ledd-1-punkt-3"><article class="legalP" id="kapittel-6-punkt-3-ledd-1-punkt-3-ledd-1">underkastet en bluetonguevirusisolasjonstest eller en polymerase kjedereaksjonstest (PCR-test) på en blodprøve som er tatt på innsamlingsdagen med negativt resultat.</article></article></li></ul></article></article></li></ul></article></section></main></body></html>