<!DOCTYPE html><html lang="no"><head><title>Forskrift om endring i forskrift om studier og eksamener ved Universitetet i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-30-974</dd><dt class="dokid">DokumentID</dt><dd class="dokid">LTI/forskrift/2006-06-30-974</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 s 1563</dd><dt class="dateInForce">I kraft fra</dt><dd class="dateInForce">2006-06-30 med virkning fra 2006-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-3</li><li>forskrift/2005-12-16-1574</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2006-08-18</dd><dt class="lastupdated">Rettet</dt><dd class="lastupdated">2007-05-04 (se nederst)</dd><dt class="journalNumber">Journalnummer</dt><dd class="journalNumber">2006-0738</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved UiO</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Oslo.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Universitetet i Oslo 30. juni 2006 med hjemmel i lov 1. april 2005 nr. 15 om universiteter og høyskoler § 3-2, § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-7, § 4-8 og § 5-3, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2006-06-30-974</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Oslo.<ul class="tocSubUl"><li>I<ul class="tocSubUl"><li>§ 2-8. Krav til innhold og sammensetning ved tildeling på delvis samme grunnlag av samme grad på ny eller av flere grader</li><li>§ 3-3. Programplan</li><li>§ 3-4. Emne- og annen studieenhetsbeskrivelse</li><li>§ 3-5. Godskrivning og godkjenning av annen utdanning</li></ul></li><li>II</li><li>Rettelser<ul class="tocSubUl"><li>§ 3-4. Emne- og annen studieenhetsbeskrivelse</li><li>§ 3-5. Godskrivning og godkjenning av annen utdanning</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-30-974" id="dokument"><h1>Forskrift om endring i forskrift om studier og eksamener ved Universitetet i Oslo.</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-30-974/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2005 nr. 1798 om studier og eksamener ved Universitetet i Oslo gjøres følgende endringer:</article> <article class="defaultP" margin-top="true">§ 2.5.6 tredje ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Gradene Master of Laws og Master of Arts:</i> <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-1-ledd-1">tilsvarende 30 studiepoeng for graden Master of Laws</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1">tilsvarende 30-40 studiepoeng for graden Master of Arts.</article></article></li></ul></article></article></li></ul></article> <article class="defaultP" margin-top="true">§ 2.7.1, § 2.7.2 og § 2.7.3 skal lyde:<p class="leddfortsettelse"><strong>§ 2.7.1.</strong> <i>Graden bachelor</i></p></article><article class="legalP" id="kapittel-1-ledd-2">Til graden bachelor ved Universitetet i Oslo må emner av til sammen minst 60 studiepoengs omfang være avlagt ved Universitetet i Oslo.</article><article class="legalP" id="kapittel-1-ledd-3">Emner fra utenlandsk universitet eller høyskole kan ordinært ikke inngå i emnene av 60 studiepoengs omfang avlagt ved Universitetet i Oslo, selv om de inngår i en utvekslingsavtale med Universitetet i Oslo. Det enkelte fakultet kan likevel i programplan/studieretningsplan for enkelte studieprogram/studieretninger fastsette at emner av inntil 30 studiepoengs omfang, avlagt ved utenlandsk universitet eller høyskole som del av en utvekslingsavtale med Universitetet i Oslo, kan inngå i emnene av minst 60 studiepoengs omfang avlagt ved Universitetet i Oslo.</article><article class="legalP" id="kapittel-1-ledd-4">Om krav til en programplan, eventuelt en studieretningsplan, se § 3.3.</article> <article class="defaultP" margin-top="true"><strong>§ 2.7.2.</strong> <i>Graden master av 1-2 års omfang</i></article><article class="legalP" id="kapittel-1-ledd-5">Til graden master av 1 år/60 studiepoeng, 1 1/2 år/90 studiepoeng eller 2 år/120 studiepoengs omfang ved Universitetet i Oslo må emner av til sammen minst 60 studiepoengs omfang, inkludert masteroppgave, være avlagt ved Universitetet i Oslo. Det enkelte fakultet kan i programplan/studieretningsplan og/eller emnebeskrivelse fastsette at masteroppgaven kan avlegges i tilknytning til samarbeidsavtale med annen norsk eller utenlandsk institusjon.</article><article class="legalP" id="kapittel-1-ledd-6">Om krav til en programplan, eventuelt en studieretningsplan, se § 3.3.</article><article class="legalP" id="kapittel-1-ledd-7">Om krav til en emnebeskrivelse, se § 3.4.</article> <article class="defaultP" margin-top="true"><strong>§ 2.7.3.</strong> <i>Gradene av 5-6 års omfang</i></article><article class="legalP" id="kapittel-1-ledd-8">Til gradene master av 5 år/300 studiepoengs omfang og til graden master i rettsvitenskap ved Universitetet i Oslo må emner eller andre studieenheter av til sammen minst 60 studiepoengs omfang, inkludert masteroppgave, være avlagt ved Universitetet i Oslo. Det enkelte fakultet kan i programplan/studieretningsplan og/eller i emne- eller annen studieenhetsbeskrivelse fastsette at masteroppgaven kan avlegges i tilknytning til samarbeidsavtale med annen norsk eller utenlandsk institusjon.</article><article class="legalP" id="kapittel-1-ledd-9">Om krav til en programplan, eventuelt en studieretningsplan, se § 3.3.</article><article class="legalP" id="kapittel-1-ledd-10">Om krav til en emnebeskrivelse og til en annen studieenhetsbeskrivelse, se § 3.4.</article><article class="legalP" id="kapittel-1-ledd-11">Til gradene cand.theol., cand.med. og cand.psychol. ved Universitetet i Oslo må emner eller andre studieenheter av til sammen minst 60 studiepoengs omfang være avlagt ved Universitetet i Oslo.</article> <article class="defaultP" margin-top="true">§ 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Krav til innhold og sammensetning ved tildeling på delvis samme grunnlag av samme grad på ny eller av flere grader</span></span></article> <article class="defaultP" margin-top="true"><strong>§ 2.8.1.</strong> <i>Graden bachelor</i></article><article class="legalP" id="kapittel-1-ledd-12">Til graden bachelor på ny, eller på et grunnlag som helt eller delvis inkluderer en tidligere tildelt grad, må ved Universitetet i Oslo emner av til sammen minst 60 studiepoengs omfang være avlagt i tillegg til tidligere oppnådd grad. De nye emnene må sammen med tidligere emner, eller i tillegg til disse, innebære at ny grad får et annet faglig tyngdepunkt i studieprogram, studieretning eller fritt sammensatt grad enn den tidligere graden, dvs. med en emnegruppe av minst 80 studiepoengs omfang eller programdefinerte emner av minst 120 studiepoengs omfang innen et annet fagområde enn den tidligere gradens faglige tyngdepunkt.</article><article class="legalP" id="kapittel-1-ledd-13">Av de nye emnene må emner av minst 60 studiepoengs omfang være avlagt ved Universitetet i Oslo.</article> <article class="defaultP" margin-top="true"><strong>§ 2.8.2.</strong> <i>Graden master av 1-2 års omfang</i></article><article class="legalP" id="kapittel-1-ledd-14">Til graden master av 1 år/60 studiepoeng, 1 1/2 år/90 studiepoeng eller 2 år/120 studiepoengs omfang på ny, eller på et grunnlag som helt eller delvis inkluderer en annen tildelt grad, må ved Universitetet i Oslo emner av til sammen minst 60 studiepoengs omfang være avlagt i tillegg til tidligere oppnådd grad, og disse emnene må inkludere annen masteroppgave enn tidligere grad.</article><article class="legalP" id="kapittel-1-ledd-15">Av de nye emnene må emner av minst 60 studiepoengs omfang være avlagt ved Universitetet i Oslo.</article> <article class="defaultP" margin-top="true"><strong>§ 2.8.3.</strong> <i>Gradene av 5-6 års omfang</i></article><article class="legalP" id="kapittel-1-ledd-16">Til graden master av 5 år/300 studiepoengs omfang eller graden master i rettsvitenskap, på ny eller på et grunnlag som helt eller delvis inkluderer en annen tildelt grad, må ved Universitetet i Oslo ordinært emner eller andre studieenheter av til sammen minst 60 studiepoengs omfang være avlagt i tillegg til tidligere oppnådd grad. Det enkelte fakultet kan likevel i programplan/studieretningsplan for 5-årig mastergrad fastsette at emner eller andre studieenheter av til sammen minst 90 studiepoengs omfang må være avlagt i tillegg til tidligere oppnådd grad.</article><article class="legalP" id="kapittel-1-ledd-17">De nye emnene eller studieenhetene av minst 60/90 studiepoengs omfang må inkludere annen masteroppgave enn tidligere grad. Av de nye emnene eller studieenhetene må emner eller studieenheter av minst 60 studiepoengs omfang være avlagt ved Universitetet i Oslo.</article><article class="legalP" id="kapittel-1-ledd-18">Om krav til en programplan, eventuelt en studieretningsplan, se § 3.3.</article><article class="legalP" id="kapittel-1-ledd-19">Til gradene cand.theol., cand.med. og cand.psychol. på ny eller på et grunnlag som helt eller delvis inkluderer en annen tildelt grad, må ved Universitetet i Oslo emner eller andre studieenheter av til sammen minst 90 studiepoengs omfang være avlagt i tillegg til tidligere oppnådd grad.</article><article class="legalP" id="kapittel-1-ledd-20">Av de nye emnene eller studieenhetene må emner eller studieenheter av minst 60 studiepoengs omfang være avlagt ved Universitetet i Oslo.</article> <article class="defaultP" margin-top="true">§ 3-3, § 3-4 og § 3-5 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Programplan</span></span><article class="legalP" id="kapittel-1-foreslåttparagraf-2-ledd-1">En programplan skal omfatte faglige krav, struktur og innhold, undervisning, eksamen og særskilte forhold tilknyttet studieprogrammet.</article><article class="legalP" id="kapittel-1-foreslåttparagraf-2-ledd-2">Om visse krav til hva som må fremgå av eller fastsettes i en programplan, se §§ 2.7.1, 2.7.2, 2.7.3, 2.8.3, 3.2.1, 4.4, 5.6.2 og 6.2.3.</article><article class="legalP" id="kapittel-1-foreslåttparagraf-2-ledd-3">Rektor fastsetter øvrige krav til en programplan.</article><article class="legalP" id="kapittel-1-foreslåttparagraf-2-ledd-4">Fakultetet selv skal fastsette programplanen og/eller studieretningsplanen for det enkelte studieprogram som administreres av fakultetet. Andre deltagende fakulteter må godkjenne sin del av programplanen. For Lektor- og adjunktprogrammet skal likevel Rektor fastsette programplanen.</article><article class="legalP" id="kapittel-1-foreslåttparagraf-2-ledd-5">Om studieprogresjon og tap av studierett for et studieprogram, se §§ 7.1.6 og 7.2.1/7.2.2 med utfyllende regler.</article></article><article class="futureLegalArticle" data-name="§3-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Emne- og annen studieenhetsbeskrivelse</span></span></article> <article class="defaultP" margin-top="true"><strong>§ 3.4.1.</strong> <i>Krav til en emne- eller annen studieenhetsbeskrivelse</i></article><article class="legalP" id="kapittel-1-ledd-21">En emnebeskrivelse for et emne og en studieenhetsbeskrivelse for en annen studieenhet enn emne skal omfatte faglige krav, omfang og innhold, undervisning, eksamen og særskilte forhold tilknyttet emnet eller studieenheten. For et emne må det fremgå hvilke emnegrupper det kan inngå eller inngår i. Dersom emnet inngår i en tverrfaglig emnegruppe, må andre deltagende fakulteter godkjenne omtalen av emnegruppen. Om emnegrupper, se § 3.1.3.</article><article class="legalP" id="kapittel-1-ledd-22">Om visse krav til hva som må fremgå av eller fastsettes i en emnebeskrivelse eller i en studieenhetsbeskrivelse for annen studieenhet enn emne, se §§ 2.7.2, 2.7.3, 3.2.2, 3.2.3, 4.2, 4.4, 5.3, 5.4, 5.6.2, 6.2.1, 6.2.3 og 6.3.</article><article class="legalP" id="kapittel-1-ledd-23">Rektor fastsetter øvrige krav til en emnebeskrivelse.</article><article class="legalP" id="kapittel-1-ledd-24">Fakultetet selv skal fastsette kravene til en studieenhetsbeskrivelse for en studieenhet innenfor en av de 5-6-årige gradene, jf. § 3.2.4, så langt det er mulig i samsvar med de krav som fastsettes til en emnebeskrivelse.</article><article class="futureLegalArticle" data-name="§3-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Godskrivning og godkjenning av annen utdanning</span></span></article> <article class="defaultP" margin-top="true"><strong>§ 3.5.1.</strong> <i>Godskrivning av grad, yrkesutdanning, fag eller emne fra institusjon som går inn under UH-loven av 1. april 2005 nr. 15</i></article><article class="legalP" data-text-size="small" id="kapittel-1-ledd-25">Fastsatt med hjemmel i § 3-4 i UH-loven av 1. april 2005 nr. 15.</article><article class="legalP" id="kapittel-1-ledd-26">Rektor kan i utfyllende regler og i samsvar med eventuelle nasjonale bestemmelser fastsette hvordan grad, yrkesutdanning, emnegruppe, emne og/eller annen studieenhet fra en institusjon som går inn under UH-loven av 1. april 2005 nr. 15, kan inngå som del av grad eller studium som gis ved Universitetet i Oslo.</article><article class="legalP" id="kapittel-1-ledd-27">Fakultetet avgjør søknad om godskriving av grad, yrkesutdanning, emnegruppe, emne og/eller annen studieenhet fra en institusjon som går inn under UH-loven av 1. april 2005 nr. 15, som del av grad eller studium som gis ved fakultetet.</article><article class="legalP" id="kapittel-1-ledd-28">Om krav til hva som må være avlagt ved Universitetet i Oslo, se § 2-7 og § 2-8.</article> <article class="defaultP" margin-top="true">§ 10.3.1 pkt. a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-28-punkt-1"><span class="miscHeadline"><i>§ 2-7</i></span><article class="legalP" id="kapittel-1-ledd-28-punkt-1-ledd-1">Der den enkelte bestemmelse i § 2-7 er til ugunst for en student i forhold til bestemmelse i forskrift 6. mai 2003 nr. 1077 om studier og eksamener ved Universitetet i Oslo, vedtatt av Universitetsstyret og endret senest 15. november 2004, skal sistnevnte forskrifts tilsvarende bestemmelser gjelde for studentens påbegynte studieprogram, men bare dersom bestemmelser i forskrift 10. april 2006 nr. 412 om godskriving av høyere utdanning, fastsatt av Kunnskapsdepartementet ikke er til hinder for dette.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-30-974/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks, med virkning fra 1. januar 2006.</article></section><section class="section" id="kapittel-3" data-lovdata-URL="LTI/forskrift/2006-06-30-974/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2007 hefte 4 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Ved en inkurie hadde deler av § 3-4 og § 3-5 falt ut ved kunngjøringen. § 3-4 og § 3-5 skal lyde:</article><article class="futureLegalArticle" data-name="§3-4" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Emne- og annen studieenhetsbeskrivelse</span></span></article> <article class="defaultP" margin-top="true"><strong>§ 3.4.1.</strong> <i>Krav til en emne- eller annen studieenhetsbeskrivelse</i></article><article class="legalP" id="kapittel-3-ledd-1">En emnebeskrivelse for et emne og en studieenhetsbeskrivelse for en annen studieenhet enn emne skal omfatte faglige krav, omfang og innhold, undervisning, eksamen og særskilte forhold tilknyttet emnet eller studieenheten. For et emne må det fremgå hvilke emnegrupper det kan inngå eller inngår i. Dersom emnet inngår i en tverrfaglig emnegruppe, må andre deltagende fakulteter godkjenne omtalen av emnegruppen. Om emnegrupper, se § 3.1.3.</article><article class="legalP" id="kapittel-3-ledd-2">Om visse krav til hva som må fremgå av eller fastsettes i en emnebeskrivelse eller i en studieenhetsbeskrivelse for annen studieenhet enn emne, se §§ 2.7.2, 2.7.3, 3.2.2, 3.2.3, 4.2, 4.4, 5.3, 5.4, 5.6.2, 6.2.1, 6.2.3 og 6.3.</article><article class="legalP" id="kapittel-3-ledd-3">Rektor fastsetter øvrige krav til en emnebeskrivelse.</article><article class="legalP" id="kapittel-3-ledd-4">Fakultetet selv skal fastsette kravene til en studieenhetsbeskrivelse for en studieenhet innenfor en av de 5-6-årige gradene, jf. § 3.2.4, så langt det er mulig i samsvar med de krav som fastsettes til en emnebeskrivelse.</article> <article class="defaultP" margin-top="true"><i><strong>3.4.2.</strong> Fastsettelse av emne- eller en annen studieenhetsbeskrivelse</i></article><article class="legalP" id="kapittel-3-ledd-5"><i>Fakultetet skal fastsette emnebeskrivelsen for det enkelte emne innen fakultetets fagområde.</i></article><article class="legalP" id="kapittel-3-ledd-6"><i>For examen philosophicum skal likevel rektor fastsette emnebeskrivelsen.</i></article><article class="legalP" id="kapittel-3-ledd-7"><i>Fakultetet skal fastsette studieenhetsbeskrivelsen for den enkelte studieenhet innen fakultetets studieprogram til en av de 5-6-årige gradene, jf. § 3.2.4.</i></article><article class="futureLegalArticle" data-name="§3-5" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Godskrivning og godkjenning av annen utdanning</span></span></article> <article class="defaultP" margin-top="true"><strong>§ 3.5.1.</strong> <i>Godskrivning av grad, yrkesutdanning, fag eller emne fra institusjon som går inn under UH-loven av 1. april 2005 nr. 15</i></article><article class="legalP" data-text-size="small" id="kapittel-3-ledd-8">Fastsatt med hjemmel i § 3-4 i UH-loven av 1. april 2005 nr. 15.</article><article class="legalP" id="kapittel-3-ledd-9">Rektor kan i utfyllende regler og i samsvar med eventuelle nasjonale bestemmelser fastsette hvordan grad, yrkesutdanning, emnegruppe, emne og/eller annen studieenhet fra en institusjon som går inn under UH-loven av 1. april 2005 nr. 15, kan inngå som del av grad eller studium som gis ved Universitetet i Oslo.</article><article class="legalP" id="kapittel-3-ledd-10">Fakultetet avgjør søknad om godskriving av grad, yrkesutdanning, emnegruppe, emne og/eller annen studieenhet fra en institusjon som går inn under UH-loven av 1. april 2005 nr. 15, som del av grad eller studium som gis ved fakultetet.</article><article class="legalP" id="kapittel-3-ledd-11">Om krav til hva som må være avlagt ved Universitetet i Oslo, se § 2-7 og § 2-8.</article> <article class="defaultP" margin-top="true"><i><strong>3.5.2.</strong> Godkjenning av grad eller utdanning fra utenlandsk eller norsk institusjon som ikke går inn under UH-loven av 1. april 2005 nr. 15</i></article><article class="legalP" data-text-size="small" id="kapittel-3-ledd-12"><i>Fastsatt med hjemmel i § 3-4 i UH-loven av 1. april 2005 nr. 15.</i></article><article class="legalP" id="kapittel-3-ledd-13"><i>Fakultetet selv avgjør søknad om å få godkjent grad eller utdanning fra utenlandsk eller norsk institusjon som ikke går inn under UH-Loven av 1. april 2005 nr. 15, som:</i><ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-13-punkt-1"><article class="legalP" id="kapittel-3-ledd-13-punkt-1-ledd-1"><i>jevngod med grad som gis av fakultetet</i></article></article></li><li data-li-identifier="b)" data-name="b)"><article class="listArticle" id="kapittel-3-ledd-13-punkt-2"><article class="legalP" id="kapittel-3-ledd-13-punkt-2-ledd-1"><i>del av grad eller studium som gis ved fakultetet.</i></article></article></li></ul></article></section></main></body></html>