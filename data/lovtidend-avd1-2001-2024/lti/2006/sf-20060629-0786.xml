<!DOCTYPE html><html lang="no"><head><title>Forskrift om frakt av farlig last på lasteskip og lektere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-29-786</dd><dt class="dokid">DokumentID</dt><dd class="dokid">LTI/forskrift/2006-06-29-786</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 10 s 1306</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-05-21-406</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§68</li><li>lov/1903-06-09-7/§69</li><li>lov/1903-06-09-7/§106</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li><li>forskrift/1979-01-15-1</li></ul></dd><dt class="dateOfPublication">Kunngjort</dt><dd class="dateOfPublication">2006-07-04</dd><dt class="journalNumber">Journalnummer</dt><dd class="journalNumber">2006-0608</dd><dt class="titleShort">Korttittel</dt><dd class="titleShort">Forskrift om farlig last på lasteskip</dd><dt class="title">Tittel</dt><dd class="title">Forskrift om frakt av farlig last på lasteskip og lektere.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 29. juni 2006 med hjemmel i lov 9. juni 1903 nr. 7 om Statskontrol med Skibes Sjødygtighed m.v. § 1, § 41a, § 42, § 68, § 69 og § 106, jf. delegeringsvedtak 12. oktober 1962 nr. 5, delegeringsvedtak 5. april 1963 nr. 9, samt delegeringsvedtak 1. desember 1978 nr. 1 og delegeringsvedtak 15. januar 1979 nr. 1. Jf. EØS-avtalen vedlegg II kap. XIX nr. 1 (direktiv 98/34/EF som endret ved direktiv 98/48/EF) og lov 17. desember 2004 nr. 101 om europeisk meldeplikt for tekniske regler (EØS-høringsloven).</dd><dt class="refid">RefID</dt><dd class="refid">forskrift/2006-06-29-786</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frakt av farlig last på lasteskip og lektere.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Pliktsubjekt</li><li>§ 4. Fravik</li><li>§ 5. Forholdet til internasjonalt regelverk</li><li>§ 6. Spesielle tiltak mot brann</li><li>§ 7. Skip som fører farlig last som pakket gods eller som faste bulklaster</li><li>§ 8. Skip som fører farlige flytende kjemikalier i bulk</li><li>§ 9. Skip som fører flytende gasser i bulk</li><li>§ 10. Skip som fører pakket bestrålt kjernebrensel, plutonium og høyradioaktivt avfall (INF)</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-29-786" id="dokument"><h1>Forskrift om frakt av farlig last på lasteskip og lektere.</h1><article class="legalArticle" data-lovdata-URL="LTI/forskrift/2006-06-29-786/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for alle norske lasteskip og lektere, med mindre annet fremgår av de enkelte paragrafer.<sup class="footnotereference" data-footnotereferencevalue="1" data-unique-footnote-counter="1">1</sup>, <sup class="footnotereference" data-footnotereferencevalue="2" data-unique-footnote-counter="2">2</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se forskrift 21. mai 1987 nr. 406 om transport på skip av spesielle eller farlige laster i bulk eller som pakket gods for passasjerskip.</article><article class="footnote" data-name="2" data-unique-footnote-counter="2"><span class="footnoteLabel">2</span> Se forskrift 29. juni 2006 nr. 785 om frakt av last på lasteskip og lektere og forskrift 29. august 2003 nr. 1114 om sikker lasting og lossing på bulkskip.</article></footer></article><article class="legalArticle" data-lovdata-URL="LTI/forskrift/2006-06-29-786/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift betyr:</article><article class="numberedLegalP" data-numerator="1" id="paragraf-2-nummer-1">(1) <i>BC-koden:</i> (Code of Safe Practice for Solid Bulk Cargoes). Regler for frakt av faste bulklaster, vedtatt av IMO ved resolusjon A.434(XI), med senere endringer.</article><article class="numberedLegalP" data-numerator="2" id="paragraf-2-nummer-2">(2) <i>BCH-koden:</i> (Code for the Construction and Equipment of Ships Carrying Dangerous Chemicals in Bulk). Regler for bygging og utrustning av skip som fører farlige kjemikalier i bulk, vedtatt av IMO ved resolusjon A.212(VII), med senere endringer.</article><article class="numberedLegalP" data-numerator="3" id="paragraf-2-nummer-3">(3) <i>Direktiv 2002/59/EF:</i> Direktiv 2002/59/EF om opprettelse av et trafikkovervåknings- og trafikkinformasjonssystem for skipsfarten i Fellesskapet og om opphevelse av direktiv 93/75/EØF, med senere endringer.</article><article class="numberedLegalP" data-numerator="4" id="paragraf-2-nummer-4">(4) <i>EmS:</i> (Emergency Response Procedures for Ships Carrying Dangerous Goods). Nødprosedyrer for skip som frakter pakket farlig last, MSC/Circ.1025, med senere endringer.</article><article class="numberedLegalP" data-numerator="5" id="paragraf-2-nummer-5">(5) <i>GC-koden:</i> (Code for the Construction and Equipment of Ships Carrying Liquefied Gases in Bulk). Regler for bygging og utrustning av skip som fører flytende gasser i bulk, vedtatt av IMO ved resolusjon A.328(IX), med senere endringer.</article><article class="numberedLegalP" data-numerator="6" id="paragraf-2-nummer-6">(6) <i>Gasskoden for eksisterende gasskip: (</i>Code for Existing Ships Carrying Liquefied Gases in Bulk). Regler for frakt av flytende gasser i bulk på eksisterende gasskip, vedtatt av IMO ved resolusjon A.329(IX), med senere endringer.</article><article class="numberedLegalP" data-numerator="7" id="paragraf-2-nummer-7">(7) <i>IBC-koden:</i> (International Code for the Construction and Equipment of Ships carrying Dangerous Chemicals in Bulk). Internasjonale regler for bygging og utrustning av skip som frakter farlige kjemikalier i bulk, vedtatt av IMO ved resolusjon MSC.4(48), med senere endringer.</article><article class="numberedLegalP" data-numerator="8" id="paragraf-2-nummer-8">(8) <i>IGC-koden:</i> (International Code for the Construction and Equipment of Ships Carrying Liquefied Gases in Bulk). Den internasjonale gasskipskode, Internasjonale regler for bygging og utrustning av skip som fører flytende gasser i bulk, vedtatt av IMO ved resolusjon MSC.5(48), med senere endringer.</article><article class="numberedLegalP" data-numerator="9" id="paragraf-2-nummer-9">(9) <i>IMDG-koden:</i> (International Maritime Dangerous Goods Code). Internasjonale regler for frakt av pakket farlig last til sjøs, vedtatt av IMO ved resolusjon A.716(17), med senere endringer.</article><article class="numberedLegalP" data-numerator="10" id="paragraf-2-nummer-10">(10) <i>INF-koden:</i> (International Code for the Safe Carriage of Packaged Irradiated Nuclear Fuel, Plutonium and High-Level Radioactive Wastes on Board Ships). Internasjonale sikkerhetsregler for transport av pakket bestrålt kjernebrensel, plutonium og høyradioaktivt avfall om bord på skip, vedtatt av IMO ved resolusjon MSC.88(71), med senere endringer.</article><article class="numberedLegalP" data-numerator="11" id="paragraf-2-nummer-11">(11) <i>Lastsikringsmanual:</i> (Cargo Securing Manual). Manual for sikring av last, som krevd i SOLAS, utarbeidet i henhold til IMOs retningslinjer, MSC/Circ.745, med senere endringer.</article><article class="numberedLegalP" data-numerator="12" id="paragraf-2-nummer-12">(12) <i>MARPOL 73/78:</i> (International Convention for the Prevention of Pollution from Ships, 1973, as modified by the Protocol of 1978). Den internasjonale konvensjon om hindring av forurensning fra skip, med senere endringer.</article><article class="numberedLegalP" data-numerator="13" id="paragraf-2-nummer-13">(13) <i>MFAG:</i> (Medical First Aid Guide for Use in Accidents Involving Dangerous Goods). Retningslinjer for medisinsk førstehjelp til bruk ved ulykker som involverer farlig last, MSC/Circ.857, med senere endringer.</article><article class="numberedLegalP" data-numerator="14" id="paragraf-2-nummer-14">(14) <i>Resolusjon A.673(16):</i> (Guidelines for the transport and handling of limited amounts of hazardous and noxious liquid substances in bulk in offshore support vessels). IMOs retningslinjer for transport og håndtering av begrensede mengder farlige og giftige stoffer i bulk på forsyningsskip.</article><article class="numberedLegalP" data-numerator="15" id="paragraf-2-nummer-15">(15) <i>SOLAS: (</i>International Convention for the Safety of Life at Sea 1974). Internasjonal konvensjon for sikkerhet for menneskeliv til sjøs av 1974, med senere endringer.</article><article class="numberedLegalP" data-numerator="16" id="paragraf-2-nummer-16">(16) <i>STCW:</i> (International Convention for Standards, Training, Certificates and Watchkeeping 1978). Internasjonal konvensjon om normer for opplæring, sertifikater og vakthold for sjøfolk av 1978, med senere endringer.</article></article><article class="legalArticle" data-lovdata-URL="LTI/forskrift/2006-06-29-786/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pliktsubjekt</span></h2><article class="legalP" id="paragraf-3-ledd-1">Rederiet og skipsføreren skal sørge for at bestemmelsene i denne forskrift blir fulgt. Avskiper skal sørge for at bestemmelsen i § 7, annet ledd følges.</article></article><article class="legalArticle" data-lovdata-URL="LTI/forskrift/2006-06-29-786/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h2><article class="legalP" id="paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst som Norge har sluttet seg til.</article></article><article class="legalArticle" data-lovdata-URL="LTI/forskrift/2006-06-29-786/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til internasjonalt regelverk</span></h2><article class="legalP" id="paragraf-5-ledd-1">Følgende internasjonale regelverk gjelder for skip omfattet av denne forskrift med mindre annet fremgår uttrykkelig av de enkelte bestemmelser:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">SOLAS kapittel VII</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">BC-koden</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">IBC-koden/BCH-koden</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">IGC-koden/GC-koden/Gasskoden for eksisterende gasskip</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">IMDG-koden</article></article></li><li data-li-identifier="f)" data-name="f)"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">INF-koden</article></article></li><li data-li-identifier="g)" data-name="g)"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">IMO Res. A.673(16)</article></article></li><li data-li-identifier="h)" data-name="h)"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">Direktiv 2002/59/EF.</article></article></li></ul></article><article class="legalP" id="paragraf-5-ledd-2">Den internasjonale ikrafttredelse skal følges. Der internasjonal ikrafttredelse ikke er bestemt eller inntrådt, gjelder regelen fra denne forskriftens ikrafttredelsesdato.</article></article><article class="legalArticle" data-lovdata-URL="LTI/forskrift/2006-06-29-786/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Spesielle tiltak mot brann</span></h2><article class="legalP" id="paragraf-6-ledd-1">Lasteskip med bruttotonnasje 500 og over som er bygget på eller etter 1. september 1984 og før 1. juli 2002, med fartsområde stor kystfart og større fart, skal oppfylle de spesielle kravene til sikkerhet i SOLAS 2001 utgave regel II-2/54.</article><article class="legalP" id="paragraf-6-ledd-2">Lasteskip med bruttotonnasje mindre enn 500 som er bygget på eller etter 1. februar 1992 og før 1. juli 2002, med fartsområde stor kystfart og større fart, skal følge SOLAS 2001 utgave regel II-2/54.</article><article class="legalP" id="paragraf-6-ledd-3">Alle lasteskip, uavhengig av størrelse, bygget på eller etter 1. juli 2002, med fartsområde stor kystfart og større fart, skal følge SOLAS 2004 utgave regel II-2/19 med senere endringer.</article></article><article class="legalArticle" data-lovdata-URL="LTI/forskrift/2006-06-29-786/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Skip som fører farlig last som pakket gods eller som faste bulklaster</span></h2><article class="legalP" id="paragraf-7-ledd-1">Skip som frakter farlig last som pakket gods eller som faste bulklaster skal, så langt de er omfattet av regelverket nevnt i bokstav a-h nedenfor, oppbevare følgende dokumentasjon om bord:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">SOLAS kapittel VII</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">SOLAS regel II-2/19 og SOLAS 2001 utgave regel II-2/54</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">MARPOL vedlegg III</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">BC-koden</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">IMDG-koden</article></article></li><li data-li-identifier="f)" data-name="f)"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">EmS</article></article></li><li data-li-identifier="g)" data-name="g)"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">MFAG</article></article></li><li data-li-identifier="h)" data-name="h)"><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">Direktiv 2002/59/EF.</article></article></li></ul></article><article class="legalP" id="paragraf-7-ledd-2">Pakket farlig gods som frembys for sjøtransport skal være forskriftsmessig merket, emballert og ledsaget av nødvendige transportdokumenter. Gods som ikke er i samsvar med dette, skal avvises for transport. Gods i skadet emballasje skal alltid avvises.</article><article class="legalP" id="paragraf-7-ledd-3">Alle skip som fører farlig gods, skal ha en spesiell liste, fraktoppgave eller detaljert stuingsplan som angir det farlige godset om bord og plasseringen av dette.</article><article class="legalP" id="paragraf-7-ledd-4">Statens strålevern er vedkommende fagmyndighet for radioaktive stoffer (klasse 7). Ved transport av atomsubstans (anriket uran, plutonium og radioaktivt avfall) kreves løyve etter lov 12. mai 1972 nr. 28 om atomenergivirksomhet. Dokumentasjon på slikt løyve skal oppbevares om bord.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-7-ledd-5">Alt landbasert personell i rederiet og alle besetningsmedlemmer, som skal utføre oppgaver som omfatter vurdering og behandling av pakket farlig gods på lasteskip, skal gis opplæring i sikkerhetstiltak og i håndtering av pakket farlig gods. Opplæringen skal være i henhold til krav i IMDG-koden og STCW for så vidt gjelder krav til opplæring av personell på skip som frakter farlig gods, og skal kunne dokumenteres.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Tilsynsmyndighet etter lov 12. mai 1972 nr. 28 om atomenergivirksomhet er Statens strålevern.</article></footer></article><article class="legalArticle" data-lovdata-URL="LTI/forskrift/2006-06-29-786/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Skip som fører farlige flytende kjemikalier i bulk</span></h2><article class="legalP" id="paragraf-8-ledd-1">Skip som frakter farlige, flytende kjemikalier i bulk skal, så langt de er omfattet av regelverket nevnt i bokstav a-g nedenfor, oppbevare følgende dokumentasjon om bord:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">SOLAS kapittel VII</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">MARPOL vedlegg II</article></article></li><li data-li-identifier="c)" data-name="c)"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">IBC-koden</article></article></li><li data-li-identifier="d)" data-name="d)"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">BCH-koden</article></article></li><li data-li-identifier="e)" data-name="e)"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">Resolusjon A.673(16)</article></article></li><li data-li-identifier="f)" data-name="f)"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">MFAG</article></article></li><li data-li-identifier="g)" data-name="g)"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">Direktiv 2002/59/EF.</article></article></li></ul></article><article class="legalP" id="paragraf-8-ledd-2">For kjemikalieskip hvor Sjøfartsdirektoratet skal utstede sertifikat, skal rederi eller fører kunne fremlegge skriftlig erklæring fra besiktelsesinstitusjon om at skipet tilfredsstiller henholdsvis IBC-kodens eller BCH-kodens regler for transport av flytende kjemikalier, samt oppgave over de laster skipet er godkjent for å transportere.</article><article class="legalP" id="paragraf-8-ledd-3">Kjemikalieskip kjølstrukket eller tilsvarende byggestadium er nådd på eller etter 1. juli 1986 skal følge bestemmelsene i SOLAS kap. VII, samt bestemmelsene i IBC-koden.</article><article class="legalP" id="paragraf-8-ledd-4">Kjemikalieskip hvor kjølen er strukket eller tilsvarende byggestadium er nådd før 1. juli 1986, skal følge bestemmelsene i BCH-koden.</article><article class="legalP" id="paragraf-8-ledd-5">Resolusjonen IMO A.673(16) gjelder alle brennbare stoffer, uavhengig av om de er listet i resolusjonens appendiks 1.</article></article><article class="legalArticle" data-lovdata-URL="LTI/forskrift/2006-06-29-786/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Skip som fører flytende gasser i bulk</span></h2><article class="legalP" id="paragraf-9-ledd-1">Skip som frakter flytende gasser i bulk skal, så langt de er omfattet av regelverket nevnt i bokstav a-g nedenfor, oppbevare følgende dokumentasjon om bord:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">SOLAS kapittel VII</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">IGC-koden</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">Gasskoden for eksisterende gasskip</article></article></li><li data-li-identifier="d)" data-name="d)"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">GC-koden</article></article></li><li data-li-identifier="e)" data-name="e)"><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">Resolusjon A.673(16)</article></article></li><li data-li-identifier="f)" data-name="f)"><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">MFAG</article></article></li><li data-li-identifier="g)" data-name="g)"><article class="listArticle" id="paragraf-9-ledd-1-punkt-7"><article class="legalP" id="paragraf-9-ledd-1-punkt-7-ledd-1">Direktiv 2002/59/EF.</article></article></li></ul></article><article class="legalP" id="paragraf-9-ledd-2">For gasskip hvor Sjøfartsdirektoratet skal utstede sertifikat, skal reder eller fører kunne fremlegge skriftlig erklæring fra besiktelsesinstitusjon om at skipet tilfredsstiller henholdsvis IGC-kodens, GC-kodens eller Gasskoden for eksisterende gasskips regler for transport av flytende gasser, samt oppgave over de laster skipet er godkjent for å transportere.</article><article class="legalP" id="paragraf-9-ledd-3">Gasskip hvor kjølen er strukket eller tilsvarende byggestadium er nådd 1. juli 1986 eller etter, skal følge bestemmelsene i SOLAS kap. VII, samt bestemmelsene i IGC-koden.</article><article class="legalP" id="paragraf-9-ledd-4">Gasskip hvor kjølen er strukket eller tilsvarende byggestadium er nådd før 1. juli 1986 skal følge henholdsvis GC-koden eller Gasskoden for eksisterende gasskip. GC-koden skal følges hvor kontrakt om bygging er inngått etter 31. oktober 1976, hvor kjølen er strukket eller tilsvarende byggestadium er nådd etter 31. desember 1976 eller levering har funnet sted etter 30. juni 1980. Tilsvarende datoer gjelder ved vesentlig ombygging, for henholdsvis kontraktinngåelse, påbegynt ombygging og ferdigstillelse.</article></article><article class="legalArticle" data-lovdata-URL="LTI/forskrift/2006-06-29-786/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Skip som fører pakket bestrålt kjernebrensel, plutonium og høyradioaktivt avfall (INF)</span></h2><article class="legalP" id="paragraf-10-ledd-1">Skip som fører pakket bestrålt kjernebrensel, plutonium og høyradioaktivt avfall (INF) skal, så langt de er omfattet av regelverket nevnt bokstav a- g nedenfor, oppbevare følgende dokumentasjon om bord:<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">SOLAS kapittel VII</article></article></li><li data-li-identifier="b)" data-name="b)"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">EmS</article></article></li><li data-li-identifier="c)" data-name="c)"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">INF-koden</article></article></li><li data-li-identifier="d)" data-name="d)"><article class="listArticle" id="paragraf-10-ledd-1-punkt-4"><article class="legalP" id="paragraf-10-ledd-1-punkt-4-ledd-1">IMDG-koden</article></article></li><li data-li-identifier="e)" data-name="e)"><article class="listArticle" id="paragraf-10-ledd-1-punkt-5"><article class="legalP" id="paragraf-10-ledd-1-punkt-5-ledd-1">MARPOL vedlegg III</article></article></li><li data-li-identifier="f)" data-name="f)"><article class="listArticle" id="paragraf-10-ledd-1-punkt-6"><article class="legalP" id="paragraf-10-ledd-1-punkt-6-ledd-1">MFAG</article></article></li><li data-li-identifier="g)" data-name="g)"><article class="listArticle" id="paragraf-10-ledd-1-punkt-7"><article class="legalP" id="paragraf-10-ledd-1-punkt-7-ledd-1">Direktiv 2002/59/EF</article></article></li><li data-li-identifier="h)" data-name="h)"><article class="listArticle" id="paragraf-10-ledd-1-punkt-8"><article class="legalP" id="paragraf-10-ledd-1-punkt-8-ledd-1">Ved transport av atomsubstans (anriket uran, plutonium og radioaktivt avfall) kreves løyve etter lov 12. mai 1972 nr. 28 om atomenergivirksomhet. Dokumentasjon på slikt løyve skal oppbevares om bord.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Tilsynsmyndighet etter lov 12. mai 1972 nr. 28 om atomenergivirksomhet er Statens strålevern.</article></footer></article><article class="legalArticle" data-lovdata-URL="LTI/forskrift/2006-06-29-786/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Forsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov 22. mai 1902 nr. 10 (Straffeloven) § 339 nr. 2 jf. § 48a og § 48b, hvis ikke strengere straff kommer til anvendelse i henhold til annen lovbestemmelse.</article></article><article class="legalArticle" data-lovdata-URL="LTI/forskrift/2006-06-29-786/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft den 1. juli 2006.</article><article class="legalP" id="paragraf-12-ledd-2">Fra samme tid oppheves forskrift 21. mai 1987 nr. 406 om transport på skip av spesielle eller farlige laster i bulk eller som pakket gods for så vidt gjelder lasteskip og lektere.</article></article></main></body></html>