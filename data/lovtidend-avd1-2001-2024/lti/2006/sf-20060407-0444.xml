<!DOCTYPE html><html lang="no"><head><title>Utvidet delegering av forskriftskompetanse til Mattilsynet etter matloven § 19 tredje ledd – Om midlertidige forebyggende tiltak for å hindre smitte av høypatogen aviær influensa.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-04-07-444</dd><dt class="dokid">DokumentID</dt><dd class="dokid">LTI/forskrift/2006-04-07-444</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 627</dd><dt class="dateInForce">I kraft fra</dt><dd class="dateInForce">2006-04-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2006-04-28</dd><dt class="journalNumber">Journalnummer</dt><dd class="journalNumber">2006-0329</dd><dt class="titleShort">Korttittel</dt><dd class="titleShort">Deleg. av forskriftskompetanse etter matloven</dd><dt class="title">Tittel</dt><dd class="title">Utvidet delegering av forskriftskompetanse til Mattilsynet etter matloven § 19 tredje ledd – Om midlertidige forebyggende tiltak for å hindre smitte av høypatogen aviær influensa.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 7. april 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 19 tredje ledd, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2006-04-07-444</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Utvidet delegering av forskriftskompetanse til Mattilsynet etter matloven § 19 tredje ledd – Om midlertidige forebyggende tiltak for å hindre smitte av høypatogen aviær influensa.</li></ul></dd></dl></header><main class="documentBody" data-lovdata-URL="LTI/forskrift/2006-04-07-444" id="dokument"><h1>Utvidet delegering av forskriftskompetanse til Mattilsynet etter matloven § 19 tredje ledd – Om midlertidige forebyggende tiltak for å hindre smitte av høypatogen aviær influensa.</h1><article class="legalP" id="ledd-1">Landbruks- og matdepartementets delegerte myndighet til å fastsette forskrifter etter lov 19. desember 2003 nr. 124 om matproduksjon og mattrygghet mv. (matloven) § 19, tredje ledd, er delvis videre delegert til Mattilsynet under de forutsetninger som følger av delegeringsvedtak 5. mai 2004 nr. 884.</article><article class="legalP" id="ledd-2">Risikoen for utbrudd av høypatogen aviær influensa er høy. I tilfelle utbrudd av aviær influensa, i bekjempelses- og forebyggingsøyemed vil det kunne være ekstra behov for smidighet og hurtighet i saksbehandlingen ved fastsettelse av nye forskrifter. I en slik situasjonen er det behov for en særskilt og utvidet delegasjon av departementets forskriftskompetanse.</article><article class="legalP" id="ledd-3">For å oppnå effektiv forebygging og bekjempelse av høypatogen aviær influensa, delegeres derfor inntil videre Landbruks- og matdepartementets vedtaksmyndighet i henhold til matlovens § 19 tredje ledd til Mattilsynets hovedkontor.</article><article class="legalP" id="ledd-4">Den utvidete vedtakskompetansen er begrenset til å gjelde forskrifter for å forebygge eller bekjempe høypatogen aviær influensa, og hvor det av tidsnød ikke er praktisk å forelegge utkast for departementet på vanlig måte.</article><article class="legalP" id="ledd-5">Departementet skal informeres om kommende forskriftsvedtak så snart Mattilsynet har bestemt at de skal gjennomføres. Dersom forskriftsutkast skal høres, skal departementet informeres før høring.</article></main></body></html>