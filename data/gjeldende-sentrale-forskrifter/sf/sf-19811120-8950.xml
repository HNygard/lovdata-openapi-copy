<!DOCTYPE html><html lang="no"><head><title>Forskrifter om anerkjennelse av nordiske farskapsavgjørelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1981-11-20-8950</dd><dt class="dokid">DokumentID</dt><dd class="dokid">SF/forskrift/1981-11-20-8950</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie-, barnehage og likestillingsavd.</li></ul></dd><dt class="publishedIn">Publisert i</dt><dd class="publishedIn">I 1981 991</dd><dt class="dateInForce">I kraft fra</dt><dd class="dateInForce">1982-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-12-07</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-12-07-1578">forskrift/2004-12-07-1578</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-04-08-7/§85">lov/1981-04-08-7/§85</a></li></ul></dd><dt class="titleShort">Korttittel</dt><dd class="titleShort">Forskrift om nordiske farskapsavgjørelser</dd><dt class="title">Tittel</dt><dd class="title">Forskrifter om anerkjennelse av nordiske farskapsavgjørelser.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. november 1981 med hjemmel i <a href="lov/1981-04-08-7">lov 8. april 1981 nr. 7</a> om barn og foreldre (barnelova) <a href="lov/1981-04-08-7/§85">§ 85</a> andre ledd. Fremmet av Justis- og politidepartementet. <br /><strong>Endret</strong> <a href="forskrift/2004-12-07-1578">7 des 2004 nr. 1578</a> (hjemmel).</dd><dt class="refid">RefID</dt><dd class="refid">forskrift/1981-11-20-8950</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om anerkjennelse av nordiske farskapsavgjørelser.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li></ul></li></ul></dd></dl></header><main class="documentBody" data-lovdata-URL="SF/forskrift/1981-11-20-8950" id="dokument"><h1>Forskrifter om anerkjennelse av nordiske farskapsavgjørelser.</h1><article class="legalArticle" data-lovdata-URL="SF/forskrift/1981-11-20-8950/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Rettskraftig dom om farskap til barn avsagt av dansk, finsk, islandsk eller svensk domstol gjelder også i Norge. Med dom likestilles her rettsforlik.</article></article><article class="legalArticle" data-lovdata-URL="SF/forskrift/1981-11-20-8950/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Når farskapet til et barn er fastsatt i Danmark, Finland, Island eller Sverige på annen måte enn ved dom, gjelder fastsettingen også i Norge.</article></article><article class="legalArticle" data-lovdata-URL="SF/forskrift/1981-11-20-8950/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Dom eller fastsetting som nevnt i <a href="forskrift/1981-11-20-8950/§1">§§ 1</a> og <a href="forskrift/1981-11-20-8950/§2">2</a> gjelder likevel ikke i Norge når:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">dommen eller fastsettingen er i strid med en dom som gjelder i Norge og som er avsagt i et søksmål som ble reist før det andre søksmålet ble reist eller før fastsettingen skjedde,</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">dommen eller fastsettingen er i strid med en annen farskapsfastsetting som gjelder i Norge, forutsatt at fastsettingen skjedde før søksmålet ble reist eller før den andre fastsettingen skjedde.</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">søksmål om farskapet til barnet er reist i Norge eller et annet land, forutsatt at søksmålet kan lede til en dom som vil gjelde i Norge og det ble reist før det andre søksmålet ble reist eller før fastsettingen skjedde, eller</article></article></li><li data-name="4." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">anerkjennelse ville virke åpenbart støtende på norsk rettsorden.</article></article></li></ol></article></article><article class="legalArticle" data-lovdata-URL="SF/forskrift/1981-11-20-8950/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Blir det reist søksmål for norsk domstol om farskapet til et barn, og søksmål om farskapet allerede er reist for en domstol i Danmark, Finland, Island eller Sverige, skal søksmålet i Norge avvises eller stanses til det foreligger rettskraftig avgjørelse i det andre landet.</article></article><article class="legalArticle" data-lovdata-URL="SF/forskrift/1981-11-20-8950/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Forskriften her tar til å gjelde 1. januar 1982.</article><article class="legalP" id="paragraf-5-ledd-2">Den gjelder også for dommer som er avsagt og farskapsfastsettinger som har skjedd før forskriften trådte i kraft, forutsatt at dommen eller fastsettingen ikke er i strid med en annen dansk, finsk, islandsk eller svensk dom eller fastsetting fra før forskriften trådte i kraft.</article></article></main></body></html>