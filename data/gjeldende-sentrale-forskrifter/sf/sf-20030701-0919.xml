<!DOCTYPE html><html lang="no"><head><title>Forskrift om Omsetningsrådets myndighet vedrørende markedsregulering for jordbruksråvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-01-919</dd><dt class="dokid">DokumentID</dt><dd class="dokid">SF/forskrift/2003-07-01-919</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2003 hefte 10</dd><dt class="dateInForce">I kraft fra</dt><dd class="dateInForce">2003-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-02-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-02-15-200">forskrift/2023-02-15-200</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1936-07-10-6/§14">lov/1936-07-10-6/§14</a></li></ul></dd><dt class="dateOfPublication">Kunngjort</dt><dd class="dateOfPublication">2003-07-11</dd><dt class="lastupdated">Rettet</dt><dd class="lastupdated">2017-07-21 (korttittel)</dd><dt class="titleShort">Korttittel</dt><dd class="titleShort">Rammeforskriften (jordbruksråvarer)</dd><dt class="title">Tittel</dt><dd class="title">Forskrift om Omsetningsrådets myndighet vedrørende markedsregulering for jordbruksråvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet 1. juli 2003 med hjemmel i <a href="lov/1936-07-10-6">lov av 10. juli 1936 nr. 6</a> til å fremja umsetnaden av jordbruksvaror <a href="lov/1936-07-10-6/§14">§ 14</a>. <br /><strong>Endret</strong> ved <a href="forskrift/2003-12-04-1455">forskrifter 4 des 2003 nr. 1455</a>, <a href="forskrift/2004-07-08-1113">8 juli 2004 nr. 1113</a>, <a href="forskrift/2006-12-08-1373">8 des 2006 nr. 1373</a>, <a href="forskrift/2009-06-30-919">30 juni 2009 nr. 919</a>, <a href="forskrift/2013-01-21-49">21 jan 2013 nr. 49</a>, <a href="forskrift/2013-06-27-797">27 juni 2013 nr. 797</a>, <a href="forskrift/2014-09-03-1144">3 sep 2014 nr. 1144</a>, <a href="forskrift/2016-02-18-162">18 feb 2016 nr. 162</a>, <a href="forskrift/2020-09-03-1717">3 sep 2020 nr. 1717</a>, <a href="forskrift/2020-11-25-2449">25 nov 2020 nr. 2449</a>, <a href="forskrift/2023-02-15-200">15 feb 2023 nr. 200</a>. <br /> <strong>Rettelser:</strong> 21.07.2017 (korttittel).</dd><dt class="refid">RefID</dt><dd class="refid">forskrift/2003-07-01-919</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Omsetningsrådets myndighet vedrørende markedsregulering for jordbruksråvarer</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Informasjonsplikt</a></li><li><a href="#paragraf-3">§ 3. Mottaksplikt</a></li><li><a href="#paragraf-4">§ 4. Forsyningsplikt</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-07-01-919" id="dokument"><h1>Forskrift om Omsetningsrådets myndighet vedrørende markedsregulering for jordbruksråvarer</h1><article class="legalArticle" data-lovdata-URL="SF/forskrift/2003-07-01-919/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet er å fastsette rammer for Omsetningsrådets vedtak om forsynings-, mottaks- og informasjonsplikt, slik at disse utformes på en måte som gjør at de i minst mulig grad påvirker konkurranseforholdene mellom ulike aktører eller grupper av aktører i markedet.</article></article><article class="legalArticle" data-lovdata-URL="SF/forskrift/2003-07-01-919/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Informasjonsplikt</span></h2><article class="legalP" id="paragraf-2-ledd-1">Vedtak om markedsregulators informasjonsplikt skal sikre alle markedsaktører lik tilgang på informasjon om aktiviteter markedsregulator utfører i kraft av reguleringsansvaret, herunder produksjons- og forbruksprognoser, prisprognoser, prisnoteringer og reguleringsaktiviteter. Informasjon skal gjøres tilgjengelig umiddelbart etter at vedtak om endring/tiltak er foretatt.</article><article class="changesToParent">Endret ved <a href="forskrift/2009-06-30-919">forskrift 30 juni 2009 nr. 919</a> (i kraft 1 juli 2009).</article></article><article class="legalArticle" data-lovdata-URL="SF/forskrift/2003-07-01-919/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Mottaksplikt</span></h2><article class="legalP" id="paragraf-3-ledd-1">Vedtak om markedsregulators mottaksplikt skal sikre alle primærprodusenter avsetning for sin produksjon, til de vilkår som gjelder på det aktuelle mottaksanlegg på det tidspunkt leveransen finner sted.</article><article class="defaultP">1) <i>Korn og oljefrø</i></article><article class="legalP" id="paragraf-3-ledd-2">Vedtak om markedsregulators mottaksplikt fra kornkjøpere for norskprodusert korn og oljefrø skal sikre avsetning for alle primærprodusenter og kornkjøpere. Mottaksplikten gjelder i perioden 1. oktober til 15. april det enkelte kornår og for restkvanta som ikke kan selges på vanlige kommersielle vilkår til matmel- eller kraftfôrindustrien. Bindende innmelding skal skje til markedsregulator senest 10 kalenderdager før ønsket leveringsdato og senest 15. april. Leveransen skal skje til nærmeste målprisanlegg med mindre kjøper og selger blir enige om noe annet. Det er en forutsetning at markedsmulighetene utnyttes før restkvantum meldes inn.</article><article class="legalP" id="paragraf-3-ledd-3">Norskprodusert korn og oljefrø fra andre kornkjøpere enn markedsregulator skal betales med minimum samme pris og i henhold til de kvalitetskriterier som gjelder for norskprodusert korn og oljefrø levert direkte fra kornprodusent på samme anlegg og tidspunkt. Den pris som betales for korn eller oljefrø av basis kvalitet skal likevel ikke overstige målpris for vedkommende vare. Det skal, ut fra hva som til enhver tid er vanlig i markedet, tas hensyn til eventuell markedsmessig merverdi som er tilført varen i form av kvalitet, og til eventuell kostnadsinnsparing på grunn av levering av større kvanta. Prisen kan justeres for prisnedskrivingstilskudd og pristrekk som allerede er utbetalt til eller trukket fra kornkjøper.</article><article class="defaultP">2) (Opphevet)</article><article class="defaultP">3) <i>Egg</i></article><article class="legalP" id="paragraf-3-ledd-4">Vedtak om markedsregulators mottaksplikt for egg fra uavhengige aktører, skal sikre avsetningsadgang for alle primærprodusenter. Mottaksplikten for egg fra uavhengige eggpakkerier skal inntre når det er overskudd i det innenlandske markedet og markedsregulator gjennom året har avsetningsmuligheter for varen.</article><article class="legalP" id="paragraf-3-ledd-5">Det defineres som overskuddssituasjon i eggmarkedet, når markedsregulators prognoser over leveranser fra egne produsenter og salg av egg, viser et overskudd for kommende måned. I salg av egg inngår leveranser til andre markedsaktører knyttet til forsyningsplikten.</article><article class="legalP" id="paragraf-3-ledd-6">Mottaksplikten i den kommende måned avgrenses til det enkelte eggpakkeriforetaks andel av samlet omsetning via eggpakkerier foregående år, multiplisert med beregnet samlet markedsoverskudd for kommende måned. Beregnet overskudd framkommer som summen av markedsregulators og de uavhengige aktørenes overskudd for kommende måned, hvor det forutsettes at alle aktører har samme relative overskudd som markedsregulator. Mottaksplikten skal ikke gjelde i måneder der den uavhengige aktøren mottar leveranser etter forsyningsplikten.</article><article class="legalP" id="paragraf-3-ledd-7">Oppgjør for egg fra uavhengige eggpakkerier skal skje med utgangspunkt i en veid pris for de ulike størrelses- og kvalitetssorteringer, og med korrigeringer fastsatt i nærmere bestemmelser av Omsetningsrådet.</article><article class="defaultP">4) <i>Melk</i></article><article class="legalP" id="paragraf-3-ledd-8">Markedsregulator skal pålegges mottaksplikt på innenlands produsert fløte og smør fra meieriselskaper i prisutjevningsordningen for melk når det er definert overskudd av melkefett i markedet. I slike tilfeller skal det benyttes en pris som tilsvarer verdien av produksjonsfløte eller tilvirkningsverdien på smør fastsatt i <a href="forskrift/2007-06-29-904">forskrift 29. juni 2007 nr. 904 om satser i prisutjevningsordningen for melk og satser for produksjonsfløte og tilvirkningsverdi på smør</a>.</article><article class="changesToParent">Endret ved <a href="forskrift/2003-12-04-1455">forskrifter 4 des 2003 nr. 1455</a> (i kraft 1 jan 2004), <a href="forskrift/2006-12-08-1373">8 des 2006 nr. 1373</a> (i kraft 1 jan 2007), <a href="forskrift/2009-06-30-919">30 juni 2009 nr. 919</a> (i kraft 1 juli 2009), <a href="forskrift/2013-01-21-49">21 jan 2013 nr. 49</a> (i kraft 1 mars 2013), <a href="forskrift/2013-06-27-797">27 juni 2013 nr. 797</a> (i kraft 1 juli 2013), <a href="forskrift/2014-09-03-1144">3 sep 2014 nr. 1144</a>, <a href="forskrift/2016-02-18-162">18 feb 2016 nr. 162</a>, <a href="forskrift/2020-11-25-2449">25 nov 2020 nr. 2449</a>.</article></article><article class="legalArticle" data-lovdata-URL="SF/forskrift/2003-07-01-919/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forsyningsplikt</span></h2><article class="legalP" id="paragraf-4-ledd-1">Vedtak om markedsregulators forsyningsplikt skal gi uavhengige aktører tilgang til råvarer på like vilkår.</article><article class="defaultP">1) <i>Korn og oljefrø</i></article><article class="legalP" id="paragraf-4-ledd-2">I den aktuelle markedssituasjon, der Felleskjøpsgruppen normalt har underdekning av norsk korn eller oljefrø, begrenses inntil videre forsyningsplikten til å gjelde ved salg av reguleringsvare. Ved salg av reguleringsvare i regi av markedsregulator skal varen tilbys alle aktører gjennom anbudskonkurranse. Dersom et reguleringstiltak er iverksatt etter anbudskonkurranse, er det ikke nødvendig å gjennomføre ny anbudskonkurranse ved salg av reguleringsvaren.</article><article class="defaultP">2) <i>Kjøtt</i></article><article class="legalP" id="paragraf-4-ledd-3">Forsyningsplikten gjelder for norskproduserte slakt på det regulerte nivå i verdikjeden jf. jordbruksavtalen og regulert vare, jf. liste over reguleringsvare i kjøttsektoren i retningslinjene for markedsregulering av kjøtt fastsatt av Omsetningsrådet. I en normal markedssituasjon skal markedsregulator søke å gi alle aktører samme dekningsgrad med norsk råvare, med utgangspunkt i aktørenes bestillinger.</article><article class="legalP" id="paragraf-4-ledd-4">Når det er underskudd av ferske hele slakt innenlands og tollavgiften på kjøtt er satt ned i henhold til <a href="forskrift/2005-12-22-1723">forskrift 22. desember 2005 nr. 1723 om administrative nedsettelser av tollavgiftssatser for landbruksvarer</a>, kan markedsregulator fordele varemengdene best mulig mellom aktørene på grunnlag av deres ordinære kjøp av kjøtt. I slike situasjoner kan forsyningene til uavhengige aktører med egen slakting avkortes med sikte på lik dekningsgrad med norsk råvare.</article><article class="defaultP">3) <i>Egg</i></article><article class="legalP" id="paragraf-4-ledd-5">Forsyningsplikten gjelder for norskproduserte usorterte konsumegg på det regulerte nivå i verdikjeden jf. jordbruksavtalen. Normalt skal markedsregulator søke å gi alle aktører samme dekningsgrad med norsk råvare, med utgangspunkt i aktørenes bestilling.</article><article class="legalP" id="paragraf-4-ledd-6">Når det er underskudd av konsumegg innenlands og tollavgiften på egg er satt ned i henhold til <a href="forskrift/2005-12-22-1723">forskrift 22. desember 2005 nr. 1723 om administrative nedsettelser av tollavgiftssatser for landbruksvarer</a>, kan markedsregulator fordele norsk vare best mulig mellom aktørene på grunnlag av deres ordinære kjøp av egg. I slike situasjoner kan forsyningene til uavhengige aktører med egen leveranse av egg fra primærprodusent avkortes med sikte på lik dekningsgrad med norsk råvare. Ved underskudd av konsumegg, skal ikke konsumegg gjennom forsyningsplikten nyttes for å dekke opp underdekning av industriegg som produksjonsgrunnlag ved eggproduktfabrikk.</article><article class="legalP" id="paragraf-4-ledd-7">Forsyningsplikt til uavhengige aktører etter første og annet ledd, skal maksimalt settes til 500 tonn tillagt 30 pst. av aktørens innveide eggmengde fra egne leverandører foregående år.</article><article class="defaultP">4) <i>Melk</i></article><article class="legalP" id="paragraf-4-ledd-8">Vedtak om markedsregulators forsyningsplikt omfatter alle meieriselskaper som deltar i prisutjevningsordningen for melk. Forsyningsplikten gjelder for norskprodusert melk på det regulerte nivå i verdikjeden jf. jordbruksavtalen.</article><article class="legalP" id="paragraf-4-ledd-9">Til produksjon av flytende melkeprodukter skal markedsregulator pålegges en forsyningsplikt til uavhengige meieriselskaper på en slik måte at disse stilles på lik linje med markedsregulators egne produksjonsmeierier, men årlig oppad begrenset til 15 mill. liter melk pr. anlegg. For forsyninger utover dette, stilles det krav om leveranser fra egne leverandører. Forsyningsplikten for dette kvantum skal settes til enhver tid til det dobbelte av det kvantum melk som på månedsbasis veies inn fra egne leverandører.</article><article class="legalP" id="paragraf-4-ledd-10">Til andre anvendelser enn flytende melkeprodukter, skal markedsregulator pålegges en forsyningsplikt til uavhengige meieriselskaper på en slik måte at disse stilles på lik linje med markedsregulators egne produksjonsmeierier.</article><article class="legalP" id="paragraf-4-ledd-11">Med mindre det foreligger rimelig grunn, plikter meieriselskaper som benytter seg av forsyningsplikten i alle uker å ta imot minimum 80 prosent av siste 3 måneders gjennomsnittlige ukentlige mottak av melk. Ved mottak av mindre melk enn hva disse beregningene tilsier, kan markedsregulator fakturere meieriselskapet for merkostnader knyttet til avviket.</article><article class="legalP" id="paragraf-4-ledd-12">Forsyningsprisen på melk skal tilsvare markedsregulators noteringspris tillagt beregnede transportkostnader fra basismeieri til mottakende meieri. I beregningen skal det tas hensyn til prioritering mellom melkeanvendelser.</article><article class="legalP" id="paragraf-4-ledd-13">I situasjoner hvor markedsregulator har for lite tilgjengelig melk, prioriteres anvendelser til flytende melkeprodukter, dernest anvendelse til ost og til slutt øvrige melkeprodukter. For aktører som anvender melkeråvare med lik prioritet avkortes leveransene forholdsmessig basert på mottatt kvantum til den aktuelle anvendelsen i de siste 12 måneder før underdekningen oppsto.</article><article class="changesToParent">Endret ved <a href="forskrift/2003-12-04-1455">forskrifter 4 des 2003 nr. 1455</a> (i kraft 1 jan 2004), <a href="forskrift/2004-07-08-1113">8 juli 2004 nr. 1113</a>, <a href="forskrift/2006-12-08-1373">8 des 2006 nr. 1373</a> (i kraft 1 jan 2007), <a href="forskrift/2013-01-21-49">21 jan 2013 nr. 49</a> (i kraft 1 mars 2013), <a href="forskrift/2020-09-03-1717">3 sep 2020 nr. 1717</a>, <a href="forskrift/2020-11-25-2449">25 nov 2020 nr. 2449</a>, <a href="forskrift/2023-02-15-200">15 feb 2023 nr. 200</a>.</article></article><article class="legalArticle" data-lovdata-URL="SF/forskrift/2003-07-01-919/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. juli 2003.</article></article></main></body></html>