<!DOCTYPE html><html lang="no"><head><title>Forskrift om miljødeklarasjon i forbindelse med miljødifferensiering for skip og flyttbare innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-11-28-1194</dd><dt class="dokid">DokumentID</dt><dd class="dokid">SF/forskrift/2000-11-28-1194</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdir.</li></ul></dd><dt class="publishedIn">Publisert i</dt><dd class="publishedIn">I 2000 2541</dd><dt class="dateInForce">I kraft fra</dt><dd class="dateInForce">2000-11-28</dd><dt class="lastChangeInForce">Ikrafttredelse av siste endring</dt><dd class="lastChangeInForce">2007-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2007-06-29-1006">forskrift/2007-06-29-1006</a> fra 2007-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§4">lov/2007-02-16-9/§4</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§12">lov/2007-02-16-9/§12</a></li><li><a href="lov/2007-02-16-9/§19">lov/2007-02-16-9/§19</a></li><li><a href="lov/2007-02-16-9/§20">lov/2007-02-16-9/§20</a></li><li><a href="lov/2007-02-16-9/§31">lov/2007-02-16-9/§31</a></li><li><a href="lov/2007-02-16-9/§32">lov/2007-02-16-9/§32</a></li><li><a href="lov/2007-02-16-9/§33">lov/2007-02-16-9/§33</a></li><li><a href="lov/2007-02-16-9/§34">lov/2007-02-16-9/§34</a></li><li><a href="lov/2007-02-16-9/§37">lov/2007-02-16-9/§37</a></li><li><a href="lov/2007-02-16-9/§38">lov/2007-02-16-9/§38</a></li><li><a href="lov/2007-02-16-9/§45">lov/2007-02-16-9/§45</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li><li><a href="forskrift/2007-06-29-849">forskrift/2007-06-29-849</a></li><li><a href="lov/1998-06-26-47/§38">lov/1998-06-26-47/§38</a></li><li><a href="lov/1998-06-26-47/§39">lov/1998-06-26-47/§39</a></li><li><a href="forskrift/2007-06-29-848">forskrift/2007-06-29-848</a></li><li><a href="lov/1999-03-26-14/§8-16">lov/1999-03-26-14/§8-16</a></li></ul></dd><dt class="lastupdated">Rettet</dt><dd class="lastupdated">2002-08-30 (§ 3 første ledd)</dd><dt class="titleShort">Korttittel</dt><dd class="titleShort">Forskrift om miljødeklarasjon for skip mv.</dd><dt class="title">Tittel</dt><dd class="title">Forskrift om miljødeklarasjon i forbindelse med miljødifferensiering for skip og flyttbare innretninger.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 28. november 2000 med hjemmel i <a href="lov/1903-06-09-7">lov 9. juni 1903 nr. 7</a> om Statskontrol med Skibes Sjødygtighed m.v. Hjemmel er endret til <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§4">§ 4</a>, <a href="lov/2007-02-16-9/§6">§ 6</a>, <a href="lov/2007-02-16-9/§12">§ 12</a>, <a href="lov/2007-02-16-9/§19">§ 19</a>, <a href="lov/2007-02-16-9/§20">§ 20</a>, <a href="lov/2007-02-16-9/§31">§ 31</a>, <a href="lov/2007-02-16-9/§32">§ 32</a>, <a href="lov/2007-02-16-9/§33">§ 33</a>, <a href="lov/2007-02-16-9/§34">§ 34</a>, <a href="lov/2007-02-16-9/§37">§ 37</a>, <a href="lov/2007-02-16-9/§38">§ 38</a> og <a href="lov/2007-02-16-9/§45">§ 45</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a>, <a href="forskrift/2007-05-31-590">delegeringsvedtak 31. mai 2007 nr. 590</a> og <a href="forskrift/2007-06-29-849">delegeringsvedtak 29. juni 2007 nr. 849</a>, <a href="lov/1998-06-26-47">lov 26. juni 1998 nr. 47</a> om fritids- og småbåter <a href="lov/1998-06-26-47/§38">§ 38</a> og <a href="lov/1998-06-26-47/§39">§ 39</a>, jf. <a href="forskrift/2007-06-29-848">delegeringsvedtak 29. juni 2007 nr. 848</a> og <a href="forskrift/2007-06-29-849">delegeringsvedtak 29. juni 2007 nr. 849</a>. Videre fastsatt med hjemmel i <a href="lov/1999-03-26-14">lov 26. mars 1999 nr. 14</a> om skatt av formue og inntekt (skatteloven) <a href="lov/1999-03-26-14/§8-16">§ 8-16</a> første ledd. Endret ved <a href="forskrift/2002-06-04-565">forskrifter 4 juni 2002 nr. 565</a> (forskriften kunngjort i sin helhet etter endringene), <a href="forskrift/2007-06-29-1006">29 juni 2007 nr. 1006</a> (bl.a. hjemmel).</dd><dt class="refid">RefID</dt><dd class="refid">forskrift/2000-11-28-1194</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om miljødeklarasjon i forbindelse med miljødifferensiering for skip og flyttbare innretninger.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Plikter</a></li><li><a href="#paragraf-4">§ 4. Fravik</a></li><li><a href="#paragraf-5">§ 5. Beregning</a></li><li><a href="#paragraf-6">§ 6. Registrering</a></li><li><a href="#paragraf-7">§ 7. Gyldighet</a></li><li><a href="#paragraf-8">§ 8. Verifikasjon</a></li><li><a href="#paragraf-9">§ 9. Avvik og retting</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-11-28-1194" id="dokument"><h1>Forskrift om miljødeklarasjon i forbindelse med miljødifferensiering for skip og flyttbare innretninger.</h1><article class="legalArticle" data-lovdata-URL="SF/forskrift/2000-11-28-1194/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder en frivillig ordning for norske skip og flyttbare innretninger, som har eller skal etablere miljødeklarasjon i forbindelse med miljødifferensiering.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2000-11-28-1194/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift, og i skjema for beregning av miljøfaktor etter forskriften, betyr:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Fiske- og fangstfartøy:</i> Fartøy som ervervsmessig benyttes til å fange fisk, herunder hval, sel, tang og tare eller andre levende ressurser i sjøen.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Flyttbar innretning:</i> Flyttbar plattform, herunder boreskip, som har utstyr for boring etter undersjøiske petroleumsforekomster, og flyttbar plattform til annet bruk enn boring etter undersjøiske petroleumsforekomster.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Gasskip:</i> Skip som er bygd eller ombygd for og benyttet til å føre i bulk hvilke som helst av de kondenserte gasser eller andre produkter som er oppført i kapittel 19 i den Internasjonale kode for transport av kondenserte gasser i bulk (IGC-koden).</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Kjemikalietankskip:</i> Skip som er bygd eller ombygd for og benyttet til å føre i bulk hvilke som helst av de flytende produktene som er oppført i kapittel 17 i den Internasjonale kode for transport av kjemikalier i bulk (IBC-koden).</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Kombinasjonsskip:</i> Skip som er bygd eller ombygd for og benyttet til å føre petroleum og petroleumsprodukter eller fast last i bulk.</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>Lasteskip:</i> Ethvert skip som ikke er passasjerskip, fiske- og fangstfartøy, lekter eller fritidsfartøy.</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>Lekter:</i> Et skrog eller skip uten fremdriftsmaskineri som slepes eller skyves ved all forflytning, og som anvendes til føring av last.</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>Miljødeklarasjon:</i> En erklæring som beskriver skipets spesifikke miljømessige egenskaper og driftsforhold av miljømessig betydning, og som viser skipets eller den flyttbare innretningens beregnede miljøfaktor.</article></article></li><li data-name="i." value="9"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>Miljøfaktor:</i> En tallverdi beregnet i skipets miljødeklarasjon, som representerer skipets eller den flyttbare innretningens totale miljømessige egenskaper i henhold til gjeldende kriterier. Tallverdien for miljøfaktor vil ligge mellom 0 og 10, hvor 10 representerer høyeste miljøstandard.</article></article></li><li data-name="j." value="10"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1"><i>Oljetankskip:</i> Skip som er bygd eller ombygd for og benyttet til å føre i bulk petroleum og petroleumsprodukter som er omfattet av Den internasjonale konvensjon om hindring av forurensning fra skip, Annex I (MARPOL).</article></article></li><li data-name="k." value="11"><article class="listArticle" id="paragraf-2-ledd-1-punkt-11"><article class="legalP" id="paragraf-2-ledd-1-punkt-11-ledd-1"><i>Passasjerskip:</i> Et skip som kan føre mer enn 12 passasjerer eller som skal ha offentlig tillatelse til å føre passasjerer.</article></article></li></ol></article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2000-11-28-1194/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikter</span></h2><article class="legalP" id="paragraf-3-ledd-1">Rederiet, skipsføreren og andre som har sitt arbeid om bord skal utføre sine plikter i henhold til skipssikkerhetsloven og med de utfyllende bestemmelser som følger av forskriften her.</article><article class="legalP" id="paragraf-3-ledd-2">Nødvendig informasjon og dokumentasjon fremskaffes av rederiet, som utsteder og sikrer oppfyllelse av miljødeklarasjonen. Rederiet har plikt til å etterleve deklarerte miljøkriterier som danner grunnlag for miljødeklarasjonen.</article><article class="legalP" id="paragraf-3-ledd-3">Skipsføreren og rederiet skal sørge for å legge forholdene til rette for verifikasjon, jf. <a href="forskrift/2000-11-28-1194/§8">§ 8</a>.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2000-11-28-1194/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h2><article class="legalP" id="paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig, og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="legalArticle" data-lovdata-URL="SF/forskrift/2000-11-28-1194/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning</span></h2><article class="legalP" id="paragraf-5-ledd-1">Beregning av miljøfaktor etter skipstype eller for flyttbar innretning skal foretas i henhold til beregningsskjema utarbeidet av Sjøfartsdirektoratet. Skjema fås ved henvendelse til Sjøfartsdirektoratet.</article><article class="legalP" id="paragraf-5-ledd-2">Lekter, jf. <a href="forskrift/2000-11-28-1194/§2">§ 2</a> bokstav g, som benyttes til frakt av olje, gass eller kjemikalier, skal beregne miljøfaktor som tankskip. Øvrige lektere beregner miljøfaktor som lasteskip.</article></article><article class="legalArticle" data-lovdata-URL="SF/forskrift/2000-11-28-1194/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Registrering</span></h2><article class="legalP" id="paragraf-6-ledd-1">Ferdig utfylt miljødeklarasjon i to eksemplarer, med nødvendig underlagsdokumentasjon, sendes Sjøfartsdirektoratet for registrering.</article><article class="legalP" id="paragraf-6-ledd-2">Etter registrering, returneres et eksemplar av miljødeklarasjonen, med bekreftelse på registrering, til rederiet for oppbevaring om bord. Kopi av underlagsdokumentasjonen skal oppbevares om bord.</article><article class="legalP" id="paragraf-6-ledd-3">Miljødeklarasjonen får virkning fra det tidspunkt den er arkivstemplet i Sjøfartsdirektoratet.</article><article class="legalP" id="paragraf-6-ledd-4">Ved innsending av dokumentasjon til registrering skal de av Sjøfartsdirektoratet til enhver tid godkjente skjemaer benyttes, og underlagsdokumentasjonen skal være i samsvar med krav spesifisert i skjemaet.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2000-11-28-1194/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gyldighet</span></h2><article class="legalP" id="paragraf-7-ledd-1">Miljødeklarasjonen anses gyldig etter registrering, og er gyldig i inntil 5 år såfremt grunnlaget for deklarasjonene forblir uendret.</article><article class="legalP" id="paragraf-7-ledd-2">Grunnlaget for miljødeklarasjonen anses som endret dersom myndighetene endrer kriterier eller forutsetninger for deklarasjonen. Endringer av denne type vil meldes til innehavere av deklarasjonen med en varslingsfrist på 6 måneder til å etablere en ny miljødeklarasjon.</article><article class="legalP" id="paragraf-7-ledd-3">En miljødeklarasjon anses som ugyldig uavhengig av ovennevnte dersom:<ol class="defaultList" type="a"><li data-name="a." value="1"><article class="listArticle" id="paragraf-7-ledd-3-punkt-1"><article class="legalP" id="paragraf-7-ledd-3-punkt-1-ledd-1">Skipet eller den flyttbare innretningen skifter rederi.</article></article></li><li data-name="b." value="2"><article class="listArticle" id="paragraf-7-ledd-3-punkt-2"><article class="legalP" id="paragraf-7-ledd-3-punkt-2-ledd-1">Utstyr, utrustning eller brennstofftyper som er nødvendig eller inngår i grunnlaget for deklarasjonen ikke holdes i foreskrevet stand eller ikke benyttes.</article></article></li><li data-name="c." value="3"><article class="listArticle" id="paragraf-7-ledd-3-punkt-3"><article class="legalP" id="paragraf-7-ledd-3-punkt-3-ledd-1">Utstyr og utrustning som inngår i grunnlaget for deklarasjonen i vesentlig grad forandres, slik at dette påvirker grad av oppfyllelse av kriteriene som inngår i deklarasjonen.</article></article></li><li data-name="d." value="4"><article class="listArticle" id="paragraf-7-ledd-3-punkt-4"><article class="legalP" id="paragraf-7-ledd-3-punkt-4-ledd-1">Innsendt miljødeklarasjon inneholder feilaktig informasjon.</article></article></li><li data-name="e." value="5"><article class="listArticle" id="paragraf-7-ledd-3-punkt-5"><article class="legalP" id="paragraf-7-ledd-3-punkt-5-ledd-1">Annen vesentlig grunn til ugyldighet foreligger.</article></article></li></ol></article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2000-11-28-1194/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Verifikasjon</span></h2><article class="legalP" id="paragraf-8-ledd-1">Verifikasjonen utføres i den grad det finnes nødvendig av Sjøfartsdirektoratet eller annen norsk myndighet som legger miljødeklarasjonen til grunn for enkeltvedtak. Andre parter kan bemyndiges til å foreta slik verifikasjon på vegne av norske myndigheter. Verifikasjon kan skje gjennom kontroll av dokumentasjon, og ved inspeksjon av systemer og komponenter knyttet til deklarerte kriterier i miljødeklarasjonen. Verifikasjon kan også omfatte prøvetaking og fysiske målinger.</article></article><article class="legalArticle" data-lovdata-URL="SF/forskrift/2000-11-28-1194/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avvik og retting</span></h2><article class="legalP" id="paragraf-9-ledd-1">Verifikasjonen av miljødeklarasjonen ombord i skipet vil kunne avdekke følgende avvik:<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Avvik mellom deklarerte kriterier og oppfyllelse av disse ombord medfører at deklarasjonen er å anse som ugyldig, jf. <a href="forskrift/2000-11-28-1194/§7">§ 7</a>.</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Avvik mellom krav til dokumentasjon og faktisk tilgjengelig dokumentasjon om bord eller mangelfull operasjonell oppfølging av kriteriene kan rettes av skipet med to måneders tidsfrist.</article></article></li></ol></article><article class="legalP" id="paragraf-9-ledd-2">Retting av rapporterte avvik med slik tidsfrist, rapporteres inn til Sjøfartsdirektoratet for registrering, jf. <a href="forskrift/2000-11-28-1194/§6">§ 6</a>. Rettes ikke avvik innen fristen medfører dette at deklarasjonen blir å anse som ugyldig.</article></article><article class="legalArticle" data-lovdata-URL="SF/forskrift/2000-11-28-1194/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft straks.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007, tidligere § 11).</article></article></main></body></html>