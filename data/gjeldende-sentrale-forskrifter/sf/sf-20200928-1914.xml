<!DOCTYPE html><html lang="no"><head><title>Midlertidig forskrift om unntak fra bestemmelsene i økologiforskriften om kontroll av produksjonen av økologiske produkter på grunn av koronautbruddet (covid-19), forordning (EU) 2020/977</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-09-28-1914</dd><dt class="dokid">DokumentID</dt><dd class="dokid">SF/forskrift/2020-09-28-1914</dd><dt class="ministry">Departement</dt><dd class="ministry"><ul><li>Nærings- og fiskeridepartementet, Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2020-09-28</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-27</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-09-27-2894">forskrift/2021-09-27-2894</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2017-03-18-355">forskrift/2017-03-18-355</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§10">lov/2003-12-19-124/§10</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2020-09-30 16:10</dd><dt class="titleShort">Korttittel</dt><dd class="titleShort">Midl. forskrift om unntak fra bestemmelsene i økologiforskriften om kontroll av produksjonen av økologiske produkter på grunn av koronautbruddet (covid-19), forordning (EU) 2020/977</dd><dt class="title">Tittel</dt><dd class="title">Midlertidig forskrift om unntak fra bestemmelsene i økologiforskriften om kontroll av produksjonen av økologiske produkter på grunn av koronautbruddet (covid-19), forordning (EU) 2020/977</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 28. september 2020 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§10">§ 10</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a> og <a href="forskrift/2004-05-05-884">delegeringsvedtak 5. mai 2004 nr. 884</a>. <br /> <strong>EØS-henvisninger:</strong> <a href="avtale/avt-1992-05-02-1-v2">EØS-avtalen vedlegg II</a> kap. XII nr. 54bc (forordning <a href="eu/32020r0977">(EU) 2020/977</a> som endret ved forordning <a href="eu/32020r1667">(EU) 2020/1667</a>, forordning <a href="eu/32021r0772">(EU) 2021/772</a> og forordning <a href="eu/32021r1325">(EU) 2021/1325</a>). <br /> <strong>Endret</strong> ved forskrifter <a href="forskrift/2020-12-14-2785">14 des 2020 nr. 2785</a>, <a href="forskrift/2021-06-15-1950">15 juni 2021 nr. 1950</a>, <a href="forskrift/2021-09-27-2894">27 sep 2021 nr. 2894</a>.</dd><dt class="refid">RefID</dt><dd class="refid">forskrift/2020-09-28-1914</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Midlertidig forskrift om unntak fra bestemmelsene i økologiforskriften om kontroll av produksjonen av økologiske produkter på grunn av koronautbruddet (covid-19), forordning (EU) 2020/977</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Midlertidige unntak fra bestemmelsene om kontroll av produksjonen av økologiske produkter på grunn av koronautbruddet (covid-19)</a></li><li><a href="#paragraf-3">§ 3. Forskriftens ikrafttredelse</a></li><li><a href="#kapittel-1" data-child-interval="Art. 1 – 3">Forordninger</a><ul class="tocSubUl"><li><a href="#kapittel-1-kapittel-1" data-child-interval="Art. 1 – 3">Konsolidert forordning (EU) 2020/977</a><ul class="tocSubUl"><li><a href="#kapittel-1-kapittel-1-kapittel-1" data-child-interval="Art. 1 – 3">Kommisjonens gjennomføringsforordning (EU) 2020/977 av 7. juli 2020 om unntak fra forordning (EF) nr. 889/2008 og (EF) nr. 1235/2008 med hensyn til kontroll av produksjonen av økologiske produkter som følge av covid-19-pandemien</a><ul class="tocSubUl"><li><a href="#kapittel-1-kapittel-1-kapittel-1-paragraf-1">Artikkel 1 Unntak fra forordning (EF) nr. 889/2008</a></li><li><a href="#kapittel-1-kapittel-1-kapittel-1-paragraf-2">Artikkel 2 Unntak fra forordning (EF) nr. 1235/2008</a></li><li><a href="#kapittel-1-kapittel-1-kapittel-1-paragraf-3">Artikkel 3</a></li></ul></li></ul></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2020-09-28-1914" id="dokument"><h1>Midlertidig forskrift om unntak fra bestemmelsene i økologiforskriften om kontroll av produksjonen av økologiske produkter på grunn av koronautbruddet (covid-19), forordning (EU) 2020/977</h1><article class="legalArticle" data-lovdata-URL="SF/forskrift/2020-09-28-1914/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften åpner for midlertidige unntak fra enkelte bestemmelser i økologiforskriften om kontroll av produksjonen av økologiske produkter under koronautbruddet (covid-19).</article></article><article class="legalArticle" data-lovdata-URL="SF/forskrift/2020-09-28-1914/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Midlertidige unntak fra bestemmelsene om kontroll av produksjonen av økologiske produkter på grunn av koronautbruddet (covid-19)</span></h2><article class="legalP" id="paragraf-2-ledd-1"><a href="avtale/avt-1992-05-02-1-v2">EØS-avtalens vedlegg II</a> kap. XII nr. 54bc (forordning <a href="eu/32020r0977">(EU) 2020/977</a> som endret ved forordning <a href="eu/32020r1667">(EU) 2020/1667</a>, forordning <a href="eu/32021r0772">(EU) 2021/772</a> og forordning <a href="eu/32021r1325">(EU) 2021/1325</a> om unntak fra forordning <a href="eu/32008r0889">(EF) nr. 889/2008</a> og forordning <a href="eu/32008r1235">(EF) nr. 1235/2008</a>, når det gjelder kontroll av produksjonen av økologiske produkter som følge av covid-19-pandemien), gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article><article class="changesToParent">Endret ved forskrifter <a href="forskrift/2020-12-14-2785">14 des 2020 nr. 2785</a>, <a href="forskrift/2021-06-15-1950">15 juni 2021 nr. 1950</a>, <a href="forskrift/2021-09-27-2894">27 sep 2021 nr. 2894</a>.</article></article><article class="legalArticle" data-lovdata-URL="SF/forskrift/2020-09-28-1914/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forskriftens ikrafttredelse</span></h2><article class="legalP" id="paragraf-3-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="SF/forskrift/2020-09-28-1914/KAPITTEL_1"><h2>Forordninger</h2><section class="section" id="kapittel-1-kapittel-1" data-lovdata-URL="SF/forskrift/2020-09-28-1914/KAPITTEL_1-1"><h3>Konsolidert forordning (EU) 2020/977</h3><article class="changesToParent">Endret ved forskrifter <a href="forskrift/2020-12-14-2785">14 des 2020 nr. 2785</a>, <a href="forskrift/2021-06-15-1950">15 juni 2021 nr. 1950</a>, <a href="forskrift/2021-09-27-2894">27 sep 2021 nr. 2894</a>.</article><article class="legalP" id="kapittel-1-kapittel-1-ledd-1">Nedenfor gjengis til informasjon norsk oversettelse av kommisjonens gjennomføringsforordning <a href="eu/32020r0977">(EU) 2020/977</a> av 7. juli 2020 om unntak fra forordning <a href="eu/32008r0889">(EF) nr. 889/2008</a> og <a href="eu/32008r1235">(EF) nr. 1235/2008</a> når det gjelder kontroll med produksjonen av økologiske produkter som følge av covid-19-pandemien. Forordningen er endret ved forordning <a href="eu/32020r1667">(EU) 2020/1667</a>, forordning <a href="eu/32021r0772">(EU) 2021/772</a> og forordning <a href="eu/32021r1325">(EU) 2021/1325</a>.</article><article class="legalP" id="kapittel-1-kapittel-1-ledd-2">Endringene er innarbeidet nedenfor.</article><article class="defaultP">► <strong>B</strong> Forordning <a href="eu/32020r0977">(EU) 2020/977</a> som endret ved</article><article class="defaultP">► <strong>M1</strong> Forordning <a href="eu/32020r1667">(EU) 2020/1667</a></article><article class="defaultP">► <strong>M2</strong> Forordning <a href="eu/32021r0772">(EU) 2021/772</a></article><article class="defaultP">► <strong>M3</strong> Forordning <a href="eu/32021r1325">(EU) 2021/1325</a></article><section class="section" id="kapittel-1-kapittel-1-kapittel-1" data-lovdata-URL="SF/forskrift/2020-09-28-1914/KAPITTEL_1-1-1"><h4 data-text-align="center">Kommisjonens gjennomføringsforordning <a href="eu/32020r0977">(EU) 2020/977</a><br />av 7. juli 2020<br />om unntak fra forordning <a href="eu/32008r0889">(EF) nr. 889/2008</a> og (EF) <a href="eu/32008r1235">nr. 1235/2008</a> med hensyn til kontroll av produksjonen av økologiske produkter som følge av covid-19-pandemien</h4><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til rådsforordning <a href="eu/32007r0834">(EF) nr. 834/2007</a> av 28. juni 2007 om økologisk produksjon og merking av økologiske produkter og om oppheving av forordning <a href="eu/31991r2092">(EØF) nr. 2092/91</a><sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 28 nr. 6, artikkel 30 nr. 2 tredje ledd og artikkel 38 bokstav c), d) og e), og</article><article class="defaultP">ut fra følgende betraktninger:<ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-kapittel-1-punkt-1"><article class="legalP" id="kapittel-1-kapittel-1-kapittel-1-punkt-1-ledd-1">Covid-19-pandemien og de omfattende bevegelsesrestriksjonene som medlemsstatene og tredjestater har innført i form av nasjonale tiltak, utgjør en ekstraordinær og hittil usett utfordring for medlemsstatene og driftsansvarlige når det gjelder å gjennomføre kontrollene angitt i forordning <a href="eu/32007r0834">(EF) nr. 834/2007</a> og kommisjonsforordning <a href="eu/32008r0889">(EF) nr. 889/2008</a><sup class="footnotereference" data-footnotereferencevalue="2" data-unique-footnote-counter="2">2</sup> og (EF) <a href="eu/32008r1235">nr. 1235/2008</a><sup class="footnotereference" data-footnotereferencevalue="3" data-unique-footnote-counter="3">3</sup>.</article></article></li><li data-name="2." value="2"><article class="listArticle" id="kapittel-1-kapittel-1-kapittel-1-punkt-2"><article class="legalP" id="kapittel-1-kapittel-1-kapittel-1-punkt-2-ledd-1">På grunnlag av opplysninger mottatt fra medlemsstatene er det nødvendig å fravike visse bestemmelser i forordning <a href="eu/32008r0889">(EF) nr. 889/2008</a> og (EF) <a href="eu/32008r1235">nr. 1235/2008</a>.</article></article></li><li data-name="3." value="3"><article class="listArticle" id="kapittel-1-kapittel-1-kapittel-1-punkt-3"><article class="legalP" id="kapittel-1-kapittel-1-kapittel-1-punkt-3-ledd-1">Når det gjelder offentlig kontroll og annen offentlig virksomhet som hører inn under virkeområdet for europaparlaments- og rådsforordning <a href="eu/32017r0625*">(EU) 2017/625</a><sup class="footnotereference" data-footnotereferencevalue="4" data-unique-footnote-counter="4">4</sup>, kan medlemsstatene i henhold til Kommisjonens gjennomføringsforordning <a href="eu/32020r0466">(EU) 2020/466</a><sup class="footnotereference" data-footnotereferencevalue="5" data-unique-footnote-counter="5">5</sup> anvende midlertidige tiltak fram til 1. august 2020 for å begrense risikoer for menneskers og dyrs helse, plantehelsen og dyrevelferden på grunn av de særlige omstendighetene knyttet til covid-19.</article></article></li><li data-name="4." value="4"><article class="listArticle" id="kapittel-1-kapittel-1-kapittel-1-punkt-4"><article class="legalP" id="kapittel-1-kapittel-1-kapittel-1-punkt-4-ledd-1">Flere medlemsstater og berørte parter har underrettet Kommisjonen om at disse restriksjonene og de uregelmessighetene de medfører, gjør det vanskelig å kontrollere integriteten til økologiske produkter. Fysiske kontroller som gjennomføres som ledd i en offentlig kontroll, innebærer vanligvis at vedkommende myndigheters personale, eller, dersom det er relevant, kontrollmyndighetene eller kontrollorganene har behov for å besøke driftsansvarlige og/eller foreta lengre reiser. Ettersom reiser og fysisk kontroll for tiden ikke er tillatt eller er sterkt begrenset som følge av nasjonale tiltak, bør vedkommende myndighet, eller, dersom det er relevant, kontrollmyndigheten eller kontrollorganet i et visst tidsrom i stedet gis mulighet til å basere kontrollen på dokumentkontroll og til å benytte ethvert tilgjengelig fjernkommunikasjonsmiddel. For driftsansvarlige som utgjør en lav risiko i henhold til vedkommende myndighets risikovurdering, eller, dersom det er relevant, kontrollmyndighetens eller kontrollorganets risikovurdering, som fastsatt i artikkel 27 nr. 3 i forordning <a href="eu/32007r0834">(EF) nr. 834/2007</a>, bør den fysiske kontrollen erstattes med slik dokumentkontroll. I tillegg har de årlige kontrollbesøkene blitt forsinket som følge av bevegelsesrestriksjonene, noe som gjør det vanskelig for vedkommende myndighet, eller, dersom det er relevant, kontrollmyndighetene eller kontrollorganene å oppfylle sine forpliktelser til å gjennomføre ytterligere vilkårlige besøk, uanmeldte inspeksjoner og prøvetaking hos driftsansvarlige med en bestemt risikoprofil.</article></article></li><li data-name="5." value="5"><article class="listArticle" id="kapittel-1-kapittel-1-kapittel-1-punkt-5"><article class="legalP" id="kapittel-1-kapittel-1-kapittel-1-punkt-5-ledd-1">Driftsansvarlige bør fortsatt kunne søke deltakelse i ordningen for økologisk produksjon. I påvente av at den normale kontrollvirksomheten gjenopptas når de nasjonale tiltakene knyttet til covid-19-pandemien oppheves, bør imidlertid vedkommende myndighet, eller, dersom det er relevant, kontrollmyndigheten eller kontrollorganet tillates å utsette gjennomføringen av den fysiske kontrollen og basere seg på dokumentkontroll, herunder kontroller utført med tilgjengelige fjernkommunikasjonsmidler, inntil virksomheten kan gjenopptas.</article></article></li><li data-name="6." value="6"><article class="listArticle" id="kapittel-1-kapittel-1-kapittel-1-punkt-6"><article class="legalP" id="kapittel-1-kapittel-1-kapittel-1-punkt-6-ledd-1">Det er svært viktig at det fortsatt foretas undersøkelser i rett tid ved mistanke om overtredelser og uregelmessigheter knyttet til reglene for økologisk produksjon. Det bør derfor fastsettes at slike undersøkelser skal foretas med de midler som er tilgjengelige, og at kontrollmyndighetene og kontrollorganene kan gjennomføre den fysiske kontrollen på et senere tidspunkt.</article></article></li><li data-name="7." value="7"><article class="listArticle" id="kapittel-1-kapittel-1-kapittel-1-punkt-7"><article class="legalP" id="kapittel-1-kapittel-1-kapittel-1-punkt-7-ledd-1">Bevegelsesrestriksjonene som medlemsstatene har innført som følge av covid-19-pandemien, er for øyeblikket til hinder for rettidig kommunikasjon mellom medlemsstatene, mellom kontrollorganene og medlemsstatene og mellom medlemsstatene og Kommisjonen om de undersøkelsene som er foretatt for å fastslå årsaken til de uregelmessighetene eller overtredelsene som er påvist. Visse frister bør derfor forlenges.</article></article></li><li data-name="8." value="8"><article class="listArticle" id="kapittel-1-kapittel-1-kapittel-1-punkt-8"><article class="legalP" id="kapittel-1-kapittel-1-kapittel-1-punkt-8-ledd-1">De bevegelsesrestriksjonene som nå pålegges av medlemsstatene som følge av covid-19-pandemien, kan også påvirke vedkommende myndigheters mulighet til å foreta den årlige inspeksjonen av kontrollorganene som har fått delegert kon-trolloppgaver. Det bør presiseres at en vedkommende myndighet midlertidig kan utøve sitt tilsyn gjennom revisjoner i stedet.</article></article></li><li data-name="9." value="9"><article class="listArticle" id="kapittel-1-kapittel-1-kapittel-1-punkt-9"><article class="legalP" id="kapittel-1-kapittel-1-kapittel-1-punkt-9-ledd-1">En følge av tiltakene som er innført for å beskytte menneskers helse, er også at de strenge restriksjonene i transportsektoren berører budtjenestene som sørger for levering av trykte, undertegnede papirversjoner av kontrollsertifikatene som kre-ves for importerte sendinger. Det er derfor nødvendig å fravike de relevante bestemmelsene i forordning <a href="eu/32008r1235">(EF) nr. 1235/2008</a> med hensyn til kravet om papirutgaver av kontrollsertifikater.</article></article></li><li data-name="10." value="10"><article class="listArticle" id="kapittel-1-kapittel-1-kapittel-1-punkt-10"><article class="legalP" id="kapittel-1-kapittel-1-kapittel-1-punkt-10-ledd-1">Denne forordningen bør få anvendelse fram til utgangen av september 2020. Det bør imidlertid tillates at relevante fysiske kontroller hos driftsansvarlige som utgjør en lav risiko i henhold til vedkommende myndighets risikovurdering, eller, der-som det er relevant, kontrollmyndighetens eller kontrollorganets risikovurdering, som fastsatt i artikkel 27 nr. 3 i forordning <a href="eu/32007r0834">(EF) nr. 834/2007</a>, erstattes med dokumentkontroll fram til utgangen av desember 2020. På bakgrunn av de opplysningene som er mottatt fra flere medlemsstater. bør det fastsettes at denne forordningen får anvendelse med tilbakevirkende kraft fra 1. mars 2020. Dessuten skal antall prøvetakinger, ytterligere vilkårlige besøk og uanmeldte inspeksjoner beregnes for hele 2020. Denne forordningen bør derfor tre i kraft dagen etter at den er kunngjort i Den europeiske unions tidende.</article></article></li><li data-name="11." value="11"><article class="listArticle" id="kapittel-1-kapittel-1-kapittel-1-punkt-11"><article class="legalP" id="kapittel-1-kapittel-1-kapittel-1-punkt-11-ledd-1">Etter utbruddet av covid-19-pandemien i Kina innførte landet reiserestriksjoner som har vært gjeldende siden begynnelsen av januar 2020. Det bør derfor fastsettes en tidligere anvendelsesdato for kontrollvirksomhet utført i Kina.</article></article></li><li data-name="12." value="12"><article class="listArticle" id="kapittel-1-kapittel-1-kapittel-1-punkt-12"><article class="legalP" id="kapittel-1-kapittel-1-kapittel-1-punkt-12-ledd-1">Tiltakene fastsatt i denne forordningen er i samsvar med uttalelse fra Komiteen for økologisk produksjon.</article></article></li></ol></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 189 av 20.7.2007, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> Kommisjonsforordning <a href="eu/32008r0889">(EF) nr. 889/2008</a> av 5. september 2008 om fastsettelse av nærmere regler for gjennomføring av rådsforordning <a href="eu/32007r0834">(EF) nr. 834/2007</a> om økologisk produksjon og merking av økologiske produkter med hensyn til økologisk produksjon, merking og kontroll (EUT L 250 av 18.9.2008, s. 1).</article><article class="footnote" data-name="3" data-unique-footnote-counter="3"><span class="footnoteLabel">3</span> Kommisjonsforordning <a href="eu/32008r1235">(EF) nr. 1235/2008</a> av 8. desember 2008 om fastsettelse av nærmere regler for gjennomføring av rådsforordning <a href="eu/32007r0834">(EF) nr. 834/2007</a> med hensyn til ordningene for import av økologiske produkter fra tredjestater (EUT L 334 av 12.12.2008, s. 25).</article><article class="footnote" data-name="4" data-unique-footnote-counter="4"><span class="footnoteLabel">4</span> Europaparlaments- og rådsforordning <a href="eu/32017r0625*">(EU) 2017/625</a> av 15. mars 2017 om offentlig kontroll og annen offentlig virksomhet som gjennomføres for å sikre anvendelsen av næringsmiddel- og fôrvareregelverket samt regler for dyrs helse og velferd, plantehelse og plantevernmidler (EUT L 95 av 7.4.2017, s. 1).</article><article class="footnote" data-name="5" data-unique-footnote-counter="5"><span class="footnoteLabel">5</span> Kommisjonens gjennomføringsforordning <a href="eu/32020r0466">(EU) 2020/466</a> av 30. mars 2020 om midlertidige tiltak for å begrense risikoer for menneskers og dyrs helse, plantehelsen og dyrevelferden under visse alvorlige uregelmessigheter i medlemsstatenes kontrollsystemer på grunn av koronavirussykdom (covid-19) (EUT L 98 av 31.3.2020, s. 30).</article></footer><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="SF/forskrift/2020-09-28-1914/a1" data-name="a1" id="kapittel-1-kapittel-1-kapittel-1-paragraf-1"><h5 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Unntak fra forordning <a href="eu/32008r0889">(EF) nr. 889/2008</a></span></h5><article class="numberedLegalP" data-numerator="1" id="kapittel-1-kapittel-1-kapittel-1-paragraf-1-nummer-1">1. Dersom det som følge av nasjonale tiltak knyttet til covid-19-pandemien er innført bevegelsesrestriksjoner, kan den fysiske kontrollen hos driftsansvarlige med økologisk produksjon, når kontrollen gjennomføres som ledd i den årlige inspeksjonen og med sikte på fornyelse av underlagsdokumentene, som unntak fra artikkel 65 nr. 1 i forordning <a href="eu/32008r0889">(EF) nr. 889/2008</a> erstattes med dokumentkontroll for driftsansvarlige som utgjør en lav risiko i henhold til vedkommende myndighets risikovurdering, eller, dersom det er relevant, kontrollmyndighetens eller kontrollorganets risikovurdering, som fastsatt i artikkel 27 nr. 3 i forordning <a href="eu/32007r0834">(EF) nr. 834/2007</a>. Dokumentkontrollen av driftsansvarlige som utgjør en lav risiko i henhold til vedkommende myndighets risikovurdering, eller, dersom det er relevant, kontrollmyndighetens eller kontrollorganets risikovurdering, som fastsatt i artikkel 27 nr. 3 i forordning <a href="eu/32007r0834">(EF) nr. 834/2007</a>, kan om nødvendig også utføres med ethvert tilgjengelig fjernkommunikasjonsmiddel.</article><article class="numberedLegalP" data-numerator="2" id="kapittel-1-kapittel-1-kapittel-1-paragraf-1-nummer-2">2. Dersom det som følge av nasjonale tiltak knyttet til covid-19-pandemien er innført bevegelsesrestriksjoner, skal den fysiske kontrollen nevnt i artikkel 65 nr. 1 i forordning <a href="eu/32008r0889">(EF) nr. 889/2008</a> hos andre driftsansvarlige enn dem som er nevnt i nr. 1 i denne artikkelen, også hos driftsansvarlige som ønsker å delta i ordningen for økologisk produksjon for første gang, og i alle andre tilfeller, for eksempel ved anerkjennelse med tilbakevirkende kraft, gjennomføres så snart kontroll- og sertifiseringsvirksomheten kan gjenopptas i de berørte medlemsstatene og i den berørte tredjestaten, dvs. når de nasjonale tiltakene knyttet til covid-19-pandemien oppheves. Inntil da kan dokumentkontrollen som utføres som ledd i den årlige inspeksjonen og med sikte på utstedelse og fornyelse av underlagsdokumentene til driftsansvarlige med økologisk produksjon, og anerkjennelse med tilbakevirkende kraft, om nødvendig også utføres med ethvert tilgjengelig fjernkommunikasjonsmiddel.</article><article class="numberedLegalP" data-numerator="3" id="kapittel-1-kapittel-1-kapittel-1-paragraf-1-nummer-3">3. Som unntak fra artikkel 65 nr. 2 i forordning <a href="eu/32008r0889">(EF) nr. 889/2008</a> skal det antallet prøver som hvert år tas og analyseres av kontrollorganet eller kontrollmyndigheten, utgjøre minst 2&#xa0;% av det antall driftsansvarlige som er underlagt deres kontroll.</article><article class="numberedLegalP" data-numerator="4" id="kapittel-1-kapittel-1-kapittel-1-paragraf-1-nummer-4">4. Som unntak fra artikkel 92a nr. 4 annet ledd annet punktum i forordning <a href="eu/32008r0889">(EF) nr. 889/2008</a> skal svaret på en melding om produkter som ikke oppfyller kravene, nevnt i samme punktum, sendes innen 60 kalenderdager fra datoen for den opprinnelige meldingen.</article><article class="numberedLegalP" data-numerator="5" id="kapittel-1-kapittel-1-kapittel-1-paragraf-1-nummer-5">5. Som unntak fra artikkel 92c nr. 2 annet ledd bokstav b) i forordning <a href="eu/32008r0889">(EF) nr. 889/2008</a> skal ytterligere vilkårlige kontrollbesøk som gjennomføres i samsvar med artikkel 65 nr. 4 i nevnte forordning, omfatte 5 % av de driftsansvarlige som omfattes av kontrakt, i samsvar med risikokategorien.</article><article class="numberedLegalP" data-numerator="6" id="kapittel-1-kapittel-1-kapittel-1-paragraf-1-nummer-6">6. Som unntak fra artikkel 92c nr. 2 annet ledd bokstav c) i forordning <a href="eu/32008r0889">(EF) nr. 889/2008</a> skal minst 5&#xa0;% av alle inspeksjoner og besøk som gjennomføres i samsvar med artikkel 65 nr. 1 og 4, være uanmeldte.<article class="legalP" id="kapittel-1-kapittel-1-kapittel-1-paragraf-1-nummer-6-ledd-1">►<strong>M2</strong> Det kan imidlertid gis et kort varsel inntil 24 timer før slike inspeksjoner og besøk for å sikre at inspektørene har tilgang til den driftsansvarliges lokaler under trygge forhold. ◄<strong>M2</strong></article></article><article class="numberedLegalP" data-numerator="7" id="kapittel-1-kapittel-1-kapittel-1-paragraf-1-nummer-7">7. Som unntak fra artikkel 92e i forordning <a href="eu/32008r0889">(EF) nr. 889/2008</a> kan den «årlige inspeksjonen» av kontrollorganet nevnt i samme artikkel, og som er planlagt fram til ►<strong>M3</strong> 31.desember 2021 ◄<strong>M3</strong>, erstattes med en «årlig tilsynsrevisjon» som også kan utføres med ethvert tilgjengelig fjernkommunikasjonsmiddel, så lenge nasjonale nødtiltak knyttet til covid-19-pandemien i den berørte medlemsstaten hindrer vedkommende myndighet i å foreta inspeksjonen.</article></article><article class="legalArticle" data-lovdata-URL="SF/forskrift/2020-09-28-1914/a2" data-name="a2" id="kapittel-1-kapittel-1-kapittel-1-paragraf-2"><h5 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Unntak fra forordning <a href="eu/32008r1235">(EF) nr. 1235/2008</a></span></h5><article class="numberedLegalP" data-numerator="1" id="kapittel-1-kapittel-1-kapittel-1-paragraf-2-nummer-1">1. Som unntak fra artikkel 13 nr. 2 i forordning <a href="eu/32008r1235">(EF) nr. 1235/2008</a> skal kontrollsertifikatet utstedes av vedkommende kontrollmyndighet eller kontrollorgan, som legger inn all nødvendig informasjon og validerer rubrikk 18 i TRACES (Trade Control and Expert System). Det skal påtegnes av vedkommende myndighet i den berørte medlemsstaten ved at myndigheten validerer rubrikk 20 i TRACES, og sertifikatet skal fylles ut av den første mottakeren i TRACES.</article><article class="numberedLegalP" data-numerator="2" id="kapittel-1-kapittel-1-kapittel-1-paragraf-2-nummer-2">2. Som unntak fra artikkel 13 nr. 6 i forordning <a href="eu/32008r1235">(EF) nr. 1235/2008</a> skal vedkommende myndighet i den berørte medlemsstaten ved verifisering av en sending påtegne kontrollsertifikatet ved å validere rubrikk 20 i TRACES.</article><article class="numberedLegalP" data-numerator="3" id="kapittel-1-kapittel-1-kapittel-1-paragraf-2-nummer-3">3. Som unntak fra artikkel 15 nr. 4 første ledd annet punktum i forordning <a href="eu/32008r1235">(EF) nr. 1235/2008</a> skal svaret på en melding om produkter som ikke oppfyller kravene, nevnt i samme punktum, sendes innen 60 kalenderdager fra datoen for den opprinnelige meldingen.</article></article><article class="legalArticle" data-lovdata-URL="SF/forskrift/2020-09-28-1914/a3" data-name="a3" id="kapittel-1-kapittel-1-kapittel-1-paragraf-3"><h5 class="legalArticleHeader" data-text-align="center"><span class="legalArticleValue">Artikkel 3</span></h5><article class="legalP" id="kapittel-1-kapittel-1-kapittel-1-paragraf-3-ledd-1">Denne forordningen trer i kraft dagen etter at den er kunngjort i Den europeiske unions tidende.</article><article class="legalP" id="kapittel-1-kapittel-1-kapittel-1-paragraf-3-ledd-2">Den får anvendelse fra 1. mars 2020 til ►<strong>M3</strong> 31. desember 2021 ◄<strong>M3</strong>.</article><article class="legalP" id="kapittel-1-kapittel-1-kapittel-1-paragraf-3-ledd-3">Artikkel 1 nr. 1 får imidlertid anvendelse fra 1. mars 2020 til ►<strong>M3</strong> 31.desember 2021 ◄<strong>M3</strong>.</article><article class="legalP" id="kapittel-1-kapittel-1-kapittel-1-paragraf-3-ledd-4">Artikkel 1 nr. 3, artikkel 1 nr. 5 og artikkel 1 nr. 6 får anvendelse fra 1. januar 2020 til ►<strong>M3</strong> 31. desember 2021 ◄<strong>M3.</strong></article><article class="legalP" id="kapittel-1-kapittel-1-kapittel-1-paragraf-3-ledd-5">Når det gjelder kontrollvirksomhet utført i Kina, får denne forordningen anvendelse fra 1. januar 2020 til ►<strong>M3</strong> 31. desember 2021 ◄<strong>M3</strong>.</article><article class="defaultP">Denne forordningen er bindende i alle deler og kommer direkte til anvendelse i alle medlemsstater.</article><article class="defaultP">Utferdiget i Brussel 7. juli 2020.</article><article class="defaultP"><table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Ursula von der Leyen</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article></section></section></section></main></body></html>