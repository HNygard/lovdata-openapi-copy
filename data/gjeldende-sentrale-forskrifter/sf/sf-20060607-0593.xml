<!DOCTYPE html><html lang="no"><head><title>Forskrift om berekraftig skogbruk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-07-593</dd><dt class="dokid">DokumentID</dt><dd class="dokid">SF/forskrift/2006-06-07-593</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for skog- og ressurspolitikk</li></ul></dd><dt class="publishedIn">Publisert i</dt><dd class="publishedIn">I 2006 hefte 8</dd><dt class="dateInForce">I kraft fra</dt><dd class="dateInForce">2006-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-09-25-1473">forskrift/2023-09-25-1473</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-04-07-1513">forskrift/1997-04-07-1513</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-05-27-31/§4">lov/2005-05-27-31/§4</a></li><li><a href="lov/2005-05-27-31/§6">lov/2005-05-27-31/§6</a></li><li><a href="lov/2005-05-27-31/§9">lov/2005-05-27-31/§9</a></li><li><a href="lov/2005-05-27-31/§20">lov/2005-05-27-31/§20</a></li><li><a href="lov/2003-12-19-124/§18">lov/2003-12-19-124/§18</a></li><li><a href="lov/2003-12-19-124/§33">lov/2003-12-19-124/§33</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2005-05-27-488">forskrift/2005-05-27-488</a></li></ul></dd><dt class="dateOfPublication">Kunngjort</dt><dd class="dateOfPublication">2006-06-09</dd><dt class="title">Tittel</dt><dd class="title">Forskrift om berekraftig skogbruk</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Landbruks- og matdepartementet 7. juni 2006 med heimel i <a href="lov/2005-05-27-31/§4">lov 27. mai 2005 nr. 31 om skogbruk (skogbrukslova) § 4</a>, <a href="lov/2005-05-27-31/§6">§ 6</a>, <a href="lov/2005-05-27-31/§9">§ 9</a> og <a href="lov/2005-05-27-31/§20">§ 20</a>, jf. <a href="forskrift/2005-05-27-488">delegeringsvedtak 27. mai 2005 nr. 488</a>. og <a href="lov/2003-12-19-124/§18">lov 19. desember 2003 nr. 124 om matproduksjon og mattrygghet mv. (matloven) § 18</a>, jf. <a href="lov/2003-12-19-124/§33">§ 33</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /> <strong>Tilføyd hjemmel:</strong> <a href="forskrift/2005-05-27-488">Delegeringsvedtak 27. mai 2005 nr. 488</a>. <br /><strong>Endra</strong> ved <a href="forskrift/2015-02-02-88">forskrifter 2 feb 2015 nr. 88</a>, <a href="forskrift/2015-10-01-1155">1 okt 2015 nr. 1155</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-08-18-2528">18 aug 2021 nr. 2528</a>, <a href="forskrift/2023-09-25-1473">25 sep 2023 nr. 1473</a> (i kraft 1 jan 2024).</dd><dt class="refid">RefID</dt><dd class="refid">forskrift/2006-06-07-593</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om berekraftig skogbruk</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Innleiande føresegner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2" data-child-interval="§§ 3 – 5">Kapittel 2. Miljøomsyn</a><ul class="tocSubUl"><li><a href="#kapittel-2-paragraf-1">§ 3. Plikta til å ta miljøomsyn</a></li><li><a href="#kapittel-2-paragraf-2">§ 4. Miljødokumentasjon og miljøregistreringar</a></li><li><a href="#kapittel-2-paragraf-3">§ 5. Miljøomsyn ved skogbrukstiltak</a></li></ul></li><li><a href="#kapittel-3" data-child-interval="§§ 6 – 8">Kapittel 3. Forynging etter hogst</a><ul class="tocSubUl"><li><a href="#kapittel-3-paragraf-1">§ 6. Plikta til å forynge</a></li><li><a href="#kapittel-3-paragraf-2">§ 7. Krav til tilfredsstillande forynging</a></li><li><a href="#kapittel-3-paragraf-3">§ 8. Pålegg om forynging</a></li></ul></li><li><a href="#kapittel-4" data-child-interval="§§ 9 – 14">Kapittel 4. Tiltak mot skadar på skog</a><ul class="tocSubUl"><li><a href="#kapittel-4-paragraf-1">§ 9. Hovudprinsipp</a></li><li><a href="#kapittel-4-paragraf-2">§ 10. Overvaking av skogens helsetilstand</a></li><li><a href="#kapittel-4-paragraf-3">§ 11. Førebyggjande tiltak</a></li><li><a href="#kapittel-4-paragraf-4">§ 12. Transport og behandling av virke</a></li><li><a href="#kapittel-4-paragraf-5">§ 13. Førebyggjande behandling av virke</a></li><li><a href="#kapittel-4-paragraf-6">§ 14. Pålegg om tiltak</a></li></ul></li><li><a href="#kapittel-5" data-child-interval="§§ 15 – 20">Kapittel 5. Avsluttande føresegner</a><ul class="tocSubUl"><li><a href="#kapittel-5-paragraf-1">§ 15. Tilsyn og opprettande tiltak</a></li><li><a href="#kapittel-5-paragraf-2">§ 16. Dispensasjon</a></li><li><a href="#kapittel-5-paragraf-3">§ 17. Klage</a></li><li><a href="#kapittel-5-paragraf-4">§ 18. Straff</a></li><li><a href="#kapittel-5-paragraf-5">§ 19. Tvangsmulkt</a></li><li><a href="#kapittel-5-paragraf-6">§ 20. Iverksetjing</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2006-06-07-593" id="dokument"><h1>Forskrift om berekraftig skogbruk</h1><section class="section" data-name="kap1" id="kapittel-1" data-lovdata-URL="SF/forskrift/2006-06-07-593/KAPITTEL_1"><h2>Kapittel 1. Innleiande føresegner</h2><article class="legalArticle" data-lovdata-URL="SF/forskrift/2006-06-07-593/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrifta er å fremme eit berekraftig skogbruk som sikrar miljøverdiane i skogen, aktiv forynging og oppbygging av ny skog, og god helsetilstand i skogen, jf. <a href="lov/2005-05-27-31/§1">§ 1 i skogbrukslova</a>.</article></article><article class="legalArticle" data-lovdata-URL="SF/forskrift/2006-06-07-593/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskrifta gjeld for all skog og skogmark, jf. <a href="lov/2005-05-27-31/§2">§ 2 i skogbrukslova</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2006-06-07-593/KAPITTEL_2"><h2>Kapittel 2. Miljøomsyn</h2><article class="legalArticle" data-lovdata-URL="SF/forskrift/2006-06-07-593/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Plikta til å ta miljøomsyn</span></h3><article class="legalP" id="kapittel-2-paragraf-1-ledd-1">Ved gjennomføring av skogbrukstiltak skal skogeigaren sjå til at det blir teke nødvendige omsyn til biologisk mangfald, friluftsliv, landskap og kulturverdiar i samsvar med føresegnene i <a href="lov/2005-05-27-31">skogbrukslova</a>.</article><article class="legalP" id="kapittel-2-paragraf-1-ledd-2">Skogeigar skal sjå til at også dei som gjer arbeid i skogen tek slike omsyn.</article></article><article class="legalArticle" data-lovdata-URL="SF/forskrift/2006-06-07-593/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Miljødokumentasjon og miljøregistreringar</span></h3><article class="legalP" id="kapittel-2-paragraf-2-ledd-1">Skogeigar skal kunne gjere greie for dei miljøomsyn som ligg til grunn for planlagde eller utførte tiltak i skogen, jf. <a href="lov/2003-05-09-31">lov 9. mai 2003 nr. 31 om rett til miljøinformasjon og deltakelse i offentlige beslutningsprosesser av betydning for miljøet (miljøinformasjonsloven)</a>.</article><article class="legalP" id="kapittel-2-paragraf-2-ledd-2">Hogst kan normalt berre skje i område der det er gjennomført miljøregistreringar, jf. <a href="forskrift/2004-02-04-449">forskrift 4. februar 2004 nr. 449 om tilskudd til skogbruksplanlegging med miljøregistreringer</a>. Ved hogst i område der slike registreringar enno ikkje er gjennomførte, skal dei føre-var-tiltaka som er nedfelte i Norsk PEFC Skogstandard leggjast til grunn.</article><article class="changesToParent">Endra ved <a href="forskrift/2015-02-02-88">forskrift 2 feb 2015 nr. 88</a>.</article></article><article class="legalArticle" data-lovdata-URL="SF/forskrift/2006-06-07-593/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Miljøomsyn ved skogbrukstiltak</span></h3><article class="legalP" id="kapittel-2-paragraf-3-ledd-1">Ved gjennomføring av skogbrukstiltak skal skogeigaren sørgje for at verdiane i viktige livsmiljø og nøkkelbiotopar blir tekne vare på i samsvar med retningslinene i Norsk PEFC Skogstandard.</article><article class="legalP" id="kapittel-2-paragraf-3-ledd-2">Etter hogst skal kvist og hogstavfall ryddast bort frå bekkar, elver og vatn, og frå vanleg brukte stiger, løyper og andre ferdselsårer der det er til unødig hindring for ferdsel.</article><article class="legalP" id="kapittel-2-paragraf-3-ledd-3">Køyreskadar etter skogbrukstiltak må utbetrast snarast råd etter avslutta drift, slik at det ikkje oppstår unødig hindring for ferdsel i vanleg brukte stigar, løyper og andre ferdselsårer, eller oppstår nye bekkeløp.</article><article class="legalP" id="kapittel-2-paragraf-3-ledd-4">Ved hogst skal det setjast igjen minst 5 stormsterke tre pr. hektar som livsløpstre, helst i grupper. Livsløpstrea skal primært veljast blant dei eldste trea.</article><article class="legalP" id="kapittel-2-paragraf-3-ledd-5">Hogstar skal tilpassast landskapet. Der forholda biologisk, økonomisk og teknisk ligg til rette for det skal det brukast lukka hogstar, dersom ein kan oppnå god stabilitet for gjenståande tre og tilfredsstillande forynging på veksestaden.</article><article class="legalP" id="kapittel-2-paragraf-3-ledd-6">Ved hogst i kantsoner mot vatn og vassdrag og mellom skog og anna mark skal kantsona sin økologiske funksjon takast vare på.</article><article class="legalP" id="kapittel-2-paragraf-3-ledd-7">I forynging av barskog skal ein tilstreve eit minimum på 10% lauvtre.</article><article class="legalP" id="kapittel-2-paragraf-3-ledd-8">I skog der volumet av bartre utgjer meir enn halvparten av det totale volumet i bestanden før hogst, kan skifte av treslag frå bar til lauv berre skje etter godkjenning frå kommunen. Skifte av treslag i edellauvskog kan berre skje etter godkjenning frå kommunen, med unntak av skifte av treslag i eikeskog på låg og middels bonitet. Skogeigar må søke om slik godkjenning innan 6 månader etter at hogsten har skjedd.</article><article class="legalP" id="kapittel-2-paragraf-3-ledd-9">Nygrøfting av myr og sumpskog med sikte på skogproduksjon er forbode. Det er heller ikkje tillate å reinske grøfter i myr og sumpskog der det ikkje er etablert produktiv skog.</article><article class="legalP" id="kapittel-2-paragraf-3-ledd-10">Skogreising på snaumark og skifte av treslag på samanhengande areal over 100 dekar krev melding til kommunen. Har kommunen ikkje gitt svar på meldinga innan 3 veker frå da meldinga kom fram til kommunen, kan det meldte tiltaket setjast i verk. Om kommunen treng meir tid for å ta stilling til tiltaket, kan fristen forlengjast med inntil 14 dagar. Krav om melding til kommunen gjeld ikkje for skifte av treslag etter åttande ledd.</article><article class="legalP" id="kapittel-2-paragraf-3-ledd-11">Bruk av utanlandske treslag til skogproduksjon kan berre skje etter godkjenning frå kommunen. Ved avgjerda skal kommunen leggje vekt på å unngå ukontrollert spreiing av slike treslag ved naturleg forynging.</article><article class="legalP" id="kapittel-2-paragraf-3-ledd-12">Ved skogbrukstiltak skal det takast omsyn til kulturminne (jf. <a href="lov/1978-06-09-50/§4">lov 9. juni 1978 nr. 50 om kulturminner § 4</a>).</article><article class="changesToParent">Endra ved <a href="forskrift/2015-02-02-88">forskrifter 2 feb 2015 nr. 88</a>, <a href="forskrift/2021-08-18-2528">18 aug 2021 nr. 2528</a>, <a href="forskrift/2023-09-25-1473">25 sep 2023 nr. 1473</a> (i kraft 1 jan 2024).</article></article></section><section class="section" data-name="kap3" id="kapittel-3" data-lovdata-URL="SF/forskrift/2006-06-07-593/KAPITTEL_3"><h2>Kapittel 3. Forynging etter hogst</h2><article class="legalArticle" data-lovdata-URL="SF/forskrift/2006-06-07-593/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Plikta til å forynge</span></h3><article class="legalP" id="kapittel-3-paragraf-1-ledd-1">Skogeigaren skal sørgje for tilfredsstillande forynging etter hogst, jf. <a href="lov/2005-05-27-31/§6">skogbrukslova § 6</a>. Med tilfredsstillande forynging meinast både planting, såing og naturforynging som skal sikre framtidig skogproduksjon og som er i tråd med krava i <a href="forskrift/2006-06-07-593">§ 7</a>.</article><article class="changesToParent">Endra ved <a href="forskrift/2023-09-25-1473">forskrift 25 sep 2023 nr. 1473</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-06-07-593/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til tilfredsstillande forynging</span></h3><article class="legalP" id="kapittel-3-paragraf-2-ledd-1">Forynging etter hogst skal leggje til grunn plantetala i tabellen nedanfor. Ved vurdering av minste lovlege plantetal reknast berre som teljande treslag dei treslaga som utnyttar veksttilhøva på veksestaden best, og som kan gi ein tilfredsstillande produksjon av virke, både når det gjeld volum og kvalitet. <table><thead><tr><th colspan="4" data-text-align="center" data-vertical-align="top"><i>Gran- og/eller lauvdominert skog</i></th><th colspan="3" data-text-align="center" data-vertical-align="top"><i>Furudominert skog</i></th></tr><tr><th data-text-align="left" data-vertical-align="top" /><th data-text-align="center" data-vertical-align="top"><i>G26–G20</i></th><th data-text-align="center" data-vertical-align="top"><i>G17–G14</i></th><th data-text-align="center" data-vertical-align="top"><i>G11–G6</i></th><th data-text-align="center" data-vertical-align="top"><i>F20–F17</i></th><th data-text-align="center" data-vertical-align="top"><i>F14–F11</i></th><th data-text-align="center" data-vertical-align="top"><i>F8–F6</i></th></tr></thead><tbody><tr><td data-text-align="left" data-vertical-align="top">Tilrådd plantetal pr. dekar</td><td data-text-align="center" data-vertical-align="top">300–180</td><td data-text-align="center" data-vertical-align="top">230–130</td><td data-text-align="center" data-vertical-align="top">140–60</td><td data-text-align="center" data-vertical-align="top">340–190</td><td data-text-align="center" data-vertical-align="top">240–120</td><td data-text-align="center" data-vertical-align="top">130–80</td></tr><tr><td data-text-align="left" data-vertical-align="top">Minste lovlege plantetal pr. dekar</td><td data-text-align="center" data-vertical-align="top">150</td><td data-text-align="center" data-vertical-align="top">100</td><td data-text-align="center" data-vertical-align="top">50</td><td data-text-align="center" data-vertical-align="top">150</td><td data-text-align="center" data-vertical-align="top">100</td><td data-text-align="center" data-vertical-align="top">50</td></tr></tbody></table></article><article class="legalP" id="kapittel-3-paragraf-2-ledd-2">Minste lovlege plantetal gjeld berre bartre der bartre utgjer meir enn halvparten av det totale volumet i bestanden før hogst. Lauvtre tel med i andre høve og der det er gitt godkjenning frå kommunen etter <a href="forskrift/2006-06-07-593/§5">§ 5</a> åttande ledd. Det skal takast omsyn til at det i perioden fram til forynginga er etablert, kan skje både avgang og oppslag av nye planter. Forynginga er etablert når konkurransen frå anna vegetasjon minkar og konkurransen mellom planter av teljande treslag gjer seg gjeldande.</article><article class="changesToParent">Endra ved <a href="forskrift/2023-09-25-1473">forskrift 25 sep 2023 nr. 1473</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2006-06-07-593/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Pålegg om forynging</span></h3><article class="legalP" id="kapittel-3-paragraf-3-ledd-1">Dersom kommunen finn at forynginga ikkje er tilfredsstillande, og godkjenning etter <a href="forskrift/2006-06-07-593/§5">§ 5</a> åttande ledd ikkje er gitt, avgjer kommunen om skogeigar skal påleggjast å setje i verk tiltak for å sikre at arealet blir forynga, jf. <a href="lov/2005-05-27-31/§6">skogbrukslova § 6</a> tredje ledd.</article><article class="legalP" id="kapittel-3-paragraf-3-ledd-2">Pålegg skal varslast i tråd med <a href="lov/1967-02-10/§16">forvaltningslova § 16</a>. Kommunen kan berre gi pålegg om å forynge med treslag som har sitt nåverande eller historiske naturlege utbreiingsområde i Noreg. Pålegget må stå i rimeleg forhold til lønnsemda.</article><article class="changesToParent">Endra ved <a href="forskrift/2023-09-25-1473">forskrift 25 sep 2023 nr. 1473</a> (i kraft 1 jan 2024).</article></article></section><section class="section" data-name="kap4" id="kapittel-4" data-lovdata-URL="SF/forskrift/2006-06-07-593/KAPITTEL_4"><h2>Kapittel 4. Tiltak mot skadar på skog</h2><article class="legalArticle" data-lovdata-URL="SF/forskrift/2006-06-07-593/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Hovudprinsipp</span></h3><article class="legalP" id="kapittel-4-paragraf-1-ledd-1">Skogeigar er ansvarleg for at hogst, framdrift, behandling av hogstavfall, ungskogpleie og andre tiltak blir gjennomførte på ein slik måte at det ikkje oppstår fare for insektskadar eller andre skadar på skog.</article><article class="legalP" id="kapittel-4-paragraf-1-ledd-2">Føresegnene i dette kapittel gjeld også for skog og tre i område som er utanfor virkefeltet i <a href="lov/2005-05-27-31/§2">§ 2 i skogbrukslova</a>, og for plassar og terminalar der virke blir samla eller lagra.</article></article><article class="legalArticle" data-lovdata-URL="SF/forskrift/2006-06-07-593/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overvaking av skogens helsetilstand</span></h3><article class="legalP" id="kapittel-4-paragraf-2-ledd-1">Kommunen skal overvake skogen av omsyn til fare for ulike skogskadar. I denne samanheng kan departementet påleggje kommunen å utarbeide oversikter og rapportar om skogen sin helsetilstand, og om resultata av dei tiltaka som blir sette i verk i medhald av denne forskrifta.</article><article class="legalP" id="kapittel-4-paragraf-2-ledd-2">Departementet eller den det gir fullmakt kan gi nærare regler for spesielle oppgåver knytt til overvaking av skog.</article></article><article class="legalArticle" data-lovdata-URL="SF/forskrift/2006-06-07-593/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Førebyggjande tiltak</span></h3><article class="legalP" id="kapittel-4-paragraf-3-ledd-1">Når ein skogeigar har fått varsel om at det er risiko for sverming av skadeinsekt i eit område, skal ungskogpleie og tynningshogster gjennomførast etter at svermeperioden er avslutta. I ein slik situasjon skal også ferskt bartrevirke som bult, stammer og grove toppar transporterast ut av skogen eller gjerast uegna som ynglemateriale for insekt som kan skade skog.</article><article class="legalP" id="kapittel-4-paragraf-3-ledd-2">Når skog er skada som følgje av storm, tørke, skogbrann, snøbrekk o.l. og det er gitt varsel om at det er risiko for insektsverming eller soppangrep, skal skogeigarar i vedkommande område sørgje for at nødvendige hogstar og oppryddingstiltak mv. blir gjennomførte så raskt som mogleg.</article><article class="legalP" id="kapittel-4-paragraf-3-ledd-3">Terminalar med tømmer kan bli kravd overvaka med tanke på risiko for spreiing av skadegjerarar. Eigaren av tømmeret er ansvarleg for slik overvaking.</article><article class="legalP" id="kapittel-4-paragraf-3-ledd-4">Statsforvaltaren kan fastsetje fristar og nærare reglar for det som er nemnd i 1.-3. ledd.</article><article class="changesToParent">Endra ved <a href="forskrift/2020-12-21-3044">forskrift 21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2006-06-07-593/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Transport og behandling av virke</span></h3><article class="legalP" id="kapittel-4-paragraf-4-ledd-1">Bartrevirke som skal transporterast bort frå skogen og staden for levering av virke (jf. <a href="forskrift/2006-06-07-593/§11">§ 11</a>, 2. og 3. ledd), må transporterast ut før insekt som kan gjere skade på skog klekkjast. Gran hogd før 1. juli skal være transportert bort frå staden for levering innan 15. juli, og furu hogd før 1. juni skal være transportert bort innan 1. juli. Gran som blir hogd i juli og furu som blir hogd i juni, skal transporterast bort innan 4 veker.</article><article class="legalP" id="kapittel-4-paragraf-4-ledd-2">Statsforvaltaren kan gi nærare reglar med m.a. konkrete fristar for uttransport av virke innafor heile eller delar av fylket.</article><article class="changesToParent">Endra ved <a href="forskrift/2020-12-21-3044">forskrift 21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2006-06-07-593/§13" data-name="§13" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Førebyggjande behandling av virke</span></h3><article class="legalP" id="kapittel-4-paragraf-5-ledd-1">Virke som blir behandla eller lagra slik at det blir uegna som ynglemateriale for insekt som kan gjere skade på skog, er unnteke frå <a href="forskrift/2006-06-07-593/§12">§ 12</a>, dersom eitt eller fleire av følgjande tiltak er sett i verk:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">Barking.</article></article></li><li data-name="2." value="2"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">Lagring i vatn. Ved bunting må den delen av virket som ligg over vatn overrislast.</article></article></li><li data-name="3." value="3"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">Overrisling.</article></article></li><li data-name="4." value="4"><article class="listArticle" id="kapittel-4-paragraf-5-ledd-1-punkt-4"><article class="legalP" id="kapittel-4-paragraf-5-ledd-1-punkt-4-ledd-1">Tildekking av velter. Granvirke kan lagrast såframt dei 3 øvste virkeslaga er dekt med f.eks. plastduk før insektsverming.</article></article></li><li data-name="5." value="5"><article class="listArticle" id="kapittel-4-paragraf-5-ledd-1-punkt-5"><article class="legalP" id="kapittel-4-paragraf-5-ledd-1-punkt-5-ledd-1">Veltesskrelling. Granvirke kan lagrast såframt dei 3 øvste virkeslaga blir kjørt bort eller barka etter insektsverming, men før 15. juli.</article></article></li><li data-name="6." value="6"><article class="listArticle" id="kapittel-4-paragraf-5-ledd-1-punkt-6"><article class="legalP" id="kapittel-4-paragraf-5-ledd-1-punkt-6-ledd-1">Behandling med godkjende preparat (insekticider). Godkjende preparat skal berre brukast i unntakstilfelle, og må ikkje påførast virke som skal fløytast, overrislast, lagrast i vatn eller trommelbarkast. Virke hogd før 1. mai må vere behandla innan denne dato. Seinare hogd virke må behandlast innan ei veke.</article></article></li></ol></article></article><article class="legalArticle" data-lovdata-URL="SF/forskrift/2006-06-07-593/§14" data-name="§14" id="kapittel-4-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Pålegg om tiltak</span></h3><article class="legalP" id="kapittel-4-paragraf-6-ledd-1">Kommunen kan påleggje skogeigar eller eigar av tømmer å gjennomføre hogst, utdrift, behandling av virke eller andre tiltak for å hindre omfattande skogskadar. Når det er nødvendig for samordninga av tiltak i fleire kommunar eller fylke kan departementet eller den det gir fullmakt gi pålegg etter denne føresegna.</article><article class="legalP" id="kapittel-4-paragraf-6-ledd-2">Omsynet til biologisk mangfald, landskap og friluftsliv skal vurderast før eventuelle pålegg blir gitt, og ved gjennomføring av tiltak mot skogskadar.</article><article class="legalP" id="kapittel-4-paragraf-6-ledd-3">Kjøparar av det virket som skogbruksstyresmakta har pålagt hogd, skal sørgje for at dette blir prioritert ved transport inn til industri og virkesterminal dersom behandling av virke etter <a href="forskrift/2006-06-07-593/§13">§ 13</a>, ikkje er utført.</article></article></section><section class="section" data-name="kap5" id="kapittel-5" data-lovdata-URL="SF/forskrift/2006-06-07-593/KAPITTEL_5"><h2>Kapittel 5. Avsluttande føresegner</h2><article class="legalArticle" data-lovdata-URL="SF/forskrift/2006-06-07-593/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn og opprettande tiltak</span></h3><article class="legalP" id="kapittel-5-paragraf-1-ledd-1">Kommunen skal føre tilsyn med at føresegnene i denne forskrifta og vedtak fatta med heimel i den blir følgt.</article><article class="legalP" id="kapittel-5-paragraf-1-ledd-2">Kommunen skal ved stikkprøver kontrollere om nødvendige foryngingstiltak er gjennomførde og om forynginga er tilfredsstillande etablert, jf. <a href="forskrift/2006-06-07-593/§7">§ 7</a> og <a href="forskrift/2006-06-07-593/§8">§ 8</a>. Statsforvaltaren kan gi utfyllande retningsliner for slik kontroll.</article><article class="legalP" id="kapittel-5-paragraf-1-ledd-3">Dersom eit skogbrukstiltak har ført med seg vesentlege skadar for naturmiljøet eller friluftslivet, kan kommunen påleggje skogeigaren å utføre opprettande tiltak.</article><article class="changesToParent">Endra ved <a href="forskrift/2020-12-21-3044">forskrift 21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2006-06-07-593/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Kommunen kan dispensere frå føresegnene i forskrifta dersom særlege skog- eller miljømessige omsyn tilseier det.</article><article class="legalP" id="kapittel-5-paragraf-2-ledd-2">Kommunen kan setje vilkår for dispensasjonen.</article></article><article class="legalArticle" data-lovdata-URL="SF/forskrift/2006-06-07-593/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage</span></h3><article class="legalP" id="kapittel-5-paragraf-3-ledd-1">Vedtak kommunen gjer etter denne forskrifta kan påklagast til statsforvaltaren.</article><article class="changesToParent">Endra ved <a href="forskrift/2020-12-21-3044">forskrift 21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2006-06-07-593/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Straff</span></h3><article class="legalP" id="kapittel-5-paragraf-4-ledd-1">Den som forsettleg eller aktlaust bryt føresegnene i denne forskrifta blir straffa med bøter eller fengsel i inntil eitt år, jf. <a href="lov/2005-05-27-31/§22">§ 22 i skogbrukslova</a>.</article><article class="changesToParent">Endra ved <a href="forskrift/2015-10-01-1155">forskrift 1 okt 2015 nr. 1155</a>.</article></article><article class="legalArticle" data-lovdata-URL="SF/forskrift/2006-06-07-593/§19" data-name="§19" id="kapittel-5-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tvangsmulkt</span></h3><article class="legalP" id="kapittel-5-paragraf-5-ledd-1">For å sikre at føresegnene i forskrifta blir følgt, og pålegg gitt med heimel i forskrifta blir gjennomførte, kan kommunen påleggje skogeigarar tvangsmulkt slik det er fastsett i <a href="lov/2005-05-27-31/§23">§ 23 i skogbrukslova</a>.</article></article><article class="legalArticle" data-lovdata-URL="SF/forskrift/2006-06-07-593/§20" data-name="§20" id="kapittel-5-paragraf-6"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Iverksetjing</span></h3><article class="legalP" id="kapittel-5-paragraf-6-ledd-1">Forskrifta tek til å gjelde frå 1. juli 2006.</article><article class="legalP" id="kapittel-5-paragraf-6-ledd-2">Frå same tid held <a href="forskrift/1997-04-07-1513">forskrift 7. april 1997 nr. 1513 om tiltak mot insektskader m.v. på skog</a>, opp å gjelde.</article></article></section></main></body></html>