<!DOCTYPE html><html lang="no"><head><title>Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-02-867</dd><dt class="dokid">DokumentID</dt><dd class="dokid">SF/forskrift/2015-07-02-867</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2015 hefte 9</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-18-3267">forskrift/2024-12-18-3267</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-03-11-223">forskrift/1997-03-11-223</a></li><li><a href="forskrift/2010-02-10-153">forskrift/2010-02-10-153</a></li><li><a href="forskrift/2011-08-12-847">forskrift/2011-08-12-847</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§11a-4">lov/1997-02-28-19/§11a-4</a></li><li><a href="lov/1997-02-28-19/§15-11">lov/1997-02-28-19/§15-11</a></li><li><a href="lov/2004-12-10-76/§13">lov/2004-12-10-76/§13</a></li><li><a href="lov/2004-12-10-76/§15">lov/2004-12-10-76/§15</a></li></ul></dd><dt class="dateOfPublication">Kunngjort</dt><dd class="dateOfPublication">2015-07-10 15:10</dd><dt class="titleShort">Korttittel</dt><dd class="titleShort">Tilleggsstønadsforskriften</dd><dt class="title">Tittel</dt><dd class="title">Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 2. juli 2015 med hjemmel i <a href="lov/1997-02-28-19/§11A-4">lov 28. februar 1997 nr. 19 om folketrygd (folketrygdloven) § 11A-4</a> og <a href="lov/1997-02-28-19/§15-11">§ 15-11</a> og <a href="lov/2004-12-10-76/§13">lov 10. desember 2004 nr. 76 om arbeidsmarkedstjenester (arbeidsmarkedsloven) § 13</a> og <a href="lov/2004-12-10-76/§15">§ 15</a>. <br /> <strong>Endret</strong> ved forskrifter <a href="forskrift/2015-11-21-1339">21 nov 2015 nr. 1339</a>, <a href="forskrift/2015-12-15-1677">15 des 2015 nr. 1677</a>, <a href="forskrift/2015-12-21-1826">21 des 2015 nr. 1826</a>, <a href="forskrift/2017-12-13-2098">13 des 2017 nr. 2098</a>, <a href="forskrift/2018-12-13-1913">13 des 2018 nr. 1913</a>, <a href="forskrift/2019-12-10-1712">10 des 2019 nr. 1712</a> (i kraft 1 jan 2020), <a href="forskrift/2019-12-10-1713">10 des 2019 nr. 1713</a> (i kraft 1 mars 2020), <a href="forskrift/2020-12-17-2919">17 des 2020 nr. 2919</a> (i kraft 1 jan 2021), <a href="forskrift/2021-01-28-248">28 jan 2021 nr. 248</a>, <a href="forskrift/2021-12-22-3849">22 des 2021 nr. 3849</a> (i kraft straks med virkning fra 1 jan 2022), <a href="forskrift/2022-12-20-2375">20 des 2022 nr. 2375</a> (i kraft 1 jan 2023), <a href="forskrift/2023-11-05-1799">5 nov 2023 nr. 1799</a> (bl.a hjemmel), <a href="forskrift/2023-06-21-1008">21 juni 2023 nr. 1008</a> (i kraft 1 jan 2024), <a href="forskrift/2023-12-19-2205">19 des 2023 nr. 2205</a> (i kraft 1 jan 2024), <a href="forskrift/2024-12-18-3267">18 des 2024 nr. 3267</a> (i kraft 1 jan 2025).</dd><dt class="refid">RefID</dt><dd class="refid">forskrift/2015-07-02-867</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)</a><ul class="tocSubUl"><li><a href="#paragraf-1">§ 1. Vilkår for stønad</a></li><li><a href="#paragraf-2">§ 2. (Opphevet)</a></li><li><a href="#paragraf-3">§ 3. Stønader til reise</a></li><li><a href="#paragraf-4">§ 4. Stønad til reise for å fremme geografisk mobilitet</a></li><li><a href="#paragraf-5">§ 5. Beregning av stønad til reise</a></li><li><a href="#paragraf-6">§ 6. Stønad til flytting</a></li><li><a href="#paragraf-7">§ 7. Beregning av stønad til flytting</a></li><li><a href="#paragraf-8">§ 8. Stønad til bolig eller overnatting</a></li><li><a href="#paragraf-9">§ 9. Beregning av stønad til bolig eller overnatting</a></li><li><a href="#paragraf-10">§ 10. Stønad til tilsyn for barn</a></li><li><a href="#paragraf-11">§ 11. Beregning av stønad til tilsyn for barn og andre familiemedlemmer</a></li><li><a href="#paragraf-12">§ 12. Stønad til læremidler</a></li><li><a href="#paragraf-13">§ 13. Beregning av stønad til læremidler</a></li><li><a href="#paragraf-14">§ 14. Fravær fra fastsatt aktivitet</a></li><li><a href="#paragraf-15">§ 15. Framsetting av krav</a></li><li><a href="#paragraf-16">§ 16. Klageadgang mv.</a></li><li><a href="#paragraf-17">§ 17. Ikrafttredelse mv.</a></li><li><a href="#paragraf-18">§ 18. Overgangsregler</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-07-02-867" id="dokument"><h1>Forskrift om stønader til dekning av utgifter knyttet til å komme i eller å beholde arbeid (tilleggsstønadsforskriften)</h1><article class="legalArticle" data-lovdata-URL="SF/forskrift/2015-07-02-867/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for stønad</span></h2><article class="legalP" id="paragraf-1-ledd-1">Stønader etter denne forskriften kan gis til<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">en person med nedsatt arbeidsevne som gjennomfører et arbeidsrettet tiltak og som fyller vilkårene for tilleggsstønad i folketrygdloven § 11A-4 jf. § 11A-3,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">enslig mor eller far som gjennomfører godkjent utdanning og fyller vilkårene for tilleggsstønad i <a href="lov/1997-02-28-19/§15-11">folketrygdloven § 15-11</a>. Stønad til tilsyn for barn kan også gis til enslig mor eller far som er tilmeldt Arbeids- og velferdsetaten som reell arbeidssøker som yrkesrettet aktivitet,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">tidligere familiepleier som gjennomfører godkjent utdanning og fyller vilkårene for tilleggsstønad i <a href="lov/1997-02-28-19/§17-15">folketrygdloven § 17-15</a> femte ledd, jf. <a href="lov/1997-02-28-19/§15-11">§ 15-11</a>.</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">gjenlevende ektefelle som gjennomfører godkjent utdanning og fyller vilkårene for tilleggsstønad i <a href="lov/1997-02-28-19/§17-10">folketrygdloven § 17-10</a>, jf. <a href="lov/1997-02-28-19/§15-11">§ 15-11</a>. Stønad til tilsyn for barn kan også gis til en gjenlevende ektefelle som er tilmeldt Arbeids- og velferdsetaten som reell arbeidssøker som yrkesrettet aktivitet.</article></article></li></ol></article><article class="legalP" id="paragraf-1-ledd-2">En deltaker på et arbeidsmarkedstiltak som fyller vilkårene for stønad til dekning av reiseutgifter i <a href="lov/2004-12-10-76/§13">arbeidsmarkedsloven § 13</a> andre ledd, gis stønad til reise etter § 3 i denne forskriften.</article><article class="legalP" id="paragraf-1-ledd-3">En arbeidssøker som uforskyldt ikke får arbeid på hjemstedet, kan etter <a href="lov/2004-12-10-76/§13">arbeidsmarkedsloven § 13</a> tredje ledd gis stønad til reise og flytting etter § 4 og § 6 i denne forskriften for å fremme sin geografiske mobilitet på arbeidsmarkedet. Stønadene kan også gis til dekning av utgifter til reise og flytting til utlandet.</article><article class="changesToParent">Endret ved <a href="forskrift/2017-12-13-2098">forskrifter 13 des 2017 nr. 2098</a> (i kraft 1 jan 2018), <a href="forskrift/2019-12-10-1712">10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2019-12-10-1713">10 des 2019 nr. 1713</a> (i kraft 1 mars 2020, se endringsforskriften romertall III for overgangsbestemmelser), <a href="forskrift/2023-11-05-1799">5 nov 2023 nr. 1799</a>, <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2015-07-02-867/§2" data-name="§2" data-repealeddate="2020-01-01" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2019-12-10-1712">forskrift 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stønader til reise</span></h2><article class="legalP" id="paragraf-3-ledd-1">Personer med nedsatt arbeidsevne som deltar på arbeidsrettet tiltak, enslige eller gjenlevende som gjennomfører godkjent utdanning, og deltakere på arbeidsmarkedstiltak som gir rett til reisestønad etter <a href="lov/2004-12-10-76/§13">arbeidsmarkedsloven § 13</a> andre ledd har krav på stønad til dekning av nødvendige utgifter til<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">daglige reiser mellom bostedet og stedet der tiltaket eller utdanningen blir gjennomført, dersom reiseavstanden er seks kilometer eller mer hver vei. Personer som på grunn av funksjonshemning, midlertidig skade eller sykdom har et særskilt behov for transport, kan få stønad selv om reiseavstanden er under seks kilometer,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">reiser til og fra obligatoriske samlinger i forbindelse med et tiltak eller utdanning som er tildelt eller godkjent av Arbeids- og velferdsetaten, dersom reiseavstanden er 30 kilometer eller mer hver vei,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">reiser til og fra tiltaks- eller utdanningsstedet ved oppstart og avslutning av tiltaket eller utdanningen når personen midlertidig må bo borte fra hjemmet,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">fire hjemreiser per år når personen midlertidig må bo borte fra hjemmet under deltakelse på tiltaket eller gjennomføring av utdanningen. De som har barn som ikke har fullført fjerde skoleår og som blir igjen på hjemstedet, får stønad til åtte hjemreiser per år. Arbeids- og velferdsetaten kan i særlige tilfeller gi stønad til flere hjemreiser,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">reiser etter bokstavene c og d for barn under 18 år som flytter med til tiltaks- eller utdanningsstedet.</article></article></li></ol></article><article class="legalP" id="paragraf-3-ledd-2">Det gis også stønad til reiser etter første ledd ved arbeidsrettet utredning i forbindelse med tiltak eller utdanning.</article><article class="changesToParent">Endret ved <a href="forskrift/2019-12-10-1712">forskrift 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Stønad til reise for å fremme geografisk mobilitet</span></h2><article class="legalP" id="paragraf-4-ledd-1">Arbeidssøkere som uforskyldt er helt eller delvis arbeidsløse og er registrert hos Arbeids- og velferdsetaten, kan få stønad til dekning av nødvendige reiseutgifter dersom reiseavstanden er 50 kilometer eller mer hver vei. Det er et vilkår at søkeren ikke kan få arbeid på hjemstedet og er villige til å ta arbeid på et annet sted i Norge, Norden eller i EØS-området.</article><article class="legalP" id="paragraf-4-ledd-2">Ved vurderingen av om søkeren er uforskyldt ledig, skal Arbeids- og velferdsetaten ikke legge vekt på forhold som ligger lenger tilbake i tid enn åtte uker.</article><article class="legalP" id="paragraf-4-ledd-3">Stønad kan gis<ol class="defaultList" type="a"><li data-name="a." value="1"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">ved innkalling til Arbeids- og velferdsetaten i forbindelse med oppfølging for å komme i arbeid,</article></article></li><li data-name="b." value="2"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">i forbindelse med jobbintervju på annet sted enn bostedet, og</article></article></li><li data-name="c." value="3"><article class="listArticle" id="paragraf-4-ledd-3-punkt-3"><article class="legalP" id="paragraf-4-ledd-3-punkt-3-ledd-1">i forbindelse med tiltredelse på nytt arbeidssted.</article></article></li></ol></article><article class="legalP" id="paragraf-4-ledd-4">Arbeids- og velferdsdirektoratet kan gi nærmere retningslinjer om prioriteringen av personer som søker om stønad til dekning av nødvendige utgifter til reise etter denne paragrafen.</article></article><article class="legalArticle" data-lovdata-URL="SF/forskrift/2015-07-02-867/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av stønad til reise</span></h2><article class="legalP" id="paragraf-5-ledd-1">Stønad til reise etter <a href="forskrift/2015-07-02-867/§3">§ 3</a> og <a href="forskrift/2015-07-02-867/§4">§ 4</a> skal dekke kostnadene ved den billigste reisemåten med et rutegående transportmiddel.</article><article class="legalP" id="paragraf-5-ledd-2">Dersom det ikke er praktisk mulig å bruke et rutegående transportmiddel, dekkes bruk av privat bil med 2,88 kroner per kilometer og andre nødvendige utgifter som bompenger mv.</article><article class="legalP" id="paragraf-5-ledd-3">Dersom det ikke er praktisk mulig å bruke et rutegående transportmiddel eller privat bil, dekkes utgiftene til drosje.</article><article class="changesToParent">Endret ved <a href="forskrift/2015-12-21-1826">forskrifter 21 des 2015 nr. 1826</a> (i kraft 1 jan 2016), <a href="forskrift/2017-12-13-2098">13 des 2017 nr. 2098</a> (i kraft 1 jan 2018), <a href="forskrift/2018-12-13-1913">13 des 2018 nr. 1913</a> (i kraft 1 jan 2019), <a href="forskrift/2019-12-10-1712">10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2020-12-17-2919">17 des 2020 nr. 2919</a> (i kraft 1 jan 2021), <a href="forskrift/2021-12-22-3849">22 des 2021 nr. 3849</a> (i kraft 1 jan 2022), <a href="forskrift/2022-12-20-2375">20 des 2022 nr. 2375</a> (i kraft 1 jan 2023), <a href="forskrift/2023-12-19-2205">19 des 2023 nr. 2205</a> (i kraft 1 jan 2024), <a href="forskrift/2024-12-18-3267">18 des 2024 nr. 3267</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-02-867/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Stønad til flytting</span></h2><article class="legalP" id="paragraf-6-ledd-1">Personer med nedsatt arbeidsevne som må flytte fra hjemstedet for å delta på et arbeidsrettet tiltak og enslige eller gjenlevende som må flytte fra hjemstedet for å gjennomføre godkjent utdanning har krav på stønad til dekning av nødvendige utgifter til flyttingen.</article><article class="legalP" id="paragraf-6-ledd-2">Personer med nedsatt arbeidsevne og enslige eller gjenlevende som flytter i forbindelse med arbeid etter at det arbeidsrettede tiltaket eller utdanningen er gjennomført kan gis stønad til dekning av nødvendige utgifter til flyttingen. Enslige eller gjenlevende kan i tillegg få stønad til flytting dersom de må flytte fra hjemstedet for å starte i arbeid på et annet sted, se <a href="lov/1997-02-28-19/§15-11">folketrygdloven § 15-11</a> andre ledd, <a href="lov/1997-02-28-19/§17-15">§ 17-15</a> femte ledd og <a href="lov/1997-02-28-19/§17-10">§ 17-10</a>.</article><article class="legalP" id="paragraf-6-ledd-3">En arbeidssøker som må flytte fra hjemstedet for å starte i arbeid på et annet sted i Norge, Norden eller i EØS-området kan gis stønad til dekning av nødvendige utgifter til flyttingen, jf. <a href="forskrift/2015-07-02-867/§1">§ 1</a> tredje ledd.</article><article class="changesToParent">Endret ved <a href="forskrift/2019-12-10-1712">forskrifter 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2015-07-02-867/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av stønad til flytting</span></h2><article class="legalP" id="paragraf-7-ledd-1">Den som bruker transportør, må dokumentere at det er innhentet minst to skriftlige tilbud fra transport- eller flyttebyrå. Det laveste tilbudet dekkes.</article><article class="legalP" id="paragraf-7-ledd-2">Den som velger å flytte selv, får dekket utgiftene til kjøring med egen bil én vei med samme sats som i <a href="forskrift/2015-07-02-867/§5">§ 5</a> andre ledd. Har søkeren innhentet tilbud før han eller hun velger å flytte selv, kan søkeren få dekket utgifter opp til beløpet i det laveste tilbudet.</article></article><article class="legalArticle" data-lovdata-URL="SF/forskrift/2015-07-02-867/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stønad til bolig eller overnatting</span></h2><article class="legalP" id="paragraf-8-ledd-1">Personer med nedsatt arbeidsevne som deltar på et arbeidsrettet tiltak, og enslige eller gjenlevende som gjennomfører godkjent utdanning, har krav på stønad til dekning av nødvendige merutgifter til bolig eller overnatting som følge av deltakelsen. Det gis også stønad til bolig eller overnatting ved arbeidsrettet utredning i forbindelse med et arbeidsrettet tiltak eller utdanning.</article><article class="legalP" id="paragraf-8-ledd-2">Stønaden gis til dekning av deltakerens<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">utgifter til bolig eller overnatting som kommer i tillegg til utgiftene til bolig på hjemstedet eller</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">utgifter som følger av at boutgiftene på tiltaksstedet er høyere enn på hjemstedet.</article></article></li></ol></article><article class="changesToParent">Endret ved <a href="forskrift/2019-12-10-1712">forskrift 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av stønad til bolig eller overnatting</span></h2><article class="legalP" id="paragraf-9-ledd-1">Stønaden dekker faktiske kostnader oppad begrenset til 4&#xa0;953 kroner per måned. De som av helsemessige årsaker har høyere utgifter til bolig på stedet der det arbeidsrettede tiltaket, utdanningen eller den arbeidsrettede utredningen gjennomføres enn andre i samme situasjon, får dekket de faktiske merutgiftene.</article><article class="legalP" id="paragraf-9-ledd-2">Det gis ikke stønad til boutgifter til deltakere som har rett til støtte til dekning av de samme boutgiftene etter <a href="lov/2012-08-24-64">lov 24. august 2012 nr. 64</a> om bustøtte.</article><article class="changesToParent">Endret ved <a href="forskrift/2015-12-21-1826">forskrifter 21 des 2015 nr. 1826</a> (i kraft 1 jan 2016), <a href="forskrift/2017-12-13-2098">13 des 2017 nr. 2098</a> (i kraft 1 jan 2018), <a href="forskrift/2018-12-13-1913">13 des 2018 nr. 1913</a> (i kraft 1 jan 2019), <a href="forskrift/2019-12-10-1712">10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2020-12-17-2919">17 des 2020 nr. 2919</a> (i kraft 1 jan 2021), <a href="forskrift/2021-12-22-3849">22 des 2021 nr. 3849</a> (i kraft 1 jan 2022), <a href="forskrift/2022-12-20-2375">20 des 2022 nr. 2375</a> (i kraft 1 jan 2023), <a href="forskrift/2023-12-19-2205">19 des 2023 nr. 2205</a> (i kraft 1 jan 2024), <a href="forskrift/2024-12-18-3267">18 des 2024 nr. 3267</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-02-867/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stønad til tilsyn for barn</span></h2><article class="legalP" id="paragraf-10-ledd-1">Personer med nedsatt arbeidsevne som deltar på et arbeidsrettet tiltak og enslige eller gjenlevende som gjennomfører godkjent utdanning har krav på stønad til dekning av nødvendige utgifter til tilsyn for barn som ikke har fullført fjerde skoleår. Det kan gis stønad til tilsyn for barn som har fullført fjerde skoleår når<ol class="defaultList" type="a"><li data-name="a." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">barnet må ha vesentlig mer pleie og/eller tilsyn enn det som er vanlig for jevnaldrende, eller</article></article></li><li data-name="b." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">personen på grunn av det arbeidsrettede tiltaket eller utdanningen må være borte fra hjemmet i lengre perioder eller på andre tidspunkter enn en vanlig arbeidsdag.</article></article></li></ol></article><article class="legalP" id="paragraf-10-ledd-2">Det gis også stønad til tilsyn etter første ledd i forbindelse med arbeidsrettet utredning i forbindelse med et arbeidsrettet tiltak eller utdanning, og til enslig mor eller far og gjenlevende ektefelle som er tilmeldt Arbeids- og velferdsetaten som reell arbeidssøker som yrkesrettet aktivitet.</article><article class="legalP" id="paragraf-10-ledd-3">Hvis begge foreldrene deltar på et arbeidsrettet tiltak eller gjennomfører utdanning, gis stønad til tilsyn for barn til en av foreldrene.</article><article class="changesToParent">Endret ved <a href="forskrift/2019-12-10-1712">forskrifter 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2019-12-10-1713">10 des 2019 nr. 1713</a> (i kraft 1 mars 2020, se endringsforskriften romertall III for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Beregning av stønad til tilsyn for barn og andre familiemedlemmer</span></h2><article class="legalP" id="paragraf-11-ledd-1">Stønad til barnetilsyn beregnes til 64 prosent av de faktiske tilsynsutgiftene oppad begrenset til de beløp som fastsettes av Stortinget etter <a href="lov/1997-02-28-19/§15-10">folketrygdloven § 15-10</a> tredje ledd. Månedsbeløpet omregnes til en dagsats.</article><article class="legalP" id="paragraf-11-ledd-2">Før stønaden beregnes etter første ledd, skal månedsbeløpet som er innvilget i kontantstøtte for medlemmets barn trekkes fra de dokumenterte månedlige utgiftene til barnetilsyn. Dette gjelder også når kontantstøtten utbetales til en annen som bor sammen med medlemmet og barnet. Det skal gjøres fradrag for innvilget kontantstøtte selv om medlemmet ikke har søkt om stønad til barnetilsyn for det barnet det utbetales kontantstøtte for.</article><article class="legalP" id="paragraf-11-ledd-3">Arbeids- og velferdsetaten kan kontrollere om det utbetales kontantstøtte som det skal gjøres fradrag for og med hvilket beløp.</article><article class="changesToParent">Endret ved <a href="forskrift/2015-12-21-1826">forskrifter 21 des 2015 nr. 1826</a> (i kraft 1 jan 2016), <a href="forskrift/2018-12-13-1913">13 des 2018 nr. 1913</a> (i kraft 1 jan 2019), <a href="forskrift/2019-12-10-1712">10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2019-12-10-1713">10 des 2019 nr. 1713</a> (i kraft 1 mars 2020, se endringsforskriften romertall III for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Stønad til læremidler</span></h2><article class="legalP" id="paragraf-12-ledd-1">Personer med nedsatt arbeidsevne som deltar på et arbeidsrettet tiltak og enslige eller gjenlevende som gjennomfører utdanning og som ikke har rett til gratis læremidler etter annet regelverk, har krav på stønad til nødvendige utgifter til læremidler.</article><article class="changesToParent">Endret ved <a href="forskrift/2019-12-10-1712">forskrift 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Beregning av stønad til læremidler</span></h2><article class="legalP" id="paragraf-13-ledd-1">Stønad til læremidler er 451 kroner per måned for utdanning eller opplæringstiltak på videregående skoles nivå og 901 kroner per måned for utdanning eller opplæringstiltak på universitets-, høyskole- eller fagskolenivå. Er utdanningen eller opplæringstiltaket normert til femti prosent eller mindre, gis det halv sats. De som har særlig store utgifter til læremidler på grunn av en funksjonshemming får dekket de faktiske utgiftene.</article><article class="changesToParent">Endret ved <a href="forskrift/2015-12-21-1826">forskrifter 21 des 2015 nr. 1826</a> (i kraft 1 jan 2016), <a href="forskrift/2017-12-13-2098">13 des 2017 nr. 2098</a> (i kraft 1 jan 2018), <a href="forskrift/2018-12-13-1913">13 des 2018 nr. 1913</a> (i kraft 1 jan 2019), <a href="forskrift/2019-12-10-1712">10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2020-12-17-2919">17 des 2020 nr. 2919</a> (i kraft 1 jan 2021), <a href="forskrift/2021-01-28-248">28 jan 2021 nr. 248</a>, <a href="forskrift/2021-12-22-3849">22 des 2021 nr. 3849</a> (i kraft 1 jan 2022), <a href="forskrift/2022-12-20-2375">20 des 2022 nr. 2375</a> (i kraft 1 jan 2023), <a href="forskrift/2023-12-19-2205">19 des 2023 nr. 2205</a> (i kraft 1 jan 2024), <a href="forskrift/2024-12-18-3267">18 des 2024 nr. 3267</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-07-02-867/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Fravær fra fastsatt aktivitet</span></h2><article class="legalP" id="paragraf-14-ledd-1">Stønadene stanses når fravær fører til at tiltaket eller utdanningen ikke vil kunne gjennomføres på en tilfredsstillende måte.</article><article class="changesToParent">Endret ved <a href="forskrift/2019-12-10-1712">forskrift 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Framsetting av krav</span></h2><article class="legalP" id="paragraf-15-ledd-1">For å kunne få innvilget stønader etter denne forskriften må det settes fram et krav på den måten Arbeids- og velferdsetaten bestemmer.</article><article class="legalP" id="paragraf-15-ledd-2">For stønader som innvilges etter folketrygdloven, gjelder de frister for framsetting av krav og regler om etterbetaling av ytelse for perioder før kravet ble satt fram som følger av reglene i <a href="lov/1997-02-28-19/§22-13">folketrygdloven § 22-13</a>. Krav om reisestønad ved deltakelse i arbeidsmarkedstiltak i medhold av <a href="lov/2004-12-10-76/§13/ledd/2">arbeidsmarkedsloven § 13 annet ledd</a> må settes fram innen tre måneder etter den måneden da reisen fant sted.</article><article class="legalP" id="paragraf-15-ledd-3">Søknad om stønad til reise for å fremme geografisk mobilitet og flytting etter <a href="lov/2004-12-10-76">arbeidsmarkedsloven</a>, jf. <a href="forskrift/2015-07-02-867/§4">§ 4</a> og <a href="forskrift/2015-07-02-867/§6/ledd/3">§ 6 tredje ledd</a>, må fremmes for Arbeids- og velferdsetaten før reisen eller flyttingen finner sted. Søkere som kan påberope seg manglende orientering fra Arbeids- og velferdsetatens side om adgangen til å få slik stønad, kan likevel fremme søknad for Arbeids- og velferdsetaten etter at reisen eller flyttingen er foretatt. Det samme gjelder i forbindelse med tiltredelse på nytt arbeidssted dersom Arbeids- og velferdsetaten har formidlet søkeren fra et annet land til arbeid her i landet.</article><article class="changesToParent">Endret ved <a href="forskrift/2019-12-10-1712">forskrifter 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser), <a href="forskrift/2023-11-05-1799">5 nov 2023 nr. 1799</a>.</article></article><article class="legalArticle" data-lovdata-URL="SF/forskrift/2015-07-02-867/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klageadgang mv.</span></h2><article class="legalP" id="paragraf-16-ledd-1">For personer med nedsatt arbeidsevne som deltar på et arbeidsrettet tiltak og enslige eller gjenlevende som gjennomfører godkjent utdanning som får vedtak iht. <a href="forskrift/2015-07-02-867/§1">§ 1</a> første ledd gjelder reglene om klage og anke i <a href="lov/1997-02-28-19/§21-12">folketrygdloven § 21-12</a>. For øvrig gjelder de alminnelige saksbehandlingsreglene i <a href="lov/1997-02-28-19/kap21">folketrygdloven kapittel 21</a>.</article><article class="legalP" id="paragraf-16-ledd-2">For en deltaker i et arbeidsmarkedstiltak og en arbeidssøker som får vedtak iht. <a href="forskrift/2015-07-02-867/§1">§ 1</a> andre og tredje ledd, gjelder reglene om klage i <a href="lov/2004-12-10-76/§17">arbeidsmarkedsloven § 17</a>. For øvrig gjelder de alminnelige saksbehandlingsreglene som følger av <a href="lov/2004-12-10-76/kap6">arbeidsmarkedsloven kapittel 6</a>.</article><article class="changesToParent">Endret ved <a href="forskrift/2019-12-10-1712">forskrift 10 des 2019 nr. 1712</a> (i kraft 1 jan 2020, se endringsforskriften romertall II for overgangsbestemmelser).</article></article><article class="legalArticle" data-lovdata-URL="SF/forskrift/2015-07-02-867/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse mv.</span></h2><article class="legalP" id="paragraf-17-ledd-1">Forskriften trer i kraft 1. januar 2016.</article><article class="legalP" id="paragraf-17-ledd-2">Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" id="paragraf-17-ledd-2-punkt-1"><article class="legalP" id="paragraf-17-ledd-2-punkt-1-ledd-1"><a href="forskrift/1997-03-11-223">forskrift 11. mars 1997 nr. 223</a> om utdanningsstønad</article></article></li><li data-li-identifier="-" data-name="-"><article class="listArticle" id="paragraf-17-ledd-2-punkt-2"><article class="legalP" id="paragraf-17-ledd-2-punkt-2-ledd-1"><a href="forskrift/2010-02-10-153">forskrift 10. februar 2010 nr. 153</a> om tilleggsstønader etter <a href="lov/1997-02-28-19/kap11">folketrygdloven kapittel 11</a> § 5 til § 10</article></article></li><li data-li-identifier="-" data-name="-"><article class="listArticle" id="paragraf-17-ledd-2-punkt-3"><article class="legalP" id="paragraf-17-ledd-2-punkt-3-ledd-1"><a href="forskrift/2011-08-12-847">forskrift 12. august 2011 nr. 847</a> om mobilitetsfremmende stønad.</article></article></li></ul></article><article class="changesToParent">Endret ved <a href="forskrift/2015-12-15-1677">forskrift 15 des 2015 nr. 1677</a>.</article></article><article class="legalArticle" data-lovdata-URL="SF/forskrift/2015-07-02-867/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Overgangsregler</span></h2><article class="legalP" id="paragraf-18-ledd-1">Den som mottar stønader til dekning av utgifter knyttet til å komme i eller å beholde arbeid etter <a href="forskrift/1997-03-11-223">forskrift 11. mars 1997 nr. 223</a> om utdanningsstønad <a href="forskrift/1997-03-11-223/§2">§ 2</a> første ledd bokstav a til g, <a href="forskrift/2013-11-04-1286">forskrift 4. november 2013 nr. 1286</a> om tiltakspenger mv. <a href="forskrift/2013-11-04-1286/§4">§ 4</a>, <a href="forskrift/2010-02-10-153">forskrift 10. februar 2010 nr. 153</a> om tilleggsstønader etter <a href="lov/1997-02-28-19/kap11">folketrygdloven kapittel 11</a> eller <a href="forskrift/2011-08-12-847">forskrift 12. august 2011 nr. 847</a> om mobilitetsfremmende stønad ved ikrafttredelsen av denne forskriften, kan beholde stønadene ut vedtaksperioden på de vilkår og etter de satser som gjaldt per 31. desember 2015, dersom vedtaket har virkningstidspunkt før denne datoen.</article><article class="legalP" id="paragraf-18-ledd-2">Den som omfattes av denne forskriften <a href="forskrift/2015-07-02-867/§1">§ 1</a> bokstavene b eller d, og som mottar stønad til barnetilsyn, kan beholde stønadene ut vedtaksperioden på de vilkår og etter de satser som gjaldt per 31. desember 2015 dersom vedtaket har virkningstidspunkt før denne datoen.</article><article class="changesToParent">Endret ved <a href="forskrift/2015-11-21-1339">forskrift 21 nov 2015 nr. 1339</a>.</article></article></main></body></html>