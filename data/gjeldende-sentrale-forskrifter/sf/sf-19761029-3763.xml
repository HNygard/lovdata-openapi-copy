<!DOCTYPE html><html lang="no"><head><title>Forskrift om fredning av mistelteinen. Delegering av myndighet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1976-10-29-3763</dd><dt class="dokid">DokumentID</dt><dd class="dokid">SF/forskrift/1976-10-29-3763</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturvern</li></ul></dd><dt class="publishedIn">Publisert i</dt><dd class="publishedIn">I 1976 s 737</dd><dt class="dateInForce">I kraft fra</dt><dd class="dateInForce">1976-10-29</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-12-19-1757">forskrift/2013-12-19-1757</a> fra 2014-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1970-06-19-63/§13">lov/1970-06-19-63/§13</a></li><li><a href="lov/1970-06-19-63/§9">lov/1970-06-19-63/§9</a></li><li><a href="lov/1970-06-19-63/§23">lov/1970-06-19-63/§23</a></li><li><a href="lov/2009-06-19-100/§77">lov/2009-06-19-100/§77</a></li></ul></dd><dt class="titleShort">Korttittel</dt><dd class="titleShort">Forsk. om fredning av misteltein. Delegering</dd><dt class="title">Tittel</dt><dd class="title">Forskrift om fredning av mistelteinen. Delegering av myndighet.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 29. oktober 1976. Fremmet av Miljøverndepartementet. <br /><strong>Endret</strong> ved <a href="forskrift/2013-12-19-1757">forskrift 19 des 2013 nr. 1757</a>.</dd><dt class="refid">RefID</dt><dd class="refid">forskrift/1976-10-29-3763</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fredning av mistelteinen. Delegering av myndighet.</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li><li><a href="#kapittel-3">III</a></li><li><a href="#kapittel-4">IV</a></li><li><a href="#kapittel-5">V</a></li></ul></li></ul></dd></dl></header><main class="documentBody" data-lovdata-URL="SF/forskrift/1976-10-29-3763" id="dokument"><h1>Forskrift om fredning av mistelteinen. Delegering av myndighet.</h1><section class="section" data-name="kapI" id="kapittel-1" data-lovdata-URL="SF/forskrift/1976-10-29-3763/KAPITTEL_1"><h2>I</h2><article class="legalP" id="kapittel-1-ledd-1">I medhold av <a href="lov/1970-06-19-63/§13">lov om naturvern av 19. juni 1970 nr. 63 § 13</a> jfr. <a href="lov/1970-06-19-63/§9">§ 9</a> er mistelteinen ved kgl.res. av 29. oktober 1976 fredet over hele Norge mot ødeleggelse av enhver art. Fredningen omfatter også mistelteinens levested. Det er derfor ikke tillatt å ødelegge eller felle trær mistelteinen vokser i.</article></section><section class="section" data-name="kapII" id="kapittel-2" data-lovdata-URL="SF/forskrift/1976-10-29-3763/KAPITTEL_2"><h2>II</h2><article class="legalP" id="kapittel-2-ledd-1">Formålet med fredningen av mistelteinen er å bevare en art som både regionalt og i landsmålestokk er svært sjelden, og er av stor naturvitenskapelig interesse.</article></section><section class="section" data-name="kapIII" id="kapittel-3" data-lovdata-URL="SF/forskrift/1976-10-29-3763/KAPITTEL_3"><h2>III</h2><article class="legalP" id="kapittel-3-ledd-1">Departementet kan gjøre unntak fra fredningsbestemmelsene for bestemte institusjoner eller for bestemte personer når det gjelder vitenskapelige undersøkelser og arbeider eller tiltak av vesentlig samfunnsmessig betydning, eller når formålet med fredningen krever det.</article></section><section class="section" data-name="kapIV" id="kapittel-4" data-lovdata-URL="SF/forskrift/1976-10-29-3763/KAPITTEL_4"><h2>IV</h2><article class="legalP" id="kapittel-4-ledd-1">Den myndighet Kongen har etter <a href="lov/1970-06-19-63/§23">lov om naturvern av 19. juni 1970 nr. 63 § 23</a> til å gjøre unntak fra fredningsbestemmelsene overføres til Klima- og miljødepartementet.</article><article class="changesToParent">Endret ved <a href="forskrift/2013-12-19-1757">forskrift 19 des 2013 nr. 1757</a> (i kraft 1 jan 2014).</article></section><section class="section" data-name="kapV" id="kapittel-5" data-lovdata-URL="SF/forskrift/1976-10-29-3763/KAPITTEL_5"><h2>V</h2><article class="legalP" id="kapittel-5-ledd-1">Denne bestemmelse trer i kraft straks. Samtidig oppheves kronprinsreg.res. av 13. januar 1956 om fredning av mistelteinen.</article></section></main></body></html>