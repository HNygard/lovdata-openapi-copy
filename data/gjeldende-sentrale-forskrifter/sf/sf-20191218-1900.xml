<!DOCTYPE html><html lang="no"><head><title>Forskrift om verdipapirsentraler og verdipapiroppgjør (verdipapirsentralforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-18-1900</dd><dt class="dokid">DokumentID</dt><dd class="dokid">SF/forskrift/2019-12-18-1900</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finanstilsynet, Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2020-01-01, 2022-02-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-12-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-12-2017">forskrift/2023-12-12-2017</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-03-15-6/§1-1">lov/2019-03-15-6/§1-1</a></li><li><a href="lov/2019-03-15-6/§3-1">lov/2019-03-15-6/§3-1</a></li><li><a href="lov/2019-03-15-6/§5-3">lov/2019-03-15-6/§5-3</a></li><li><a href="lov/2019-03-15-6/§6-2">lov/2019-03-15-6/§6-2</a></li><li><a href="lov/2019-03-15-6/§8-3">lov/2019-03-15-6/§8-3</a></li><li><a href="forskrift/2019-10-31-1447">forskrift/2019-10-31-1447</a></li><li><a href="forskrift/2022-03-29-484/§2">forskrift/2022-03-29-484/§2</a></li></ul></dd><dt class="dateOfPublication">Kunngjort</dt><dd class="dateOfPublication">2019-12-20 12:00</dd><dt class="titleShort">Korttittel</dt><dd class="titleShort">Verdipapirsentralforskriften</dd><dt class="title">Tittel</dt><dd class="title">Forskrift om verdipapirsentraler og verdipapiroppgjør (verdipapirsentralforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 18. desember 2019 med hjemmel i <a href="lov/2019-03-15-6/§1-1">lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven) § 1-1</a> annet ledd, <a href="lov/2019-03-15-6/§3-1">§ 3-1</a>, <a href="lov/2019-03-15-6/§5-3">§ 5-3</a>, <a href="lov/2019-03-15-6/§6-2">§ 6-2</a> og <a href="lov/2019-03-15-6/§8-3">§ 8-3</a> og <a href="forskrift/2019-10-31-1447">delegeringsvedtak 31. oktober 2019 nr. 1447</a>. <br /> <strong>Tilføyd hjemmel:</strong> <a href="forskrift/2022-03-29-484/§2">Delegeringsvedtak 29. mars 2022 nr. 484 § 2</a>. <br /><strong>EØS-henvisninger:</strong> <a href="avtale/avt-1992-05-02-1-v9">EØS-avtalen vedlegg IX</a> nr. 31bfa (forordning <a href="eu/32017r0389">(EU) 2017/389</a>), nr. 31bfb (forordning <a href="eu/32017r0390*">(EU) 2017/390</a>), nr. 31bfc (forordning <a href="eu/32017r0391*">(EU) 2017/391</a>), nr. 31bfd (forordning <a href="eu/32017r0392">(EU) 2017/392</a>), nr. 31bfe (forordning <a href="eu/32017r0393">(EU) 2017/393</a>), nr. 31bff (forordning <a href="eu/32017r0394">(EU) 2017/394</a>), nr. 31bfg (beslutning <a href="eu/32018d2030">(EU) 2018/2030</a> endret ved beslutning <a href="eu/32019d0545">(EU) 2019/545</a>), nr. 31bfh (forordning <a href="eu/32018r1229">(EU) 2018/1229</a> som endret ved forordning <a href="eu/32021r0070">(EU) 2021/70</a>, forordning <a href="eu/32022r1930">(EU) 2022/1930</a> og forordning <a href="eu/32023r1626">(EU) 2023/1626</a>), nr. 31bfi (beslutning <a href="eu/32020d1766">(EU) 2020/1766</a>). <br /><strong>Endret</strong> ved forskrifter <a href="forskrift/2020-01-03-2">3 jan 2020 nr. 2</a>, <a href="forskrift/2020-12-22-3149">22 des 2020 nr. 3149</a> (i kraft 1 jan 2021), <a href="forskrift/2021-08-11-2492">11 aug 2021 nr. 2492</a>, <a href="forskrift/2022-02-08-183">8 feb 2022 nr. 183</a>, <a href="forskrift/2022-02-09-184">9 feb 2022 nr. 184</a> (bl.a. tittel), <a href="forskrift/2022-08-26-1493">26 aug 2022 nr. 1493</a>, <a href="forskrift/2023-03-24-409">24 mars 2023 nr. 409</a>, <a href="forskrift/2023-12-12-2017">12 des 2023 nr. 2017</a>.</dd><dt class="refid">RefID</dt><dd class="refid">forskrift/2019-12-18-1900</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om verdipapirsentraler og verdipapiroppgjør (verdipapirsentralforskriften)</a><ul class="tocSubUl"><li><a href="#paragraf-1">§ 1. Utfyllende EØS-regler til verdipapirsentralforordningen</a></li><li><a href="#paragraf-2">§ 2. Unntak fra plikt til å innføre ihendehaverobligasjoner i en verdipapirsentral</a></li><li><a href="#paragraf-3">§ 3. Tillatelse til å være kontofører til sentrale motparter med hovedsete utenfor EØS</a></li><li><a href="#paragraf-4">§ 4. Verdipapirsentralenes utfyllende regelverk mv.</a></li><li><a href="#paragraf-5">§ 5. Opplysninger som skal registreres om finansielle instrumenter</a></li><li><a href="#paragraf-6">§ 6. Opplysninger som skal registreres om kontohaver og kontoen</a></li><li><a href="#paragraf-7">§ 7. Opplysninger som skal registreres om begrensede rettigheter mv.</a></li><li><a href="#paragraf-8">§ 8. Opplysninger som skal registreres om fullmaktsforhold</a></li><li><a href="#paragraf-9">§ 9. Innsyn i opplysninger om kontohavere</a></li><li><a href="#paragraf-10">§ 10. Innsyn i opplysninger ved avregistrering</a></li><li><a href="#paragraf-11">§ 11. Innsyn i opplysninger om eier av obligasjoner</a></li><li><a href="#paragraf-12">§ 12. Unntak fra innsyn i opplysninger som er registrert om finansielle instrumenter</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-18-1900" id="dokument"><h1>Forskrift om verdipapirsentraler og verdipapiroppgjør (verdipapirsentralforskriften)</h1><article class="legalArticle" data-lovdata-URL="SF/forskrift/2019-12-18-1900/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utfyllende EØS-regler til verdipapirsentralforordningen</span></h2><article class="numberedLegalP" data-numerator="1" id="paragraf-1-nummer-1">(1) <a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32017r0389">(EU) 2017/389</a> (om utfylling av verdipapirsentralforordningen <a href="eu/32014r0909*">(EU) nr. 909/2014</a> med hensyn til parameterne for beregning av overtredelsesgebyrer for manglende oppgjør samt verdipapirsentralers virksomhet i vertsstater) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="2" id="paragraf-1-nummer-2">(2) <a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32017r0390*">(EU) 2017/390</a> (om utfylling av verdipapirsentralforordningen <a href="eu/32014r0909*">(EU) nr. 909/2014</a> med hensyn til tekniske reguleringsstandarder for visse tilsynskrav for verdipapirsentraler og utpekte kredittinstitusjoner som tilbyr tilknyttede banktjenester) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="3" id="paragraf-1-nummer-3">(3) <a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32017r0391*">(EU) 2017/391</a> (om utfylling av verdipapirsentralforordningen <a href="eu/32014r0909*">(EU) nr. 909/2014</a> med hensyn til tekniske reguleringsstandarder for ytterligere spesifisering av innholdet i rapporteringen av internalisert oppgjør) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="4" id="paragraf-1-nummer-4">(4) <a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32017r0392">(EU) 2017/392</a> (om utfylling av verdipapirsentralforordningen <a href="eu/32014r0909*">(EU) nr. 909/2014</a> med hensyn til tekniske reguleringsstandarder for krav til tillatelse til, tilsyn med og drift av verdipapirsentraler) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="5" id="paragraf-1-nummer-5">(5) <a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32017r0393">(EU) 2017/393</a> (om fastsettelse av tekniske gjennomføringsstandarder for malene og framgangsmåtene for rapportering og overføring av opplysninger om internalisert oppgjør i samsvar med verdipapirsentralforordningen <a href="eu/32014r0909*">(EU) nr. 909/2014</a>) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="6" id="paragraf-1-nummer-6">(6) <a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32017r0394">(EU) 2017/394</a> (om fastsettelse av tekniske gjennomføringsstandarder for standardskjemaer, -maler og -framgangsmåter for tildeling av tillatelse til, gjennomgåelse og vurdering av verdipapirsentraler, for samarbeidet mellom myndigheter i hjemstaten og vertsstaten, for samrådet med myndigheter som medvirker ved tildeling av tillatelser til å yte tilknyttede banktjenester, for tilgang knyttet til verdipapirsentraler og for formatet på de registrene som verdipapirsentralene skal føre i samsvar med verdipapirsentralforordningen <a href="eu/32014r0909*">(EU) nr. 909/2014</a>) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="7" id="paragraf-1-nummer-7">(7) <a href="avtale/avt-1992-05-02-1-v9">EØS-avtalen vedlegg IX</a> forordning <a href="eu/32018r1229">(EU) 2018/1229</a> (om utfylling av verdipapirsentralforordningen <a href="eu/32014r0909">(EU) nr. 909/2014</a> med hensyn til tekniske reguleringsstandarder for oppgjørsdisiplin) som endret ved forordning <a href="eu/32021r0070">(EU) 2021/70</a>, forordning <a href="eu/32022r1930">(EU) 2022/1930</a> og forordning <a href="eu/32023r1626">(EU) 2023/1626</a> gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="8" id="paragraf-1-nummer-8">(8) <a href="avtale/avt-1992-05-02-1-v9">EØS-avtalen vedlegg IX</a> beslutning <a href="eu/32018d2030">(EU) 2018/2030</a> (om fastsettelse av at rammereglene som gjelder for verdipapirsentraler i Det forente kongerike Storbritannia og Nord-Irland, i et begrenset tidsrom er likeverdige i samsvar med verdipapirsentralforordningen <a href="eu/32014r0909*">(EU) nr. 909/2014</a>) som endret ved beslutning <a href="eu/32019d0545">(EU) 2019/545</a> gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="9" id="paragraf-1-nummer-9">(9) <a href="avtale/avt-1992-05-02-1-v9">EØS-avtalen vedlegg IX</a> beslutning <a href="eu/32020d1766">(EU) 2020/1766</a> (om fastsettelse av at rammereglene som gjelder for verdipapirsentraler i Det forente kongerike Storbritannia og Nord-Irland, i et begrenset tidsrom er likeverdige i samsvar med verdipapirsentralforordningen <a href="eu/32014r0909">(EU) nr. 909/2014)</a> gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="changesToParent">Endret ved forskrifter <a href="forskrift/2020-01-03-2">3 jan 2020 nr. 2</a>, <a href="forskrift/2020-12-22-3149">22 des 2020 nr. 3149</a> (i kraft 1 jan 2021), <a href="forskrift/2021-08-11-2492">11 aug 2021 nr. 2492</a>, <a href="forskrift/2023-03-24-409">24 mars 2023 nr. 409</a>, <a href="forskrift/2023-12-12-2017">12 des 2023 nr. 2017</a>.</article></article><article class="legalArticle" data-lovdata-URL="SF/forskrift/2019-12-18-1900/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra plikt til å innføre ihendehaverobligasjoner i en verdipapirsentral</span></h2><article class="legalP" id="paragraf-2-ledd-1">Registreringsplikten for norske ihendehaverobligasjoner i <a href="lov/2019-03-15-6/§3-1">verdipapirsentralloven § 3-1</a> første ledd, gjelder ikke ihendehaverobligasjoner utstedt av norske utstedere utenfor Norge pålydende norske kroner forbeholdt utlendinger. Registreringsplikten gjelder heller ikke ihendehaverobligasjoner utstedt av norske foretak utenfor Norge i fremmed valuta.</article><article class="changesToParent">Tilføyd ved forskrift <a href="forskrift/2022-02-09-184">9 feb 2022 nr. 184</a>.</article></article><article class="legalArticle" data-lovdata-URL="SF/forskrift/2019-12-18-1900/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tillatelse til å være kontofører til sentrale motparter med hovedsete utenfor EØS</span></h2><article class="legalP" id="paragraf-3-ledd-1">En verdipapirsentral kan gi sentrale motparter med anerkjennelse etter forordning <a href="eu/32012r0648">(EU) nr. 648/2012</a> tillatelse til å være kontofører. En verdipapirsentral kan fastsette i sitt regelverk at foretak fra land utenfor EØS av samme type som dem nevnt i <a href="lov/2019-03-15-6/§6-2">verdipapirsentralloven § 6-2</a> første ledd, kan være kontoførere etter en særskilt vurdering av verdipapirsentralen.</article><article class="changesToParent">Tilføyd ved forskrift <a href="forskrift/2022-02-09-184">9 feb 2022 nr. 184</a>.</article></article><article class="legalArticle" data-lovdata-URL="SF/forskrift/2019-12-18-1900/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Verdipapirsentralenes utfyllende regelverk mv.</span></h2><article class="legalP" id="paragraf-4-ledd-1">En verdipapirsentral kan i sitt regelverk fastsette at ytterligere opplysninger enn de som følger av <a href="forskrift/2019-12-18-1900/§5">§ 5</a> til <a href="forskrift/2019-12-18-1900/§8">§ 8</a> skal registreres i verdipapirsentralens register, dersom dette er nødvendig for å sikre en hensiktsmessig registrering og omsetning av det finansielle instrumentet. Slikt regelverk skal godkjennes av Finanstilsynet etter reglene i <a href="lov/2019-03-15-6/§2-2">verdipapirsentralloven § 2-2</a>.</article><article class="legalP" id="paragraf-4-ledd-2">Opplysninger registrert i verdipapirsentralens register skal være søkbare. Opplysningene skal sammenstilles på en måte som ivaretar hensynet til effektivt tilsyn og statistikkproduksjon.</article><article class="changesToParent">Tilføyd ved forskrift <a href="forskrift/2022-08-26-1493">26 aug 2022 nr. 1493</a>.</article></article><article class="legalArticle" data-lovdata-URL="SF/forskrift/2019-12-18-1900/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysninger som skal registreres om finansielle instrumenter</span></h2><article class="legalP" id="paragraf-5-ledd-1">Opplysninger om eventuell kontofører for finansielle instrumenter innført i verdipapirsentralen skal registreres i verdipapirsentralens register.</article><article class="changesToParent">Tilføyd ved forskrift <a href="forskrift/2022-08-26-1493">26 aug 2022 nr. 1493</a>.</article></article><article class="legalArticle" data-lovdata-URL="SF/forskrift/2019-12-18-1900/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysninger som skal registreres om kontohaver og kontoen</span></h2><article class="legalP" id="paragraf-6-ledd-1">Følgende opplysninger om kontohaver og kontoen skal registreres i verdipapirsentralens register:<ol class="defaultList" type="1"><li data-name="1." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kontohavers navn og adresse</article></article></li><li data-name="2." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">kontohavers organisasjonsnummer eller fødselsnummer, eventuelt D-nummer dersom slikt nummer er tildelt</article></article></li><li data-name="3." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kontohavers utenlandske identifikasjonsnummer, dersom relevant, for nye kontohavere</article></article></li><li data-name="4." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">kontohavers skatteland og kildeskatteprosent, dersom kontohaver ikke er skattemessig bosatt eller hjemmehørende i Norge</article></article></li><li data-name="5." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">kontohavers statsborgerskap eller registreringsland for juridiske personer</article></article></li><li data-name="6." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">eventuell kontofører for kontoen</article></article></li><li data-name="7." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">særlige regler for innsyn, disposisjonsrett og disposisjonsbegrensninger for kontoen.</article></article></li></ol></article><article class="changesToParent">Tilføyd ved forskrift <a href="forskrift/2022-08-26-1493">26 aug 2022 nr. 1493</a>.</article></article><article class="legalArticle" data-lovdata-URL="SF/forskrift/2019-12-18-1900/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysninger som skal registreres om begrensede rettigheter mv.</span></h2><article class="legalP" id="paragraf-7-ledd-1">Følgende opplysninger om begrensede rettigheter mv. skal registreres i verdipapirsentralens register:<ol class="defaultList" type="1"><li data-name="1." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">type rettighet</article></article></li><li data-name="2." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">rettighetshavers navn og adresse</article></article></li><li data-name="3." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">rettighetshavers organisasjonsnummer eller fødselsnummer, eventuelt D-nummer dersom slikt nummer er tildelt</article></article></li><li data-name="4." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">grunnlaget for rettsstiftelsen</article></article></li><li data-name="5." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">de beløp rettigheten skal dekke</article></article></li><li data-name="6." value="6"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">disposisjonsrett for innehaver</article></article></li><li data-name="7." value="7"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">registreringstidspunkt.</article></article></li></ol></article><article class="changesToParent">Tilføyd ved forskrift <a href="forskrift/2022-08-26-1493">26 aug 2022 nr. 1493</a>.</article></article><article class="legalArticle" data-lovdata-URL="SF/forskrift/2019-12-18-1900/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysninger som skal registreres om fullmaktsforhold</span></h2><article class="legalP" id="paragraf-8-ledd-1">Følgende opplysninger om fullmaktsforhold skal registreres i verdipapirsentralens register:<ol class="defaultList" type="1"><li data-name="1." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">type fullmakt</article></article></li><li data-name="2." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">fullmaktshavers navn og adresse</article></article></li><li data-name="3." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">fullmaktshavers organisasjonsnummer eller fødselsnummer, eventuelt D-nummer dersom slikt nummer er tildelt</article></article></li><li data-name="4." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">fullmaktens eventuelle løpetid</article></article></li><li data-name="5." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">registreringstidspunkt.</article></article></li></ol></article><article class="changesToParent">Tilføyd ved forskrift <a href="forskrift/2022-08-26-1493">26 aug 2022 nr. 1493</a>.</article></article><article class="legalArticle" data-lovdata-URL="SF/forskrift/2019-12-18-1900/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Innsyn i opplysninger om kontohavere</span></h2><article class="legalP" id="paragraf-9-ledd-1">En verdipapirsentral som har en forvalterkonto i en annen verdipapirsentral eller i et annet kontobasert system, kan i sitt regelverk fastsette at verdipapirsentralen kan utlevere opplysninger for å kunne oppfylle opplysningsplikt som følger av nasjonal rett som regulerer verdipapirsentralens forvalterkonto.</article><article class="changesToParent">Tilføyd ved forskrift <a href="forskrift/2022-02-09-184">9 feb 2022 nr. 184</a>, endret ved forskrift <a href="forskrift/2022-08-26-1493">26 aug 2022 nr. 1493</a> (tidligere § 4).</article></article><article class="legalArticle" data-lovdata-URL="SF/forskrift/2019-12-18-1900/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innsyn i opplysninger ved avregistrering</span></h2><article class="legalP" id="paragraf-10-ledd-1">En verdipapirsentral kan utlevere opplysninger til annen verdipapirsentral i forbindelse med avregistrering og overføring av det finansielle instrumentet til den andre verdipapirsentralen. Tilsvarende kan verdipapirsentralen utlevere informasjon til utsteder eller utsteders representant dersom det finansielle instrumentet skal avregistreres og ikke overføres til annen verdipapirsentral.</article><article class="changesToParent">Tilføyd ved forskrift <a href="forskrift/2022-02-09-184">9 feb 2022 nr. 184</a>, endret ved forskrift <a href="forskrift/2022-08-26-1493">26 aug 2022 nr. 1493</a> (tidligere § 5).</article></article><article class="legalArticle" data-lovdata-URL="SF/forskrift/2019-12-18-1900/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innsyn i opplysninger om eier av obligasjoner</span></h2><article class="legalP" id="paragraf-11-ledd-1">En verdipapirsentral kan utlevere opplysninger om eiere av obligasjoner til utsteder eller utsteders representant, dersom utleveringen finner sted i forbindelse med en konvertering hvor eiere av obligasjoner skal registreres som eier av annet finansielt instrument til erstatning for obligasjonene, og det andre finansielle instrumentet ikke skal registreres i verdipapirsentralen. Utleveringen kan bare skje dersom konverteringen er besluttet med bindende virkning av obligasjonseierne eller av domstol eller offentlig myndighet, og bare i den utstrekning som er nødvendig for å gjennomføre konverteringen.</article><article class="changesToParent">Tilføyd ved forskrift <a href="forskrift/2022-02-09-184">9 feb 2022 nr. 184</a>, endret ved forskrift <a href="forskrift/2022-08-26-1493">26 aug 2022 nr. 1493</a> (tidligere § 6).</article></article><article class="legalArticle" data-lovdata-URL="SF/forskrift/2019-12-18-1900/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Unntak fra innsyn i opplysninger som er registrert om finansielle instrumenter</span></h2><article class="legalP" id="paragraf-12-ledd-1">En verdipapirsentral kan i sitt regelverk fastsette at innsyn som nevnt i <a href="lov/2019-03-15-6/§8-3">verdipapirsentralloven § 8-3</a> første ledd nr. 4 ikke skal gjelde for enkelte opplysninger som er registrert utelukkende på bakgrunn av krav fastsatt av verdipapirsentralen.</article><article class="changesToParent">Tilføyd ved forskrift <a href="forskrift/2022-02-09-184">9 feb 2022 nr. 184</a>, endret ved forskrift <a href="forskrift/2022-08-26-1493">26 aug 2022 nr. 1493</a> (tidligere § 7).</article></article><article class="legalArticle" data-lovdata-URL="SF/forskrift/2019-12-18-1900/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. januar 2020.</article><article class="changesToParent">Endret ved forskrifter <a href="forskrift/2022-02-08-183">8 feb 2022 nr. 183</a>, <a href="forskrift/2022-02-09-184">9 feb 2022 nr. 184</a> (tidligere § 2), <a href="forskrift/2022-08-26-1493">26 aug 2022 nr. 1493</a> (tidligere § 8).</article></article></main></body></html>