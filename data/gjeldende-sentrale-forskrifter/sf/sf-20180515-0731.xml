<!DOCTYPE html><html lang="no"><head><title>Forskrift om tildeling av nye tillatelser til akvakultur med matfisk i sjø av laks, ørret og regnbueørret i 2018</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-05-15-731</dd><dt class="dokid">DokumentID</dt><dd class="dokid">SF/forskrift/2018-05-15-731</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeri- og havbruksavd.</li></ul></dd><dt class="dateInForce">I kraft fra</dt><dd class="dateInForce">2018-05-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-06-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-06-01-789">forskrift/2018-06-01-789</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-79/§5">lov/2005-06-17-79/§5</a></li><li><a href="lov/2005-06-17-79/§6">lov/2005-06-17-79/§6</a></li><li><a href="lov/2005-06-17-79/§7">lov/2005-06-17-79/§7</a></li><li><a href="lov/2005-06-17-79/§9">lov/2005-06-17-79/§9</a></li><li><a href="lov/2005-06-17-79/§10">lov/2005-06-17-79/§10</a></li><li><a href="lov/2005-06-17-79/§33a">lov/2005-06-17-79/§33a</a></li><li><a href="forskrift/2017-01-16-61/§8">forskrift/2017-01-16-61/§8</a></li><li><a href="forskrift/2017-01-16-61/§11">forskrift/2017-01-16-61/§11</a></li><li><a href="forskrift/2017-01-16-61/§13">forskrift/2017-01-16-61/§13</a></li><li><a href="lov/1967-02-10/§28">lov/1967-02-10/§28</a></li></ul></dd><dt class="dateOfPublication">Kunngjort</dt><dd class="dateOfPublication">2018-05-18 13:40</dd><dt class="titleShort">Korttittel</dt><dd class="titleShort">Forskrift om tildeling av nye tillatelser til akvakultur med matfisk i sjø, 2018</dd><dt class="title">Tittel</dt><dd class="title">Forskrift om tildeling av nye tillatelser til akvakultur med matfisk i sjø av laks, ørret og regnbueørret i 2018</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 15. mai 2018 med hjemmel i <a href="lov/2005-06-17-79">lov 17. juni 2005 nr. 79</a> om akvakultur (akvakulturloven) <a href="lov/2005-06-17-79/§5">§ 5</a>, <a href="lov/2005-06-17-79/§6">§ 6</a>, <a href="lov/2005-06-17-79/§7">§ 7</a>, <a href="lov/2005-06-17-79/§9">§ 9</a>, <a href="lov/2005-06-17-79/§10">§ 10</a> og <a href="lov/2005-06-17-79/§33a">§ 33a</a> og <a href="forskrift/2017-01-16-61">forskrift 16. januar 2017 nr. 61</a> om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) <a href="forskrift/2017-01-16-61/§8">§ 8</a>, <a href="forskrift/2017-01-16-61/§11">§ 11</a> og <a href="forskrift/2017-01-16-61/§13">§ 13</a>. <br /> <strong>Tilføyd hjemmel:</strong> <a href="lov/1967-02-10">Lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§28">§ 28</a>. <br /><strong>Endret</strong> ved <a href="forskrift/2018-06-01-787">forskrifter 1 juni 2018 nr. 787</a>, <a href="forskrift/2018-06-01-789">1 juni 2018 nr. 789</a>.</dd><dt class="refid">RefID</dt><dd class="refid">forskrift/2018-05-15-731</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tildeling av nye tillatelser til akvakultur med matfisk i sjø av laks, ørret og regnbueørret i 2018</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Forskriftens virkeområde</a></li><li><a href="#kapittel-1-paragraf-3">§ 3. Fordeling av produksjonskapasitet i denne tildelingsrunden</a></li><li><a href="#kapittel-1-paragraf-4">§ 4. Utlysning av tillatelser</a></li></ul></li><li><a href="#kapittel-2" data-child-interval="§§ 5 – 8">Kapittel 2. Auksjon av produksjonskapasitet</a><ul class="tocSubUl"><li><a href="#kapittel-2-paragraf-1">§ 5. Tildelingsform</a></li><li><a href="#kapittel-2-paragraf-2">§ 6. Tidspunkt og sted for gjennomføring av auksjonen</a></li><li><a href="#kapittel-2-paragraf-3">§ 7. Rett til å søke klarering av lokalitet og utskriving av tillatelsesdokument</a></li><li><a href="#kapittel-2-paragraf-4">§ 8. Innbetalt vederlag og endringer i rammebetingelser mv.</a></li></ul></li><li><a href="#kapittel-3" data-child-interval="§§ 9 – 12">Kapittel 3. Hvem som kan delta i auksjonen</a><ul class="tocSubUl"><li><a href="#kapittel-3-paragraf-1">§ 9. Registrering</a></li><li><a href="#kapittel-3-paragraf-2">§ 10. Krav for å bli registrert som budgiver</a></li><li><a href="#kapittel-3-paragraf-3">§ 11. Bankgaranti</a></li><li><a href="#kapittel-3-paragraf-4">§ 12. Finansiell situasjon</a></li></ul></li><li><a href="#kapittel-4" data-child-interval="§§ 13 – 16">Kapittel 4. Budgivning</a><ul class="tocSubUl"><li><a href="#kapittel-4-paragraf-1">§ 13. Budgivning</a></li><li><a href="#kapittel-4-paragraf-2">§ 14. Uforutsette hendelser mv.</a></li><li><a href="#kapittel-4-paragraf-3">§ 15. Vinner av auksjonen</a></li><li><a href="#kapittel-4-paragraf-4">§ 16. Innbetaling av vederlag</a></li></ul></li><li><a href="#kapittel-5" data-child-interval="§§ 17 – 21">Kapittel 5. Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 17. Fastsettelse av detaljerte auksjonsregler</a></li><li><a href="#kapittel-5-paragraf-2">§ 18. Brudd på auksjonsreglene eller konkurranseregelverket</a></li><li><a href="#kapittel-5-paragraf-3">§ 19. Tilbakebetaling av innbetalt vederlag ved omgjøring</a></li><li><a href="#kapittel-5-paragraf-4">§ 20. Søksmålsfrist</a></li><li><a href="#kapittel-5-paragraf-5">§ 21. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2018-05-15-731" id="dokument"><h1>Forskrift om tildeling av nye tillatelser til akvakultur med matfisk i sjø av laks, ørret og regnbueørret i 2018</h1><section class="section" data-name="kap1" id="kapittel-1" data-lovdata-URL="SF/forskrift/2018-05-15-731/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2018-05-15-731/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal fremme akvakulturnæringens lønnsomhet og konkurransekraft innenfor rammene av en miljømessig bærekraftig utvikling og bidra til verdiskaping på kysten.</article></article><article class="legalArticle" data-lovdata-URL="SF/forskrift/2018-05-15-731/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for norsk landterritorium og territorialfarvann, på kontinentalsokkelen og i Norges økonomiske sone.</article><article class="legalP" id="kapittel-1-paragraf-2-ledd-2">Forskriften gjelder tildeling av nye tillatelser til akvakultur med matfisk av laks, ørret og regnbueørret i sjø.</article></article><article class="legalArticle" data-lovdata-URL="SF/forskrift/2018-05-15-731/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fordeling av produksjonskapasitet i denne tildelingsrunden</span></h3><article class="legalP" id="kapittel-1-paragraf-3-ledd-1">Departementet vil forut for gjennomføringen av auksjonen bestemme at det innenfor produksjonsområdene 1 og 7–13 kan tildeles inntil et gitt antall tonn produksjonskapasitet.</article><article class="legalP" id="kapittel-1-paragraf-3-ledd-2">De nærmere grenser for produksjonsområdene følger av <a href="forskrift/2017-01-16-61">forskrift 16. januar 2017 nr. 61</a> om produksjonsområder for akvakultur av matfisk i sjø av laks, ørret og regnbueørret.</article></article><article class="legalArticle" data-lovdata-URL="SF/forskrift/2018-05-15-731/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utlysning av tillatelser</span></h3><article class="legalP" id="kapittel-1-paragraf-4-ledd-1">Fiskeridirektoratet og fylkeskommunene står for den offentlige utlysingen av tillatelsene. Departementet utarbeider utlysningsteksten som publiseres på det tidspunkt departementet bestemmer.</article></article></section><section class="section" data-name="kap2" id="kapittel-2" data-lovdata-URL="SF/forskrift/2018-05-15-731/KAPITTEL_2"><h2>Kapittel 2. Auksjon av produksjonskapasitet</h2><article class="legalArticle" data-lovdata-URL="SF/forskrift/2018-05-15-731/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tildelingsform</span></h3><article class="legalP" id="kapittel-2-paragraf-1-ledd-1">Innenfor hvert produksjonsområde auksjoneres det ut et bestemt antall tonn produksjonsskapasitet til akvakultur med laks, ørret og regnbueørret, jf. <a href="forskrift/2018-05-15-731/§3">§ 3</a>. Auksjonen gjennomføres som en simultan klokkeauksjon. Antallet tilsagn om tillatelser og størrelsen på disse bestemmes gjennom auksjonen.</article><article class="legalP" id="kapittel-2-paragraf-1-ledd-2">Auksjonsformatet innebærer at det innenfor hvert produksjonsområde settes en startpris per tonn produksjonsskapasitet. Budgiver angir hvor mange tonn produksjonsskapasitet budgiver er villig til å kjøpe til de angitte prisene. Dersom etterspørselen i tonn er høyere enn antallet tonn tilgjengelig i ett eller flere produksjonsområder, vil en ny runde initieres der prisen per tonn produksjonsskapasitet økes i produksjonsområder med overskuddsetterspørsel, se likevel <a href="forskrift/2018-05-15-731/§13">§ 13</a>–§ 14. Dette foregår inntil etterspørselen er tilsvarende eller mindre enn den tilgjengelige produksjonsskapasiteten i alle produksjonsområdene.</article><article class="legalP" id="kapittel-2-paragraf-1-ledd-3">Departementet beslutter om og eventuelt hvordan eventuell usolgt kapasitet etter auksjonen skal tildeles.</article><article class="legalP" id="kapittel-2-paragraf-1-ledd-4">Det kan ikke vinnes tilsagn om tillatelser under 1 tonn. Dersom det vinnes et tilsagn om tillatelse som er under 100 tonn, må denne fusjoneres eller være omsøkt fusjonert med en eller flere eksisterende tillatelser tilhørende samme produksjonsområde før 1. august 2019, slik at tillatelsesstørrelsen er lik eller større enn 100 tonn. Slik søknad sendes den aktuelle fylkeskommunen og det skal ikke betales søknadsgebyr. Dersom tillatelsesstørrelsen er mindre enn 100 tonn per 1. august 2019 trekker Fiskeridirektoratet tilsagnet om tillatelse eller tillatelsen tilbake. Vederlag som er innbetalt vil ikke bli refundert.</article></article><article class="legalArticle" data-lovdata-URL="SF/forskrift/2018-05-15-731/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tidspunkt og sted for gjennomføring av auksjonen</span></h3><article class="legalP" id="kapittel-2-paragraf-2-ledd-1">Auksjonen vil foregå gjennom en nettbasert auksjonsløsning. Tidspunktet for auksjonen og nettside vil bli annonsert til godkjente budgivere ved oppgitt kontaktperson. Det er ikke nødvendig med spesialtilpasset programvare. Godkjente budgivere vil motta brukernavn og passord.</article></article><article class="legalArticle" data-lovdata-URL="SF/forskrift/2018-05-15-731/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rett til å søke klarering av lokalitet og utskriving av tillatelsesdokument</span></h3><article class="legalP" id="kapittel-2-paragraf-3-ledd-1">Tildeling av tilsagn om tillatelse gir rett til å søke om klarering av lokalitet innenfor det produksjonsområdet tilsagnet om tillatelse gjelder. Rett til drift starter når tillatelsesdokument er skrevet ut av fylkeskommunen. Tillatelsesdokument kan ikke skrives ut før forvaltningen endelig har avgjort eventuelle klager på tildelingen av tilsagn som følge av auksjonen.</article></article><article class="legalArticle" data-lovdata-URL="SF/forskrift/2018-05-15-731/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Innbetalt vederlag og endringer i rammebetingelser mv.</span></h3><article class="legalP" id="kapittel-2-paragraf-4-ledd-1">En tillatelse til akvakultur gir rettigheter og plikter og er underlagt de til en hver tid gjeldende lover og regler. Vederlaget blir ikke refundert ved endringer i rammebetingelser som påvirker lønnsomhet, og heller ikke ved eventuell senere inndragning eller reduksjon av tillatelsens kapasitet på bakgrunn av forhold nevnt i <a href="lov/2005-06-17-79/§9">akvakulturloven § 9</a> eller andre lovbestemte forhold, herunder reduksjon i kapasitet besluttet i eller i medhold av produksjonsområdeforskriften.</article></article></section><section class="section" data-name="kap3" id="kapittel-3" data-lovdata-URL="SF/forskrift/2018-05-15-731/KAPITTEL_3"><h2>Kapittel 3. Hvem som kan delta i auksjonen</h2><article class="legalArticle" data-lovdata-URL="SF/forskrift/2018-05-15-731/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Registrering</span></h3><article class="legalP" id="kapittel-3-paragraf-1-ledd-1">Budgivere må være registrert for å kunne delta i auksjonen. Registrering forplikter ikke budgiverne til å gi bud.</article><article class="legalP" id="kapittel-3-paragraf-1-ledd-2">Bare fysiske personer eller selskaper hjemmehørende i EØS eller Sveits kan registrere seg til auksjonen.</article><article class="legalP" id="kapittel-3-paragraf-1-ledd-3">For å få utstedt endelig tillatelsesdokument må den fysiske personen enten ha fødselsnummer eller D-nummer. Et selskap må være registrert med organisasjonsnummer i Brønnøysundregistrene.</article></article><article class="legalArticle" data-lovdata-URL="SF/forskrift/2018-05-15-731/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav for å bli registrert som budgiver</span></h3><article class="legalP" id="kapittel-3-paragraf-2-ledd-1">For å bli registrert for å delta i auksjonen må personen eller foretaket:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">fylle ut og sende inn fastsatt registreringsskjema, inkludert aksept av auksjonsreglementet,</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">stille bankgaranti, jf. <a href="forskrift/2018-05-15-731/§11">§ 11</a> og</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">tilfredsstille krav til finansiell situasjon i henhold til <a href="forskrift/2018-05-15-731/§12">§ 12</a> og avgi egenerklæring om dette.</article></article></li></ol></article><article class="legalP" id="kapittel-3-paragraf-2-ledd-2">Det kan ikke registreres flere selskap tilhørende samme konsern, jf. <a href="lov/1998-07-17-56/§1-3">regnskapsloven § 1-3</a>. Foretak skal opplyse om tilknyttede selskap, jf. <a href="lov/1998-07-17-56/§1-4">regnskapsloven § 1-4</a>.</article><article class="legalP" id="kapittel-3-paragraf-2-ledd-3">Registreringen skjer elektronisk på Fiskeridirektoratets nettside. Det er ikke mulig å registrere seg på annen måte. Frist for registrering er 4. juni kl. 23:59.</article><article class="legalP" id="kapittel-3-paragraf-2-ledd-4">Bankgarantien sendes med rekommandert brev senest 11. juni 2018 til:</article><div class="indent"><article class="defaultP">Fiskeridirektoratet<br />Pb. 185 Sentrum<br />5804 Bergen</article></div> <article class="legalP" id="kapittel-3-paragraf-2-ledd-5">Budgiver skal ved registering laste opp en elektronisk kopi av bankgarantien. Dersom budgiver ikke har fått anskaffet en bankgaranti innen registreringsfristen, kan elektronisk kopi av bankgarantien lastes opp frem til og med 8. juni 2018 kl. 23:59. Original bankgaranti skal sendes med rekommandert brev. Sendingen merkes med «Auksjon 2018».</article><article class="legalP" id="kapittel-3-paragraf-2-ledd-6">Fiskeridirektoratet vil avvise registrereringen dersom den er levert for sent. Direktoratet vil også avvise registreringen dersom den inneholder vesentlige feil og mangler.</article><article class="legalP" id="kapittel-3-paragraf-2-ledd-7">Dersom Fiskeridirektoratet 10. juni 2018 ikke har mottatt original bankgaranti, men denne foreligger elektronisk, ber direktoratet utstederen om originalen og orienterer budgiveren om mangelen. Dersom den originale bankgarantien ikke er direktoratet i hende 15. juni 2018 kl. 15:00, vil budgiveren bli avvist.</article><article class="legalP" id="kapittel-3-paragraf-2-ledd-8">Dersom registreringsdokumentene har mindre feil eller mangler vil avsender bli gitt en kort frist til å rette disse.</article><article class="legalP" id="kapittel-3-paragraf-2-ledd-9">Vedtak om avvist registrering kan påklages. Klagefristen er 5 virkedager. For øvrig gjelder forvaltningslovens regler.</article><article class="changesToParent">Endret ved <a href="forskrift/2018-06-01-787">forskrifter 1 juni 2018 nr. 787</a>, <a href="forskrift/2018-06-01-789">1 juni 2018 nr. 789</a>.</article></article><article class="legalArticle" data-lovdata-URL="SF/forskrift/2018-05-15-731/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bankgaranti</span></h3><article class="legalP" id="kapittel-3-paragraf-3-ledd-1">For å delta i auksjonen må budgiver stille en ubetinget og ugjenkallelig bankgaranti på NOK 2 millioner. Beløpet på NOK 2&#xa0;000&#xa0;000 – to millioner kroner – innebærer ingen føringer for hva departementet mener produksjonskapasiteten er verdt, og medfører heller ingen begrensning av hvilket beløp man kan by under auksjonen.</article><article class="legalP" id="kapittel-3-paragraf-3-ledd-2">Det fastsatte bankgarantiskjemaet skal benyttes. Bankgarantien må være utstedt av en bank- eller finansieringsinstitusjon hjemmehørende i EØS-området, og skal være underskrevet av bank/finansieringsinstitusjonen. Garantien må være gyldig til og med 15. oktober 2018. Departementet vil frigjøre garantiene når det ikke lenger er aktuelt å gjøre dem gjeldende.</article></article><article class="legalArticle" data-lovdata-URL="SF/forskrift/2018-05-15-731/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Finansiell situasjon</span></h3><article class="legalP" id="kapittel-3-paragraf-4-ledd-1">En budgiver kan ikke<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">være ute av stand til å oppfylle sine betalingsforpliktelser,</article></article></li><li data-name="b." value="2"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">ha åpnet gjeldsforhandlinger,</article></article></li><li data-name="c." value="3"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">være insolvent eller være underlagt begjæring om konkurs eller opphør,</article></article></li><li data-name="d." value="4"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">begjært frivillig opphør, eller</article></article></li><li data-name="e." value="5"><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">være gjenstand for konkursbehandling eller være konkurs.</article></article></li></ol></article><article class="legalP" id="kapittel-3-paragraf-4-ledd-2">Budgiver skal gjennom registreringsskjemaet avgi erklæring om egen finansiell situasjon.</article></article></section><section class="section" data-name="kap4" id="kapittel-4" data-lovdata-URL="SF/forskrift/2018-05-15-731/KAPITTEL_4"><h2>Kapittel 4. Budgivning</h2><article class="legalArticle" data-lovdata-URL="SF/forskrift/2018-05-15-731/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Budgivning</span></h3><article class="legalP" id="kapittel-4-paragraf-1-ledd-1">Bud skal gis elektronisk i Nærings- og fiskeridepartementets auksjonssystem og anses som bindende avgitt på det tidspunktet budet er registrert inn i auksjonssystemet og budrunden er avsluttet.</article><article class="legalP" id="kapittel-4-paragraf-1-ledd-2">Dersom budgiver, på grunn av ekstraordinære hendelser, ikke kan levere budet elektronisk i departementets auksjonssystem, kan departementet på forespørsel tillate at bud leveres på annet vis.</article><article class="legalP" id="kapittel-4-paragraf-1-ledd-3">Departementet kan fastsette mer detaljerte regler for auksjonen, herunder:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-3-punkt-1"><article class="legalP" id="kapittel-4-paragraf-1-ledd-3-punkt-1-ledd-1">Antall budrunder per dag og lengden på hver budrunde,</article></article></li><li data-name="b." value="2"><article class="listArticle" id="kapittel-4-paragraf-1-ledd-3-punkt-2"><article class="legalP" id="kapittel-4-paragraf-1-ledd-3-punkt-2-ledd-1">Minstepris per tonn for hvert produksjonsområde,</article></article></li><li data-name="c." value="3"><article class="listArticle" id="kapittel-4-paragraf-1-ledd-3-punkt-3"><article class="legalP" id="kapittel-4-paragraf-1-ledd-3-punkt-3-ledd-1">Prisøkningsregler,</article></article></li><li data-name="d." value="4"><article class="listArticle" id="kapittel-4-paragraf-1-ledd-3-punkt-4"><article class="legalP" id="kapittel-4-paragraf-1-ledd-3-punkt-4-ledd-1">Informasjonsregler,</article></article></li><li data-name="e." value="5"><article class="listArticle" id="kapittel-4-paragraf-1-ledd-3-punkt-5"><article class="legalP" id="kapittel-4-paragraf-1-ledd-3-punkt-5-ledd-1">Aktivitetsregler,</article></article></li><li data-name="f." value="6"><article class="listArticle" id="kapittel-4-paragraf-1-ledd-3-punkt-6"><article class="legalP" id="kapittel-4-paragraf-1-ledd-3-punkt-6-ledd-1">Bytteregler (switching rule).</article></article></li></ol></article></article><article class="legalArticle" data-lovdata-URL="SF/forskrift/2018-05-15-731/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Uforutsette hendelser mv.</span></h3><article class="legalP" id="kapittel-4-paragraf-2-ledd-1">For det tilfelle det oppstår ekstraordinære hendelser under auksjonen, for eksempel problemer med auksjonssystemet, kan departementet:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Endre tidspunkt for en budrunde som har blitt fastsatt, men som ikke har startet.</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Utsette tidspunktet for avslutningen av en budrunde som pågår eller utsette offentliggjøringen av resultatet fra runden.</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">Kansellere en pågående budrunde og fastsette et nytt tidspunkt for gjennomføring av budrunden.</article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">Avvise alle bud som har innkommet under auksjonen og starte auksjonen på nytt.</article></article></li></ol></article><article class="legalP" id="kapittel-4-paragraf-2-ledd-2">Departementet kan avslutte en budrunde og starte en ny budrunde med justerte priser, blant annet ved mistanke om en kunstig svekket konkurransesituasjon i ett eller flere produksjonsområder. Ved mistanke om prissamarbeid kan departementet beslutte å avvise alle bud og avslutte auksjonen.</article></article><article class="legalArticle" data-lovdata-URL="SF/forskrift/2018-05-15-731/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Vinner av auksjonen</span></h3><article class="legalP" id="kapittel-4-paragraf-3-ledd-1">Vinner kåres etter at en budgivningsrunde avsluttes med at den samlede etterspørselen av kapasitet til gitte priser i hvert produksjonsområde tilsvarer eller er mindre enn den tilgjengelige produksjonskapasiteten jf. <a href="forskrift/2018-05-15-731/§3">§ 3</a>.</article><article class="legalP" id="kapittel-4-paragraf-3-ledd-2">Aktørene som i den siste budgivningsrunden la inn bud, skal tildeles den mengden produksjonskapasitet de la inn bud for, til de prisene som ble angitt i den siste budgivningsrunden.</article><article class="legalP" id="kapittel-4-paragraf-3-ledd-3">Vinnere gis mulighet til å fritt å dele opp, eller fordele tildelt kapasitet på nye tillatelser i ønsket antall og størrelser innenfor hvert produksjonsområde, avgrenset av den produksjonskapasiteten de har vunnet i disse områdene samt begrensningene som framkommer i forskriftens <a href="forskrift/2018-05-15-731/§5">§ 5</a>. Dette gjelder ikke tillatelser som er under 100 tonn. Det er heller ikke mulig å dele opp tillatelser som er over 100 tonn på en slik måte at en ny tillatelse får en størrelse under 100 tonn.</article></article><article class="legalArticle" data-lovdata-URL="SF/forskrift/2018-05-15-731/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Innbetaling av vederlag</span></h3><article class="legalP" id="kapittel-4-paragraf-4-ledd-1">Vinner plikter å betale budsummen innen 15 dager, inkludert helligdager, fra mottatt notifikasjon om vinnende bud, til</article><div class="indent"><article class="defaultP">Fiskeridirektoratet,<br />Økonomiseksjonen,<br />Postboks 185 Sentrum,<br />5804 Bergen.</article></div> <article class="legalP" id="kapittel-4-paragraf-4-ledd-2">Beløpet betales til kontonummer 7694&#xa0;05&#xa0;09048 og innbetalingen merkes i henhold til direktoratets instruksjoner.</article><article class="legalP" id="kapittel-4-paragraf-4-ledd-3">Dersom beløpet i sin helhet ikke er betalt innen fristen kan Fiskeridirektoratet utløse inngitt bankgaranti. Ved force majeure vil betalingsfristen bli utsatt tilsvarende.</article><article class="legalP" id="kapittel-4-paragraf-4-ledd-4">Departementet kan kreve erstatning for det tap staten lider som følge av budgivers mislighold av auksjonsbeløpet.</article></article></section><section class="section" data-name="kap5" id="kapittel-5" data-lovdata-URL="SF/forskrift/2018-05-15-731/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="SF/forskrift/2018-05-15-731/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Fastsettelse av detaljerte auksjonsregler</span></h3><article class="legalP" id="kapittel-5-paragraf-1-ledd-1">Departementet kan, innenfor rammene som denne forskriften legger, fastsette detaljerte regler for auksjonen. Reglene publiseres på Fiskeridirektoratets nettsider.</article></article><article class="legalArticle" data-lovdata-URL="SF/forskrift/2018-05-15-731/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Brudd på auksjonsreglene eller konkurranseregelverket</span></h3><article class="legalP" id="kapittel-5-paragraf-2-ledd-1">Brudd på denne forskriften, auksjonsregelverket eller konkurranseregelverket, herunder <a href="lov/2004-03-05-12/§10">konkurranseloven § 10</a>, medfører utestengelse fra denne auksjonen.</article><article class="legalP" id="kapittel-5-paragraf-2-ledd-2">Om en budgiver blir utestengt, vil budgiveren forbli forpliktet med hensyn til innleverte bud og eventuelle betalingsforpliktelser som ville oppstått om den ekskluderte budgiveren ville vunnet frem med sitt bud. Den ekskluderte budgiveren vil likevel ikke bli tildelt noe tilsagn om tillatelse.</article><article class="legalP" id="kapittel-5-paragraf-2-ledd-3">Dersom bruddet oppdages etter at auksjonen er gjennomført kan Fiskeridirektoratet trekke tilbake eventuelle tilsagn om tillatelse eller tildelt tillatelse. Budgiveren vil forbli forpliktet med hensyn til innleverte bud og eventuelle betalingsforpliktelser.</article></article><article class="legalArticle" data-lovdata-URL="SF/forskrift/2018-05-15-731/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilbakebetaling av innbetalt vederlag ved omgjøring</span></h3><article class="legalP" id="kapittel-5-paragraf-3-ledd-1">Dersom tilsagn om tillatelse eller tildelt tillatelse trekkes tilbake som følge av omgjøring av vedtaket om tilsagn, for eksempel på grunn av klage, tilbakebetales innbetalt vederlag. Dette gjelder bare omgjøringsvedtak gjort etter denne forskriften, og gjelder ikke om omgjøringen skjer som følge av forhold nevnt i <a href="forskrift/2018-05-15-731/§18">§ 18</a>.</article></article><article class="legalArticle" data-lovdata-URL="SF/forskrift/2018-05-15-731/§20" data-name="§20" id="kapittel-5-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Søksmålsfrist</span></h3><article class="legalP" id="kapittel-5-paragraf-4-ledd-1">Fiskeridirektoratet eller departementet kan sette som vilkår at mulig søksmål om forvaltningsvedtak etter denne forskriften er gyldig eller krav om erstatning som følge av vedtaket, skal tas ut innen seks måneder fra det tidspunkt melding om fastsettelse av frist kom frem til vedkommende part. Det kan gis oppfriskning for oversittelse av fristen etter reglene i <a href="lov/2005-06-17-90/§16-12">tvisteloven § 16-12</a> til <a href="lov/2005-06-17-90/§16-14">§ 16-14</a>.</article></article><article class="legalArticle" data-lovdata-URL="SF/forskrift/2018-05-15-731/§21" data-name="§21" id="kapittel-5-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-5-ledd-1">Denne forskriften trer i kraft straks.</article></article></section></main></body></html>