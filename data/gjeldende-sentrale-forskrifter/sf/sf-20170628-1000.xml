<!DOCTYPE html><html lang="no"><head><title>Forskrift om barn mellom 12 og 16 år sin rett til selv å samtykke til deltakelse i medisinsk og helsefaglig forskning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-28-1000</dd><dt class="dokid">DokumentID</dt><dd class="dokid">SF/forskrift/2017-06-28-1000</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-07-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-07-04-1154">forskrift/2018-07-04-1154</a> fra 2018-07-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-20-44/§10">lov/2008-06-20-44/§10</a></li><li><a href="lov/2008-06-20-44/§17">lov/2008-06-20-44/§17</a></li></ul></dd><dt class="dateOfPublication">Kunngjort</dt><dd class="dateOfPublication">2017-06-29 14:25</dd><dt class="titleShort">Korttittel</dt><dd class="titleShort">Forskrift om barns rett til selv å samtykke til deltakelse i forskning</dd><dt class="title">Tittel</dt><dd class="title">Forskrift om barn mellom 12 og 16 år sin rett til selv å samtykke til deltakelse i medisinsk og helsefaglig forskning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 28. juni 2017 med hjemmel i <a href="lov/2008-06-20-44">lov 20. juni 2008 nr. 44</a> om medisinsk og helsefaglig forskning (helseforskningsloven) <a href="lov/2008-06-20-44/§10">§ 10</a> fjerde ledd og <a href="lov/2008-06-20-44/§17">§ 17</a> syvende ledd. <br /><strong>Endret</strong> ved <a href="forskrift/2018-07-04-1154">forskrift 4 juli 2018 nr. 1154</a>.</dd><dt class="refid">RefID</dt><dd class="refid">forskrift/2017-06-28-1000</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om barn mellom 12 og 16 år sin rett til selv å samtykke til deltakelse i medisinsk og helsefaglig forskning</a><ul class="tocSubUl"><li><a href="#paragraf-1">§ 1. Forskningsprosjekter som barn mellom 12 og 16 år selv kan samtykke til</a></li><li><a href="#paragraf-2">§ 2. Krav til informasjon og samtykke</a></li><li><a href="#paragraf-3">§ 3. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-06-28-1000" id="dokument"><h1>Forskrift om barn mellom 12 og 16 år sin rett til selv å samtykke til deltakelse i medisinsk og helsefaglig forskning</h1><article class="legalArticle" data-lovdata-URL="SF/forskrift/2017-06-28-1000/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskningsprosjekter som barn mellom 12 og 16 år selv kan samtykke til</span></h2><article class="legalP" id="paragraf-1-ledd-1">Etter godkjenning fra regional komité for medisinsk og helsefaglig forskningsetikk (REK), kan barn mellom 12 og 16 år selv samtykke til forskning på helseopplysninger i et begrenset antall, konkret angitte forskningsprosjekter.</article><article class="legalP" id="paragraf-1-ledd-2">I tillegg til kravene etter helseforskningsloven, gjelder følgende vilkår:<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">samfunnsnytten ved prosjektet skal klart overstige ulempene det kan medføre for det enkelte barn å delta i prosjektet,</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">det må antas at prosjektet ikke kan gjennomføres med foreldresamtykke fordi prosjektet kan avdekke opplysninger som foreldrene, eller andre med foreldreansvar, har egeninteresse i at ikke avdekkes. Det kan blant annet omfatte opplysninger om vold, omsorgssvikt eller andre overgrep fra foreldrene, andre med foreldreansvar eller andre nærstående,</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">prosjektleder skal på forhånd ha vurdert særskilte utfordringer knyttet til <ol class="defaultList" type="1"><li data-name="1." value="1"><article class="listArticle" id="paragraf-1-ledd-2-punkt-3-ledd-1-punkt-1"><article class="legalP" id="paragraf-1-ledd-2-punkt-3-ledd-1-punkt-1-ledd-1">gjennomføring av prosjektet og være forberedt på å møte og håndtere situasjoner der det viser seg at barnet han ha behov for helsehjelp, og</article></article></li><li data-name="2." value="2"><article class="listArticle" id="paragraf-1-ledd-2-punkt-3-ledd-1-punkt-2"><article class="legalP" id="paragraf-1-ledd-2-punkt-3-ledd-1-punkt-2-ledd-1">tillitsforholdet mellom barnet og helsetjenesten og forholdet til foreldrene.</article></article></li></ol></article></article></li></ol></article><article class="legalP" id="paragraf-1-ledd-3">Første ledd gjelder ikke forskning som innebærer legemsinngrep eller legemiddelutprøving.</article></article><article class="legalArticle" data-lovdata-URL="SF/forskrift/2017-06-28-1000/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til informasjon og samtykke</span></h2><article class="legalP" id="paragraf-2-ledd-1">Samtykket skal være en frivillig, spesifikk, informert og utvetydig viljesytring fra deltakeren der vedkommende ved en erklæring eller tydelig bekreftelse gir sitt samtykke til behandling av helseopplysningene, jf. <a href="lov/2008-06-20-44/§13">helseforskningsloven § 13</a> flg.</article><article class="legalP" id="paragraf-2-ledd-2">Informasjonen i forkant av samtykket skal skje ansikt til ansikt, være tilpasset barnets forutsetninger og mulighet til å forstå hva samtykket innebærer og omfatte hvordan barnet skal gå fram for å tilbakekalle samtykket. Informasjonen skal også omfatte behandlingen av opplysninger barnet gir til prosjektet og prosjektleders beredskapsplikt dersom det viser seg at barnet kan ha behov for helsehjelp.</article><article class="legalP" id="paragraf-2-ledd-3">Samtykket skal fremkomme uten press og overtalelse. REK kan bestemme at samtykket skal dokumenteres på annen måte enn skriftlig, for eksempel ved hjelp av bilde- og lydopptak eller vitner.</article><article class="changesToParent">Endret ved <a href="forskrift/2018-07-04-1154">forskrift 4 juli 2018 nr. 1154</a> (i kraft 20 juli 2018).</article></article><article class="legalArticle" data-lovdata-URL="SF/forskrift/2017-06-28-1000/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft 1. juli 2017.</article></article></main></body></html>