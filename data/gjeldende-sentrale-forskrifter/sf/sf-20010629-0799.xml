<!DOCTYPE html><html lang="no"><head><title>Forskrift om regulering av utførsel av vågehval.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-29-799</dd><dt class="dokid">DokumentID</dt><dd class="dokid">SF/forskrift/2001-06-29-799</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avd. for havbruk, industri og eksport</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-08-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2001-08-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2001-08-14-918">forskrift/2001-08-14-918</a> fra 2001-08-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-06-06-32/§1">lov/1997-06-06-32/§1</a></li><li><a href="lov/1997-06-06-32/§3">lov/1997-06-06-32/§3</a></li><li><a href="forskrift/1998-07-17-618">forskrift/1998-07-17-618</a></li></ul></dd><dt class="dateOfPublication">Kunngjort</dt><dd class="dateOfPublication">2001-07-13</dd><dt class="titleShort">Korttittel</dt><dd class="titleShort">Forskrift om regulering av utførsel av vågehval</dd><dt class="title">Tittel</dt><dd class="title">Forskrift om regulering av utførsel av vågehval.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 29. juni 2001 med hjemmel i <a href="lov/1997-06-06-32">lov av 6. juni 1997 nr. 32</a> om innførsle- og utførsleregulering <a href="lov/1997-06-06-32/§1">§ 1</a> og <a href="lov/1997-06-06-32/§3">§ 3</a>, jf. <a href="forskrift/1998-07-17-618">kgl.res. av 17. juli 1998 nr. 618</a>. Endret <a href="forskrift/2001-08-14-918">14 aug 2001 nr. 918</a>.</dd><dt class="refid">RefID</dt><dd class="refid">forskrift/2001-06-29-799</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av utførsel av vågehval.</a><ul class="tocSubUl"><li><a href="#kapittel-1" data-child-interval="§ 1">I. Vilkår for utførsel</a><ul class="tocSubUl"><li><a href="#kapittel-1-paragraf-1">§ 1.</a></li></ul></li><li><a href="#kapittel-2" data-child-interval="§ 2">II. Registrering som eksportør</a><ul class="tocSubUl"><li><a href="#kapittel-2-paragraf-1">§ 2.</a></li></ul></li><li><a href="#kapittel-3" data-child-interval="§§ 3 – 6">III. Utførselstillatelse</a><ul class="tocSubUl"><li><a href="#kapittel-3-paragraf-1">§ 3.</a></li><li><a href="#kapittel-3-paragraf-2">§ 4.</a></li><li><a href="#kapittel-3-paragraf-3">§ 5.</a></li><li><a href="#kapittel-3-paragraf-4">§ 6.</a></li></ul></li><li><a href="#kapittel-4" data-child-interval="§§ 7 – 9">IV. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 7.</a></li><li><a href="#kapittel-4-paragraf-2">§ 8.</a></li><li><a href="#kapittel-4-paragraf-3">§ 9.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2001-06-29-799" id="dokument"><h1>Forskrift om regulering av utførsel av vågehval.</h1><section class="section" data-name="kapI" id="kapittel-1" data-lovdata-URL="SF/forskrift/2001-06-29-799/KAPITTEL_1"><h2>I. Vilkår for utførsel</h2><article class="legalArticle" data-lovdata-URL="SF/forskrift/2001-06-29-799/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Enhver som vil utføre varer, deler, eller andre identifiserbare produkter eller biprodukter av vågehval, må være registrert som eksportør av vågehval i henhold til <a href="forskrift/2001-06-29-799/§2">§ 2</a>.</article><article class="legalP" id="kapittel-1-paragraf-1-ledd-2">For hver enkelt forsendelse kreves det utførselstillatelse fra Direktoratet for naturforvaltning. Slik utførselstillatelse innvilges dersom vilkårene i <a href="forskrift/2001-06-29-799/§3">§ 3</a>, samt vilkårene som følger av Konvensjonen for internasjonal handel med truede dyre- og plantearter (<a href="traktat/1973-03-03-1">CITES)</a> er oppfylt.</article><article class="legalP" id="kapittel-1-paragraf-1-ledd-3">Utførsel kan kun skje til mottakerland som ikke etter <a href="traktat/1973-03-03-1">CITES-konvensjonen</a> er forpliktet til å behandle vågehval etter bestemmelsene om arter som er oppført på konvensjonens liste I.</article><article class="legalP" id="kapittel-1-paragraf-1-ledd-4">Utførselstillatelse vil bare bli innvilget til mottakerland som har et system for å ta stikkprøver ved DNA-testing av den importerte forsendelsen.</article><article class="legalP" id="kapittel-1-paragraf-1-ledd-5">Plikten til å innhente utførselstillatelse gjelder også ved utførsel av slike varer mv. jf. første ledd, fra lager for ufortollede varer.</article><article class="legalP" id="kapittel-1-paragraf-1-ledd-6">Fiskeridepartementet avgjør i tvilstilfelle om en vare er underlagt plikten til å innhente utførselstillatelse eller ikke.</article></article></section><section class="section" data-name="kapII" id="kapittel-2" data-lovdata-URL="SF/forskrift/2001-06-29-799/KAPITTEL_2"><h2>II. Registrering som eksportør</h2><article class="legalArticle" data-lovdata-URL="SF/forskrift/2001-06-29-799/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">En virksomhet kan registreres som eksportør etter denne forskrift etter søknad til Fiskeridepartementet med opplysninger om virksomhetens navn, organisasjonsnummer, adresse, telefon- og telefaksnummer, og styreformannens og daglig leders navn og adresse.</article><article class="legalP" id="kapittel-2-paragraf-1-ledd-2">Registreringen kan gis tidsbegrenset varighet.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2001-06-29-799/KAPITTEL_3"><h2>III. Utførselstillatelse</h2><article class="legalArticle" data-lovdata-URL="SF/forskrift/2001-06-29-799/§3" data-name="§3" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-3-paragraf-1-ledd-1">Direktoratet for naturforvaltning gir utførselstillatelse for hver enkelt forsendelse etter skriftlig søknad fra registrert eksportør. Utførselstillatelse innvilges bare dersom de vilkår som er satt i annet ledd er oppfylt.</article><article class="legalP" id="kapittel-3-paragraf-1-ledd-2">Utførselstillatelse kan bare innvilges når søkeren godtgjør overfor Direktoratet for naturforvaltning at:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">de varer mv. jf. <a href="forskrift/2001-06-29-799/§1">§ 1</a> første ledd som søkes utført oppfyller kravene iht. <a href="forskrift/1997-03-21-298">forskrift av 21. mars 1997 nr. 298</a> om kjøttkontroll, hygiene m.v. ved bearbeiding og frambud av hvalkjøtt,</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">de varer mv. jf. <a href="forskrift/2001-06-29-799/§1">§ 1</a> første ledd som søkes utført har sin opprinnelse fra individer som er fanget innenfor lovlig kvote,</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">det er tatt DNA-prøve ved fangst av individet, og at</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">prøven er sendt det norske DNA-registeret over vågehval.</article></article></li></ol></article><article class="legalP" id="kapittel-3-paragraf-1-ledd-3">Søkeren kan bes om å fremskaffe ytterligere dokumentasjon i forbindelse med forsendelsen når det aktuelle mottakerlands importmyndigheter krever slike opplysninger som vilkår for import.</article></article><article class="legalArticle" data-lovdata-URL="SF/forskrift/2001-06-29-799/§4" data-name="§4" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-3-paragraf-2-ledd-1">Forskriftens bestemmelser gjelder ikke for ikke-kommersielle utlån, gaver eller bytte av varer mv. jf. <a href="forskrift/2001-06-29-799/§1">§ 1</a> første ledd, mellom norske vitenskapelige institusjoner godkjent av Direktoratet for naturforvaltning og vitenskapelige institusjoner som på tilsvarende måte er registrert i utlandet.</article><article class="legalP" id="kapittel-3-paragraf-2-ledd-2">Forskriftens bestemmelser gjelder ikke for personlige effekter.</article><article class="legalP" id="kapittel-3-paragraf-2-ledd-3">For utførsel etter første og annet ledd gjelder <a href="forskrift/1989-01-10-52">forskrift av 10. januar 1989 nr. 52</a> til gjennomføring av den alminnelige utførselsregulering <a href="forskrift/1989-01-10-52/§1a">§ 1a</a>.</article><article class="legalP" id="kapittel-3-paragraf-2-ledd-4">Unntatt fra plikten til å innhente utførselstillatelse etter <a href="forskrift/2001-06-29-799/§1">§ 1</a> annet ledd er varer mv. jf. <a href="forskrift/2001-06-29-799/§1">§ 1</a> første ledd:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-4-punkt-1"><article class="legalP" id="kapittel-3-paragraf-2-ledd-4-punkt-1-ledd-1">til Svalbard og Jan Mayen,</article></article></li><li data-name="b." value="2"><article class="listArticle" id="kapittel-3-paragraf-2-ledd-4-punkt-2"><article class="legalP" id="kapittel-3-paragraf-2-ledd-4-punkt-2-ledd-1">til bruk på den norske del av kontinentalsokkelen, og</article></article></li><li data-name="c." value="3"><article class="listArticle" id="kapittel-3-paragraf-2-ledd-4-punkt-3"><article class="legalP" id="kapittel-3-paragraf-2-ledd-4-punkt-3-ledd-1">til bruk om bord på norskeide skip under norsk flagg og på norskeide luftfartøyer i utenriksfart.</article></article></li></ol></article></article><article class="legalArticle" data-lovdata-URL="SF/forskrift/2001-06-29-799/§5" data-name="§5" id="kapittel-3-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-3-ledd-1">Eksportøren skal påse at de varer mv. jf. <a href="forskrift/2001-06-29-799/§1">§ 1</a> første ledd som utføres er i samsvar med innvilget utførselstillatelse, går til det bestemmelsessted og ikke fraviker det kvantum eller de beskrivelser som fremgår av utførselstillatelsen. Det må videre påses at utførselen skjer innen utførselstillatelsens gyldighetstid og at vilkår som er satt i utførselstillatelsen er oppfylt.</article></article><article class="legalArticle" data-lovdata-URL="SF/forskrift/2001-06-29-799/§6" data-name="§6" id="kapittel-3-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-4-ledd-1">Utførselstillatelse skal legges frem for tollvesenet i original. Originalen skal følge forsendelsen og fremlegges for importlandets kontroll. Tollvesenet noterer på utførselstillatelsen det kvantum som blir utført og datoen for gjennomføring av utførsel. Eksportør skal motta gjenpart av utførselstillatelsen.</article><article class="legalP" id="kapittel-3-paragraf-4-ledd-2">Eksportøren skal beholde gjenpart av benyttet utførselstillatelse i tre år fra den dag gyldighetsfristen for utførselstillatelsen utløper. Gjenparten skal sendes Fiskeridepartementet for kontroll dersom dette blir pålagt.</article><article class="legalP" id="kapittel-3-paragraf-4-ledd-3">Dersom en innvilget utførselstillatelse ikke benyttes innen gyldighetsperioden, eller ikke kan benyttes i overensstemmelse med fastsatte vilkår, skal utførselstillatelsen straks returneres Direktoratet for naturforvaltning.</article><article class="legalP" id="kapittel-3-paragraf-4-ledd-4">Tap av innvilget utførselstillatelse meldes umiddelbart til Direktoratet for naturforvaltning av eksportøren eller den som har fullmakt til å handle på eksportørens vegne. Melding skal skje skriftlig.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2001-06-29-799/KAPITTEL_4"><h2>IV. Avsluttende bestemmelser</h2><article class="legalArticle" data-lovdata-URL="SF/forskrift/2001-06-29-799/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-4-paragraf-1-ledd-1">Fiskeridepartementet kan i særlige tilfeller dispensere fra bestemmelsene i forskriften. I dispensasjonen kan det settes vilkår som anses nødvendige for å gjennomføre forskriftens formål.</article></article><article class="legalArticle" data-lovdata-URL="SF/forskrift/2001-06-29-799/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-4-paragraf-2-ledd-1">Overtredelser av bestemmelser i denne forskriften straffes etter § 4 i lov av 6. juni 1997 nr. 32 om innførsle- og utførsleregulering. På samme måte straffes medvirkning, forsøk og uaktsomme overtredelser. Overtredelser som medfører straff vil kunne medføre tap av rett til å være registrert som eksportør.</article></article><article class="legalArticle" data-lovdata-URL="SF/forskrift/2001-06-29-799/§9" data-name="§9" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-4-paragraf-3-ledd-1">Denne forskrift trer i kraft fra det tidspunkt departementet bestemmer<sup class="footnotereference" data-footnotereferencevalue="1" data-unique-footnote-counter="1">1</sup> .</article><article class="legalP" id="kapittel-4-paragraf-3-ledd-2"><a href="forskrift/1993-07-09-598">Forskrift av 9. juli 1993 nr. 598</a> om eksportlisens ved eksport av fisk og fiskevarer samt sjøpattedyr og produkter av sjøpattedyr oppheves fra samme tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> I kraft 15 aug 2001, jf. <a href="forskrift/2001-08-14-918">forskrift 14 aug 2001 nr. 918</a>.</article></footer></article></section></main></body></html>