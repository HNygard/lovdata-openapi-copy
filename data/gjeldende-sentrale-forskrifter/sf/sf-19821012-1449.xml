<!DOCTYPE html><html lang="no"><head><title>Midlertidig forskrift til skattelovens regler om avskrivning på driftsmidler og behandling av gevinster ved salg eller tap av driftsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1982-10-12-1449</dd><dt class="dokid">DokumentID</dt><dd class="dokid">SF/forskrift/1982-10-12-1449</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">ISBN 82-504-1393-8, I 1982 532</dd><dt class="dateInForce">I kraft fra</dt><dd class="dateInForce">1982-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">1984-02-10</dd><dt class="lastChangedBy">Sist endret ved</dt><dd class="lastChangedBy"><a href="forskrift/1984-02-10-225">forskrift/1984-02-10-225</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1911-08-18-8/§44a">lov/1911-08-18-8/§44a</a></li><li><a href="lov/1911-08-18-8/§45.">lov/1911-08-18-8/§45.</a></li></ul></dd><dt class="titleShort">Korttittel</dt><dd class="titleShort">Forskrift om avskrivning på driftsmidler</dd><dt class="title">Tittel</dt><dd class="title">Midlertidig forskrift til skattelovens regler om avskrivning på driftsmidler og behandling av gevinster ved salg eller tap av driftsmidler.</dd><dt class="miscInformation">Annet om dokumentet</dt><dd class="miscInformation">Gitt av Finansdepartementet 12. oktober 1982 med hjemmel i § 44A nr. 6 og nr. 9 og § 45 ellevte ledd bokstav d og fjortende ledd i <a href="lov/1911-08-18-8">lov av 18. august 1911 nr. 8</a> (skatteloven), samt II i endringslov av 29. mai 1981 og kgl.res. av 20. august 1982.</dd><dt class="refid">RefID</dt><dd class="refid">forskrift/1982-10-12-1449</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Midlertidig forskrift til skattelovens regler om avskrivning på driftsmidler og behandling av gevinster ved salg eller tap av driftsmidler.</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kap. 1. Generelle regler om fradragsføring</a><ul class="tocSubUl"><li><a href="#kapittel-1-paragraf-1">§ 1-1. Beløpsgrensen for direkte fradragsføring</a></li><li><a href="#kapittel-1-paragraf-2">§ 1-2. Ekstraordinær nedskrivning av saldo</a></li></ul></li><li><a href="#kapittel-2" data-child-interval="§§ 2-1 – 2-4">Kap. 2. Ordinær startavskrivning</a><ul class="tocSubUl"><li><a href="#kapittel-2-paragraf-1">§ 2-1.</a></li><li><a href="#kapittel-2-paragraf-2">§ 2-2.</a></li><li><a href="#kapittel-2-paragraf-3">§ 2-3.</a></li><li><a href="#kapittel-2-paragraf-4">§ 2-4.</a></li></ul></li><li><a href="#kapittel-3" data-child-interval="§§ 3-1 – 3-3">Kap. 3. Avskrivning på alminnelig forretningseiendom</a><ul class="tocSubUl"><li><a href="#kapittel-3-paragraf-1">§ 3-1. Definisjon</a></li><li><a href="#kapittel-3-paragraf-2">§ 3-2. Avskrivningsgrunnlaget</a></li><li><a href="#kapittel-3-paragraf-3">§ 3-3. Avskrivningssatser m.v.</a></li></ul></li><li><a href="#kapittel-4" data-child-interval="§§ 4-1 – 4-2">Kap. 4. Bygning og anlegg – unntatt alminnelig forretningseiendom – avskrivning på fast installasjon</a><ul class="tocSubUl"><li><a href="#kapittel-4-paragraf-1">§ 4-1.</a></li><li><a href="#kapittel-4-paragraf-2">§ 4-2.</a></li></ul></li><li><a href="#kapittel-5" data-child-interval="§§ 5-1 – 5-9">Kap. 5. Nedskrivning med gevinst m.v.</a><ul class="tocSubUl"><li><a href="#kapittel-5-paragraf-1">§ 5-1. Gevinst ved salg av skip m.m.</a></li><li><a href="#kapittel-5-paragraf-2">§ 5-2. Gevinst ved salg av bygning og anlegg</a></li><li><a href="#kapittel-5-paragraf-3">§ 5-3. Gevinst ved salg av arbeider- og funksjonærbolig</a></li><li><a href="#kapittel-5-paragraf-4">§ 5-4. Gevinst ved salg av alminnelig forretningseiendom</a></li><li><a href="#kapittel-5-paragraf-5">§ 5-5. Gevinst ved salg av næringstomt</a></li><li><a href="#kapittel-5-paragraf-6">§ 5-6. Gevinst ved salg av driftsløsøre</a></li><li><a href="#kapittel-5-paragraf-7">§ 5-7. Særregler om gevinst ved salg av livdyr</a></li><li><a href="#kapittel-5-paragraf-8">§ 5-8. Særregler om gevinst ved salg eller tap av varelager</a></li><li><a href="#kapittel-5-paragraf-9">§ 5-9. Negativ saldoverdi</a></li></ul></li><li><a href="#kapittel-6" data-child-interval="§§ 6-1 – 6-6">Kap. 6. Overgangsordninger ved innføringen av saldosystemet</a><ul class="tocSubUl"><li><a href="#kapittel-6-paragraf-1">§ 6-1. Definisjoner</a></li><li><a href="#kapittel-6-paragraf-2">§ 6-2. Valg av avskrivningssregler for 1982 og 1983</a></li><li><a href="#kapittel-6-paragraf-3">§ 6-3. Behandling av gevinst</a></li><li><a href="#kapittel-6-paragraf-4">§ 6-4. Grunnlaget for saldoavskrivning</a></li><li><a href="#kapittel-6-paragraf-5">§ 6-5. Avskrivningsgrunnlaget for forretningseiendom</a></li><li><a href="#kapittel-6-paragraf-6">§ 6-6. Åpningsavskrivning og kontraktsavskrivning</a></li></ul></li><li><a href="#kapittel-7">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1982-10-12-1449" id="dokument"><h1>Midlertidig forskrift til skattelovens regler om avskrivning på driftsmidler og behandling av gevinster ved salg eller tap av driftsmidler.</h1><section class="section" data-name="kap1" id="kapittel-1" data-lovdata-URL="SF/forskrift/1982-10-12-1449/KAPITTEL_1"><h2>Kap. 1. Generelle regler om fradragsføring</h2><article class="legalArticle" data-lovdata-URL="SF/forskrift/1982-10-12-1449/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Beløpsgrensen for direkte fradragsføring</span></h3><article class="legalP" id="kapittel-1-paragraf-1-ledd-1">Beløpsgrensen for direkte fradragsføring av avskrivbart driftsmiddel (inkludert investeringsavgift) fastsettes for næringsdrivende til kr 10.000,00 for investering som foretas etter utgangen av 1981.</article></article><article class="legalArticle" data-lovdata-URL="SF/forskrift/1982-10-12-1449/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Ekstraordinær nedskrivning av saldo</span></h3><article class="legalP" id="kapittel-1-paragraf-2-ledd-1">Er beregningsgrunnlaget for årets avskrivning på en saldogruppe lik eller mindre enn beløpsgrensen i <a href="forskrift/1982-10-12-1449/§1-1">§ 1-1</a>, kan hele saldoverdien fradragsføres.</article></article></section><section class="section" data-name="kap2" id="kapittel-2" data-lovdata-URL="SF/forskrift/1982-10-12-1449/KAPITTEL_2"><h2>Kap. 2. Ordinær startavskrivning</h2><article class="legalArticle" data-lovdata-URL="SF/forskrift/1982-10-12-1449/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Det kan kreves fradrag for ordinær startavskrivning med inntil 35 pst. av kostprisen på driftsmiddel som nevnt i § 44A nr. 3, når disse antas å ha en brukstid på 5 år eller mindre. Person- og varebil er unntatt fra reglene i dette kapittel.</article></article><article class="legalArticle" data-lovdata-URL="SF/forskrift/1982-10-12-1449/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" id="kapittel-2-paragraf-2-ledd-1">Ordinær startavskrivning kan kreves i det år driftsmidlet blir levert.</article></article><article class="legalArticle" data-lovdata-URL="SF/forskrift/1982-10-12-1449/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" id="kapittel-2-paragraf-3-ledd-1">Ordinær startavskrivning reduserer saldoverdien etter § 44A nr. 2 a første punktum.</article></article><article class="legalArticle" data-lovdata-URL="SF/forskrift/1982-10-12-1449/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" id="kapittel-2-paragraf-4-ledd-1">Ordinær startavskrivning reduseres med:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">tidligere avskrivning på grunnlag av forskudds- eller delbetaling i henhold til kontrakt etter § 44A nr. 2 c annet ledd,</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">ekstraordinær startavskrivning eller nedskrivning etter henholdsvis § 3 og § 7 i <a href="lov/1969-06-19-72">lov av 19. juni 1969 nr. 72</a> (Distriktsskatteloven) og</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">nedskrivning etter § 5 i <a href="lov/1962-12-14-1">lov av 14. desember 1962 nr. 1</a> om skattefrie fondsavsetninger.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/1982-10-12-1449/KAPITTEL_3"><h2>Kap. 3. Avskrivning på alminnelig forretningseiendom</h2><article class="legalArticle" data-lovdata-URL="SF/forskrift/1982-10-12-1449/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Definisjon</span></h3><article class="legalP" id="kapittel-3-paragraf-1-ledd-1">Alminnelig forretningseiendom er, som definert i § 44A nr. 6, bygning som er bestemt for og benyttet til kontor, butikk, bevertningssted, losjihus, hotell og lignende.</article></article><article class="legalArticle" data-lovdata-URL="SF/forskrift/1982-10-12-1449/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Avskrivningsgrunnlaget</span></h3><ol class="defaultList" type="1"><li data-name="1." value="1"><article class="listArticle" id="kapittel-3-paragraf-2-punkt-1"><article class="legalP" id="kapittel-3-paragraf-2-punkt-1-ledd-1">Fast installasjon som må anses som en del av forretningseiendom, skal avskrives sammen med bygningen. Dette gjelder installasjoner som varmeanlegg, kjøle- og fryseanlegg, elektriske anlegg, sanitæranlegg, heisanlegg, o.l.</article></article></li><li data-name="2." value="2"><article class="listArticle" id="kapittel-3-paragraf-2-punkt-2"><article class="legalP" id="kapittel-3-paragraf-2-punkt-2-ledd-1">Avskrivning på forretningseiendom beregnes av kostprisen og senere påkostning. Gevinst som nyttes til nedskrivning på forretningseiendom, reduserer likevel avskrivningsgrunnlaget, jfr. § 45 ellevte ledd c. Det samme gjelder nedskrivning etter § 7 i distriktsskatteloven og nedskrivning etter § 5 i <a href="lov/1962-12-14-1">lov av 14. desember 1962 nr. 1</a>, samt bidrag som nevnt i § 44A nr. 7 første punktum.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Avskrivningssatser m.v.</span></h3><ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-punkt-1"><article class="legalP" id="kapittel-3-paragraf-3-punkt-1-ledd-1">Forretningseiendom av betong, mur og stein kan avskrives med inntil 3 pst. Forretningseiendom av tre kan avskrives med inntil 4 pst. Avskrivning kan foretas etter høyere sats dersom det foreligger ekstraordinære forhold.</article></article></li><li data-name="2." value="2"><article class="listArticle" id="kapittel-3-paragraf-3-punkt-2"><article class="legalP" id="kapittel-3-paragraf-3-punkt-2-ledd-1">Forretningseiendom som er ervervet i siste halvdel av året, kan avskrives med halvparten av satsen som ellers kan nyttes etter foregående ledd.</article></article></li></ol></article></section><section class="section" data-name="kap4" id="kapittel-4" data-lovdata-URL="SF/forskrift/1982-10-12-1449/KAPITTEL_4"><h2>Kap. 4. Bygning og anlegg – unntatt alminnelig forretningseiendom – avskrivning på fast installasjon</h2><article class="legalArticle" data-lovdata-URL="SF/forskrift/1982-10-12-1449/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Fast installasjon som må anses som en del av bygning eller anlegg som nevnt i § 44A nr. 4, skal avskrives sammen med bygningen eller anlegget. Dette gjelder installasjoner som varmeanlegg, kjøle- og fryseanlegg, elektriske anlegg, sanitæranlegg, heisanlegg o.l.</article></article><article class="legalArticle" data-lovdata-URL="SF/forskrift/1982-10-12-1449/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Bygningsmessig arbeid som iverksettes i forbindelse med montering av produksjonsmaskineri, kan avskrives sammen med dette.</article></article></section><section class="section" data-name="kap5" id="kapittel-5" data-lovdata-URL="SF/forskrift/1982-10-12-1449/KAPITTEL_5"><h2>Kap. 5. Nedskrivning med gevinst m.v.</h2><article class="legalArticle" data-lovdata-URL="SF/forskrift/1982-10-12-1449/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Gevinst ved salg av skip m.m.</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-1-punkt-1"><article class="legalP" id="kapittel-5-paragraf-1-punkt-1-ledd-1">Denne paragraf gjelder: <ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-punkt-1-ledd-1-punkt-1"><article class="legalP" id="kapittel-5-paragraf-1-punkt-1-ledd-1-punkt-1-ledd-1">gevinst ved salg eller tap av skip, fiske- og fangstfartøy, borefartøy, annen flytende eller flyttbar plattform og innretning, og fly, og</article></article></li><li data-name="b." value="2"><article class="listArticle" id="kapittel-5-paragraf-1-punkt-1-ledd-1-punkt-2"><article class="legalP" id="kapittel-5-paragraf-1-punkt-1-ledd-1-punkt-2-ledd-1">gevinst ved salg av kontrakt om bygging eller kjøp av driftsmiddel som nevnt under a.</article></article></li></ol></article></article></li><li data-name="2." value="2"><article class="listArticle" id="kapittel-5-paragraf-1-punkt-2"><article class="legalP" id="kapittel-5-paragraf-1-punkt-2-ledd-1">I stedet for inntektsføring kan gevinst i salgsåret føres til fradrag i saldoen for <ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-punkt-2-ledd-1-punkt-1"><article class="legalP" id="kapittel-5-paragraf-1-punkt-2-ledd-1-punkt-1-ledd-1">skip m.v. som nevnt i § 44A nr. 5,</article></article></li><li data-name="b." value="2"><article class="listArticle" id="kapittel-5-paragraf-1-punkt-2-ledd-1-punkt-2"><article class="legalP" id="kapittel-5-paragraf-1-punkt-2-ledd-1-punkt-2-ledd-1">maskin m.v. som nevnt i § 44A nr. 3, jfr. § 45 åttende ledd.</article></article></li></ol></article></article></li><li data-name="3." value="3"><article class="listArticle" id="kapittel-5-paragraf-1-punkt-3"><article class="legalP" id="kapittel-5-paragraf-1-punkt-3-ledd-1">Gevinst avsatt til investeringsfond etter § 45 niende ledd kan nyttes til: <ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-punkt-3-ledd-1-punkt-1"><article class="legalP" id="kapittel-5-paragraf-1-punkt-3-ledd-1-punkt-1-ledd-1">reinvestering i driftsmiddel som nevnt i nr. 1 i denne paragraf,</article></article></li><li data-name="b." value="2"><article class="listArticle" id="kapittel-5-paragraf-1-punkt-3-ledd-1-punkt-2"><article class="legalP" id="kapittel-5-paragraf-1-punkt-3-ledd-1-punkt-2-ledd-1">reinvestering i driftsmiddel som kan avskrives etter § 44A nr. 3,</article></article></li><li data-name="c." value="3"><article class="listArticle" id="kapittel-5-paragraf-1-punkt-3-ledd-1-punkt-3"><article class="legalP" id="kapittel-5-paragraf-1-punkt-3-ledd-1-punkt-3-ledd-1">nedskrivning på saldoen etter § 44A nr. 5,</article></article></li><li data-name="d." value="4"><article class="listArticle" id="kapittel-5-paragraf-1-punkt-3-ledd-1-punkt-4"><article class="legalP" id="kapittel-5-paragraf-1-punkt-3-ledd-1-punkt-4-ledd-1">nedskrivning på saldoen etter § 44A nr. 3.</article></article></li></ol></article></article></li><li data-name="4." value="4"><article class="listArticle" id="kapittel-5-paragraf-1-punkt-4"><article class="legalP" id="kapittel-5-paragraf-1-punkt-4-ledd-1">Fristen for reinvestering eller nedskrivning er 6 år, jfr. § 45 ellevte ledd b.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Gevinst ved salg av bygning og anlegg</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-2-punkt-1"><article class="legalP" id="kapittel-5-paragraf-2-punkt-1-ledd-1">Denne paragraf gjelder gevinst ved salg eller tap av bygning og anlegg, jfr. § 44A nr. 4.</article></article></li><li data-name="2." value="2"><article class="listArticle" id="kapittel-5-paragraf-2-punkt-2"><article class="legalP" id="kapittel-5-paragraf-2-punkt-2-ledd-1">I stedet for inntektsføring kan gevinst i salgsåret føres til fradrag i saldoen for bygning og anlegg som nevnt i § 44A nr. 4. Gevinsten kan også føres til fradrag i saldoen for maskiner m.v. som nevnt i § 44A nr. 3 og skip m.v. som nevnt i § 44A nr. 5, jfr. § 45 åttende ledd.</article></article></li><li data-name="3." value="3"><article class="listArticle" id="kapittel-5-paragraf-2-punkt-3"><article class="legalP" id="kapittel-5-paragraf-2-punkt-3-ledd-1">Gevinst avsatt til investeringsfond etter § 45 tiende ledd første punktum, kan nyttes til: <ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-punkt-3-ledd-1-punkt-1"><article class="legalP" id="kapittel-5-paragraf-2-punkt-3-ledd-1-punkt-1-ledd-1">reinvestering i avskrivbart driftsmiddel, unntatt forretningseiendom,</article></article></li><li data-name="b." value="2"><article class="listArticle" id="kapittel-5-paragraf-2-punkt-3-ledd-1-punkt-2"><article class="legalP" id="kapittel-5-paragraf-2-punkt-3-ledd-1-punkt-2-ledd-1">reinvestering i arbeider- og funksjonærbolig. Dette gjelder også det år salget eller tapet finner sted uavhengig av om anskaffelsen skjer før eller etter salgs- eller tapstidspunktet,</article></article></li><li data-name="c." value="3"><article class="listArticle" id="kapittel-5-paragraf-2-punkt-3-ledd-1-punkt-3"><article class="legalP" id="kapittel-5-paragraf-2-punkt-3-ledd-1-punkt-3-ledd-1">nedskrivning på saldoen etter § 44A nr. 4,</article></article></li><li data-name="d." value="4"><article class="listArticle" id="kapittel-5-paragraf-2-punkt-3-ledd-1-punkt-4"><article class="legalP" id="kapittel-5-paragraf-2-punkt-3-ledd-1-punkt-4-ledd-1">nedskrivning på saldoen etter § 44A nr. 3 og 5.</article></article></li></ol></article></article></li><li data-name="4." value="4"><article class="listArticle" id="kapittel-5-paragraf-2-punkt-4"><article class="legalP" id="kapittel-5-paragraf-2-punkt-4-ledd-1">Fristen for reinvestering eller nedskrivning er 4 år, jfr. § 45 ellevte ledd b.</article></article></li></ol><article class="legalP" id="kapittel-5-paragraf-2-ledd-1">Gevinst skal nedskrives på det første driftsmiddel som inngår på saldoen etter § 44A nr. 4, jfr. § 45 ellevte ledd c. Dette gjelder ikke når gevinsten er anvendt tidligere år etter reglene ellers i denne paragraf.</article></article><article class="legalArticle" data-lovdata-URL="SF/forskrift/1982-10-12-1449/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Gevinst ved salg av arbeider- og funksjonærbolig</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-3-punkt-1"><article class="legalP" id="kapittel-5-paragraf-3-punkt-1-ledd-1">Denne paragraf gjelder gevinst ved salg eller tap av arbeider- og funksjonærbolig.</article></article></li><li data-name="2." value="2"><article class="listArticle" id="kapittel-5-paragraf-3-punkt-2"><article class="legalP" id="kapittel-5-paragraf-3-punkt-2-ledd-1">Gevinst avsatt til investeringsfond etter § 45 tiende ledd første punktum kan nyttes til: <ol class="defaultList" type="a"><li data-name="a." value="1"><article class="listArticle" id="kapittel-5-paragraf-3-punkt-2-ledd-1-punkt-1"><article class="legalP" id="kapittel-5-paragraf-3-punkt-2-ledd-1-punkt-1-ledd-1">reinvestering i arbeider- og funksjonærbolig,</article></article></li><li data-name="b." value="2"><article class="listArticle" id="kapittel-5-paragraf-3-punkt-2-ledd-1-punkt-2"><article class="legalP" id="kapittel-5-paragraf-3-punkt-2-ledd-1-punkt-2-ledd-1">reinvestering i avskrivbart driftsmiddel, unntatt forretningseiendom.</article></article></li></ol></article><article class="legalP" id="kapittel-5-paragraf-3-punkt-2-ledd-2">Dette gjelder også det år salget eller tapet finner sted uavhengig av om anskaffelsen skjer før eller etter salgs- eller tapstidspunktet.</article></article></li><li data-name="3." value="3"><article class="listArticle" id="kapittel-5-paragraf-3-punkt-3"><article class="legalP" id="kapittel-5-paragraf-3-punkt-3-ledd-1">Fristen for reinvestering er 4 år, jfr. § 45 ellevte ledd b.</article><article class="legalP" id="kapittel-5-paragraf-3-punkt-3-ledd-2">Gevinst skal nedskrives på den første arbeider- og funksjonærbolig som erverves, jfr. § 45 ellevte ledd c. Dette gjelder ikke når gevinsten er anvendt tidligere år etter reglene ellers i denne paragraf.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Gevinst ved salg av alminnelig forretningseiendom</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-4-punkt-1"><article class="legalP" id="kapittel-5-paragraf-4-punkt-1-ledd-1">Denne paragraf gjelder gevinst ved salg eller tap av alminnelig forretningseiendom, jfr. <a href="forskrift/1982-10-12-1449/§3-1">§ 3-1</a> i disse forskrifter.</article></article></li><li data-name="2." value="2"><article class="listArticle" id="kapittel-5-paragraf-4-punkt-2"><article class="legalP" id="kapittel-5-paragraf-4-punkt-2-ledd-1">Gevinst avsatt etter § 45 tiende ledd annet punktum, kan nyttes til: <ol class="defaultList" type="a"><li data-name="a." value="1"><article class="listArticle" id="kapittel-5-paragraf-4-punkt-2-ledd-1-punkt-1"><article class="legalP" id="kapittel-5-paragraf-4-punkt-2-ledd-1-punkt-1-ledd-1">reinvestering i avskrivbart driftsmiddel. Dette gjelder også driftsmiddel som er ervervet samme år som salget eller tapet finner sted uavhengig av om anskaffelsen skjer før eller etter salgs- eller tapstidspunktet,</article></article></li><li data-name="b." value="2"><article class="listArticle" id="kapittel-5-paragraf-4-punkt-2-ledd-1-punkt-2"><article class="legalP" id="kapittel-5-paragraf-4-punkt-2-ledd-1-punkt-2-ledd-1">nedskrivning på gjenværende avskrivbart driftsmiddel.</article></article></li></ol></article></article></li><li data-name="3." value="3"><article class="listArticle" id="kapittel-5-paragraf-4-punkt-3"><article class="legalP" id="kapittel-5-paragraf-4-punkt-3-ledd-1">Fristen for reinvestering og nedskrivning er 4 år, jfr. § 45 ellevte ledd b.</article><article class="legalP" id="kapittel-5-paragraf-4-punkt-3-ledd-2">Gevinst skal nedskrives på den første forretningseiendom som erverves, jfr. § 45 ellevte ledd c. Dette gjelder ikke når gevinsten er anvendt tidligere år etter reglene ellers i denne paragraf.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Gevinst ved salg av næringstomt</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-5-punkt-1"><article class="legalP" id="kapittel-5-paragraf-5-punkt-1-ledd-1">Denne paragraf gjelder gevinst ved salg eller tap av tomt som er brukt som driftsmiddel i næring.</article></article></li><li data-name="2." value="2"><article class="listArticle" id="kapittel-5-paragraf-5-punkt-2"><article class="legalP" id="kapittel-5-paragraf-5-punkt-2-ledd-1">Er gevinst avsatt etter § 45 tiende ledd tredje punktum, kan salgssummen eller erstatningen nyttes til reinvestering i avskrivbart driftsmiddel eller på tomt som skal brukes i næring. Dette gjelder også driftsmiddel som er ervervet samme år som salget eller tapet finner sted uavhengig av om anskaffelsen skjer før eller etter salgs- eller tapstidspunktet.</article><article class="legalP" id="kapittel-5-paragraf-5-punkt-2-ledd-2">Gevinsten skal nedskrives på driftsmidlet i samme forhold som salgssummen eller erstatningen er benyttet.</article></article></li><li data-name="3." value="3"><article class="listArticle" id="kapittel-5-paragraf-5-punkt-3"><article class="legalP" id="kapittel-5-paragraf-5-punkt-3-ledd-1">Fristen for reinvestering er 4 år, jfr. § 45 ellevte ledd b.</article><article class="legalP" id="kapittel-5-paragraf-5-punkt-3-ledd-2">Gevinst skal nedskrives på den første næringstomt som erverves, jfr. § 45 tiende ledd c. Dette gjelder ikke når gevinsten er anvendt tidligere år etter reglene ellers i denne paragraf.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Gevinst ved salg av driftsløsøre</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-6-punkt-1"><article class="legalP" id="kapittel-5-paragraf-6-punkt-1-ledd-1">Denne paragraf gjelder gevinst ved salg eller tap av maskin, redskap, inventar, transportmiddel o.l., jfr. § 44A nr. 3.</article></article></li><li data-name="2." value="2"><article class="listArticle" id="kapittel-5-paragraf-6-punkt-2"><article class="legalP" id="kapittel-5-paragraf-6-punkt-2-ledd-1">I stedet for inntektsføring kan gevinst i salgsåret føres til fradrag i saldoen for maskiner m.v. som nevnt i § 44A nr. 3. Gevinsten kan også føres til fradrag i saldoen for skip m.v. som nevnt i § 44A nr. 5.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Særregler om gevinst ved salg av livdyr</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-7-punkt-1"><article class="legalP" id="kapittel-5-paragraf-7-punkt-1-ledd-1">Denne paragraf gjelder gevinst ved salg av livdyr når det antall storfe over tre år og det antall hester som skattyteren hadde ved årets begynnelse, ved salget er redusert med minst en tredjedel, jfr. § 45 trettende ledd b. Kvige som har kalvet, regnes alltid å være over tre år.</article><article class="legalP" id="kapittel-5-paragraf-7-punkt-1-ledd-2">Reglene i denne paragraf gjelder ikke gevinst ved salg av dyr til slakt.</article></article></li><li data-name="2." value="2"><article class="listArticle" id="kapittel-5-paragraf-7-punkt-2"><article class="legalP" id="kapittel-5-paragraf-7-punkt-2-ledd-1">Er gevinst avsatt etter § 45 trettende ledd, kan salgssummen nyttes til reinvestering i driftsmiddel som skal avskrives etter § 44A nr. 3 til 5. Dette gjelder også det år salget finner sted uavhengig av om anskaffelsen skjer før eller etter salgstidspunktet. Gevinsten skal likevel inntektsbeskattes i utbetalingsåret i den utstrekning skattyteren er innrømmet inntektsfradrag for andel av kostpris ved gjenkjøp av dyr.</article><article class="legalP" id="kapittel-5-paragraf-7-punkt-2-ledd-2">Gevinsten skal nedskrives på driftsmidlet i samme forhold som salgssummen er benyttet.</article></article></li><li data-name="3." value="3"><article class="listArticle" id="kapittel-5-paragraf-7-punkt-3"><article class="legalP" id="kapittel-5-paragraf-7-punkt-3-ledd-1">Fristen for reinvestering er 4 år, jfr. § 45 ellevte ledd b.</article><article class="legalP" id="kapittel-5-paragraf-7-punkt-3-ledd-2">Gevinsten skal nedskrives på det første driftsmiddel som inngår på saldoen etter § 44A nr. 3 eller nr. 5, jfr. § 45 ellevte ledd c.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Særregler om gevinst ved salg eller tap av varelager</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-8-punkt-1"><article class="legalP" id="kapittel-5-paragraf-8-punkt-1-ledd-1">Denne paragraf gjelder gevinst som oppstår ved at et varelager er gått tapt ved brann eller annen ulykke eller er blitt ekspropriert eller solgt til erverver som kunne kreve det ekspropriert. Som varelager regnes her også besetningen av hester, storfe, griser, småfe, fjærfe, pelsdyr o.l., jfr. § 45 trettende ledd a.</article></article></li><li data-name="2." value="2"><article class="listArticle" id="kapittel-5-paragraf-8-punkt-2"><article class="legalP" id="kapittel-5-paragraf-8-punkt-2-ledd-1">Gevinst avsatt etter § 45 trettende ledd, kan fritas fra inntektsbeskatning inntil salgssummen er nyttet til gjenanskaffelse av nye varer. Fristen for gjenanskaffelse er 2 år.</article><article class="legalP" id="kapittel-5-paragraf-8-punkt-2-ledd-2">Gevinsten kan nedskrives på den nye varebeholdning i samme forhold som salgssummen eller erstatningen er benyttet. Gevinsten kan likevel bare nyttes til nedskrivning på varebeholdningen i gjenanskaffelsesåret i den utstrekning skattelovens regler tillater det.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Negativ saldoverdi</span></h3><ol class="defaultList" type="1"><li data-name="1." value="1"><article class="listArticle" id="kapittel-5-paragraf-9-punkt-1"><article class="legalP" id="kapittel-5-paragraf-9-punkt-1-ledd-1">Hvis det blir negativ saldoverdi som følge av at gevinst etter § 45 åttende ledd eller etter disse forskrifter kan føres til fradrag i saldoverdien, skal denne saldoen tas til inntekt samme år.</article></article></li><li data-name="2." value="2"><article class="listArticle" id="kapittel-5-paragraf-9-punkt-2"><article class="legalP" id="kapittel-5-paragraf-9-punkt-2-ledd-1">Negativ saldo som nevnt i første ledd, kan i stedet føres til fradrag i saldoverdien for driftsmidler som kan avskrives etter samme eller høyere sats, jfr. § 45 åttende ledd.</article></article></li><li data-name="3." value="3"><article class="listArticle" id="kapittel-5-paragraf-9-punkt-3"><article class="legalP" id="kapittel-5-paragraf-9-punkt-3-ledd-1">Negativ saldo for driftsmidler som nevnt i § 44A nr. 3 kan fremføres til året etter. Departementet kan når særlige grunner foreligger, gi ytterligere fristforlengelse for inntektsføring av negativ saldo og kan sette som vilkår at det stilles sikkerhet for skatt.</article></article></li></ol></article></section><section class="section" data-name="kap6" id="kapittel-6" data-lovdata-URL="SF/forskrift/1982-10-12-1449/KAPITTEL_6"><h2>Kap. 6. Overgangsordninger ved innføringen av saldosystemet</h2><article class="legalArticle" data-lovdata-URL="SF/forskrift/1982-10-12-1449/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Definisjoner</span></h3><ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-punkt-1"><article class="legalP" id="kapittel-6-paragraf-1-punkt-1-ledd-1">Med tidligere avskrivningsregler menes i dette <a href="forskrift/1982-10-12-1449">kapittel avskrivning</a> etter § 44 første ledd c nr. 1-9, før <a href="lov/1981-05-29-29">endringslov av 29. mai 1981 nr. 29</a>.</article></article></li><li data-name="b." value="2"><article class="listArticle" id="kapittel-6-paragraf-1-punkt-2"><article class="legalP" id="kapittel-6-paragraf-1-punkt-2-ledd-1">Med tidligere regler om betinget skattefritak menes reglene i § 45 syvende til tolvte ledd, før <a href="lov/1981-05-29-29">endringslov av 29. mai 1981 nr. 29</a>.</article></article></li><li data-name="c." value="3"><article class="listArticle" id="kapittel-6-paragraf-1-punkt-3"><article class="legalP" id="kapittel-6-paragraf-1-punkt-3-ledd-1">Med nye avskrivningsregler menes avskrivning etter § 44A, i <a href="lov/1981-05-29-29">endringslov av 29. mai 1981 nr. 29</a>.</article></article></li><li data-name="d." value="4"><article class="listArticle" id="kapittel-6-paragraf-1-punkt-4"><article class="legalP" id="kapittel-6-paragraf-1-punkt-4-ledd-1">Med saldoavskrivning menes avskrivning etter § 44A nr. 2-5, i <a href="lov/1981-05-29-29">endringslov av 29. mai 1981 nr. 29</a>.</article></article></li><li data-name="e." value="5"><article class="listArticle" id="kapittel-6-paragraf-1-punkt-5"><article class="legalP" id="kapittel-6-paragraf-1-punkt-5-ledd-1">Med nye regler om avsetning til investeringsfond m.v. menes anvendelse av gevinst etter § 45 syvende til fjortende ledd, i <a href="lov/1981-05-29-29">endringslov av 29. mai 1981 nr. 29</a>.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Valg av avskrivningssregler for 1982 og 1983</span></h3><ol class="defaultList" type="1"><li data-name="1." value="1"><article class="listArticle" id="kapittel-6-paragraf-2-punkt-1"><article class="legalP" id="kapittel-6-paragraf-2-punkt-1-ledd-1">For 1982 kan skattyter velge å foreta avskrivning etter tidligere avskrivningsregler. Tilsvarende valgadgang har skattyter for 1983, dersom han ikke har valgt nye avskrivningsregler for 1982.</article></article></li><li data-name="2." value="2"><article class="listArticle" id="kapittel-6-paragraf-2-punkt-2"><article class="legalP" id="kapittel-6-paragraf-2-punkt-2-ledd-1">Dersom skattyter velger nye avskrivningsregler, må dette gjøres for samtlige driftsmidler. Skattyter som er deltaker i flere ansvarlige selskaper eller kommandittselskaper, kan likevel velge forskjellige avskrivningsregler for sin andel i slike selskaper.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Behandling av gevinst</span></h3><ol class="defaultList" type="1"><li data-name="1." value="1"><article class="listArticle" id="kapittel-6-paragraf-3-punkt-1"><article class="legalP" id="kapittel-6-paragraf-3-punkt-1-ledd-1">Tidligere regler om betinget skattefritak skal fortsatt gjelde for gevinst ved salg eller tap av driftsmiddel før 1. januar 1982. Dette gjelder også gevinst som skriver seg fra salg eller tap i 1982 eller 1983, når skattyter nytter tidligere avskrivningsregler vedkommende år.</article><article class="legalP" id="kapittel-6-paragraf-3-punkt-1-ledd-2">Ved avdragsvis eller utsatt betaling kan skattyter bruke nye regler om avsetning til investeringsfond m.v. for den del av gevinsten som skal skattlegges etter overgangen til nye avskrivningsregler. Dette gjelder også for gevinst ved salg av kontrakt om bygging eller kjøp av skip, fiske- og fangstfartøy, borefartøy, annen flytende eller flyttbar plattform og innretning og fly.</article><article class="legalP" id="kapittel-6-paragraf-3-punkt-1-ledd-3">Når gevinst som er avsatt etter tidligere regler om betinget skattefritak, nyttes etter at skattyter har gått over til nye avskrivningsregler, er det tilstrekkelig å reinvestere gevinsten. Er en forholdsmessig del av salgssummen eller erstatningen reinvestert tidligere, er det etter overgangen tilstrekkelig å reinvestere den del av gevinsten som svarer til den ikke reinvesterte del av salgssummen eller erstatningen.</article><article class="legalP" id="kapittel-6-paragraf-3-punkt-1-ledd-4">Deltar skattyteren i selskaper som nevnt i <a href="forskrift/1982-10-12-1449/§6-2">§ 6-2</a> annet ledd, gjelder det som er bestemt i foregående ledd når reinvestering foretas i selskap der skattyter nytter nye avskrivningsregler. Tilsvarende gjelder når et annet selskap i et konsern oppfyller vilkårene for at gevinsten skal bli endelig fritatt for skatt, jfr. § 16 i <a href="lov/1969-06-19-71/§16">lov av 19. juni 1969 nr. 71</a> (aksjeskatteloven).</article><article class="legalP" id="kapittel-6-paragraf-3-punkt-1-ledd-5">Er gevinst avsatt i et selskap hvor skattyter nytter de nye avskrivningsregler, gjelder de nye regler om avsetning til investeringsfond m.v. så langt de passer, selv om reinvesteringen foretas i 1982 eller 1983 i et selskap hvor skattyter nytter de tidligere avskrivningsregler vedkommende år. Tilsvarende gjelder for det overtagende konsernselskap, jfr. <a href="lov/1969-06-19-71/§16">aksjeskattelovens § 16</a>.</article><article class="legalP" id="kapittel-6-paragraf-3-punkt-1-ledd-6">Bestemmelsene i de tre foregående ledd gjelder ikke gevinst ved overdragelse av tomt som er brukt i næringsvirksomhet.</article></article></li><li data-name="2." value="2"><article class="listArticle" id="kapittel-6-paragraf-3-punkt-2"><article class="legalP" id="kapittel-6-paragraf-3-punkt-2-ledd-1">Har skattyteren for 1982 valgt de tidligere avskrivningsregler, kan gevinst ved salg eller tap av skip eller borefartøy også for 1982 nyttes til ekstraordinær nedskrivning på skip eller borefartøy som er ervervet etter salget eller tapet. Tilsvarende gjelder for 1983 for skattyter som nytter de tidligere avskrivningsregler dette år.</article><article class="legalP" id="kapittel-6-paragraf-3-punkt-2-ledd-2">§ 45 åttende ledd i de tidligere regler om samtykke til betinget skattefritak for gevinst ved salg til innenlandsk kjøper av skip eller fly, eller kontrakt om bygging eller kjøp av slike driftsmidler gjelder ikke for 1982 og 1983.</article></article></li><li data-name="3." value="3"><article class="listArticle" id="kapittel-6-paragraf-3-punkt-3"><article class="legalP" id="kapittel-6-paragraf-3-punkt-3-ledd-1">Skattytere som nytter tidligere avskrivningsregler for 1982, kan også dette år avsette gevinst ved salg av arbeider- og funksjonærbolig til investeringsfond etter <a href="lov/1911-08-18-8/§45">skattelovens § 45</a> tiende ledd, første punktum. Tilsvarende gjelder for 1983 for skattyter som nytter de tidligere avskrivningsregler dette år.</article></article></li></ol></article><article class="legalArticle" data-lovdata-URL="SF/forskrift/1982-10-12-1449/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Grunnlaget for saldoavskrivning</span></h3><article class="legalP" id="kapittel-6-paragraf-4-ledd-1">Driftsmidler som er ervervet før overgangen til saldoavskrivning, inngår på saldoen med den skattemessige nedskrevne verdi. Dette gjelder selv om det ett eller flere år ikke er foretatt avskrivning etter tidligere avskrivningsregler.</article><article class="legalP" id="kapittel-6-paragraf-4-ledd-2">Gevinst avsatt etter de tidligere regler om betinget skattefritak som nyttes til reinvestering i nytt driftsmiddel, eller til nedskrivning på gjenværende driftsmiddel, reduserer grunnlaget for saldoavskrivning. Dette gjelder også for det år reinvesteringen eller nedskrivningen foretas.</article><article class="legalP" id="kapittel-6-paragraf-4-ledd-3">Har faste installasjoner som skal avskrives sammen med bygning eller anlegg etter <a href="forskrift/1982-10-12-1449/§4-1">§ 4-1</a> i disse forskrifter, tidligere vært avskrevet særskilt, skal den skattemessige nedskrevne verdi inngå i saldoen for bygninger og anlegg.</article></article><article class="legalArticle" data-lovdata-URL="SF/forskrift/1982-10-12-1449/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Avskrivningsgrunnlaget for forretningseiendom</span></h3><article class="legalP" id="kapittel-6-paragraf-5-ledd-1">Gevinst samt avsetning etter <a href="lov/1969-06-19-72">lov av 19. juni 1969 nr. 72</a> og etter lov av 14. februar 1962 nr. 1, som nyttes til nedskrivning på forretningseiendom etter at skattyter har gått over til nye avskrivningsregler, reduserer avskrivningsgrunnlaget, jfr. <a href="forskrift/1982-10-12-1449/§3-2">§ 3-2</a> i disse forskrifter. Gevinst m.v. som er nyttet til slik nedskrivning før overgangen, reduserer ikke avskrivningsgrunnlaget.</article><article class="legalP" id="kapittel-6-paragraf-5-ledd-2">Har faste installasjoner som skal avskrives sammen med bygningen etter <a href="forskrift/1982-10-12-1449/§3-2">§ 3-2</a>, tidligere vært avskrevet særskilt, skal kostprisen på installasjonene inngå i bygningens avskrivningsgrunnlag.</article></article><article class="legalArticle" data-lovdata-URL="SF/forskrift/1982-10-12-1449/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Åpningsavskrivning og kontraktsavskrivning</span></h3><article class="legalP" id="kapittel-6-paragraf-6-ledd-1">Er det foretatt åpningsavskrivning på kontrakt om kjøp av driftsmiddel etter de tidligere avskrivningsregler, kan det likevel kreves kontraktsavskrivning etter § 44A nr. 4 b eller nr. 5 b. Samlet åpnings- og kontraktsavskrivning kan ikke overstige maksimal kontraktsavskrivning etter disse bestemmelsene.</article></article></section><section class="section" data-name="kapII" id="kapittel-7" data-lovdata-URL="SF/forskrift/1982-10-12-1449/KAPITTEL_7"><h2>II</h2><article class="legalP" id="kapittel-7-ledd-1">Disse forskrifter gjelder fra og med 1982. <a href="forskrift/1982-10-12-1449/§1-2">§ 1-2</a> og <a href="forskrift/1982-10-12-1449/kap2">kapitlene 2</a> til <a href="forskrift/1982-10-12-1449/kap5">5</a> gjelder likevel ikke for skattytere som bruker de tidligere avskrivningsregler.</article><article class="legalP" id="kapittel-7-ledd-2"><a href="forskrift/1982-10-12-1449/§1-1">§ 1-1</a> trer i stedet for forskrift gitt ved kgl.res. av 15. januar 1982. Fra og med 1984 oppheves regler av 29. august 1962 gitt av Riksskattestyret med hjemmel i § 44 første ledd c nr. 9.</article></section></main></body></html>