<!DOCTYPE html><html lang="no"><head><title>Forskrift om tilsyn med finansforetak og forvaltningsselskap som har hovedsete i annen EØS-stat og som driver virksomhet i Norge mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1993-12-28-1257</dd><dt class="dokid">DokumentID</dt><dd class="dokid">SF/forskrift/1993-12-28-1257</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="publishedIn">Publisert i</dt><dd class="publishedIn">Avd I 1993 1633</dd><dt class="dateInForce">I kraft fra</dt><dd class="dateInForce">1994-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-11-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-11-03-1776">forskrift/2023-11-03-1776</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1956-12-07-1/§1">lov/1956-12-07-1/§1</a></li><li><a href="lov/1956-12-07-1/§2">lov/1956-12-07-1/§2</a></li><li><a href="lov/2024-06-21-41/§7-1">lov/2024-06-21-41/§7-1</a></li></ul></dd><dt class="titleShort">Korttittel</dt><dd class="titleShort">Forskrift om finanstilsyn i EØS</dd><dt class="title">Tittel</dt><dd class="title">Forskrift om tilsyn med finansforetak og forvaltningsselskap som har hovedsete i annen EØS-stat og som driver virksomhet i Norge mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finans- og tolldepartementet 28. desember 1993 med hjemmel i <a href="lov/1956-12-07-1">lov 7. desember 1956 nr. 1</a> om tilsynet med finansinstitusjoner mv. (finanstilsynsloven) <a href="lov/1956-12-07-1/§2">§ 2</a>, jf. <a href="lov/1956-12-07-1/§1">§ 1</a>. <br /><strong>Tilføyd hjemmel:</strong> <a href="lov/2024-06-21-41/§7-1/ledd/2">Lov 21 juni 2024 nr. 41 om Finanstilsynet (finanstilsynsloven) § 7-1 annet ledd</a>. <br /> <strong>EØS-henvisninger:</strong> EØS-avtalen vedlegg IX nr. 2 (direktiv <a href="eu/31973l0239*">73/239/EØF</a> endret ved direktiv <a href="eu/31988l0357">88/357/EØF</a>), nr. 7b (direktiv <a href="eu/32005l0068*">2005/68/EF</a>), nr. 11 (direktiv <a href="eu/32002l0083">2002/83/EF</a> endret ved direktiv <a href="eu/32002l0087">2002/87/EF</a>, direktiv <a href="eu/32004l0066">2004/66/EF</a>, direktiv <a href="eu/32005l0001">2005/1/EF</a> og direktiv <a href="eu/32005l0068*">2005/68/EF</a>), nr. 14 (direktiv <a href="eu/32000l0012*">2000/12/EF</a> endret ved direktiv <a href="eu/32000l0028">2000/28/EF</a>, direktiv <a href="eu/32002l0087">2002/87/EF</a>, direktiv <a href="eu/32004l0039*">2004/39/EF</a>, <a href="eu/32004l0069">2004/69/EF</a> og direktiv <a href="eu/32005l0001">2005/1/EF</a>), nr. 30 (direktiv <a href="eu/31985l0611">85/611/EØF</a>), nr. 30cb (direktiv <a href="eu/32003l0041">2003/41/EF</a>). <br /><strong>Endret</strong> ved <a href="forskrift/1996-12-19-1321">forskrifter 19 des 1996 nr. 1321</a> (bl.a. tittel), <a href="forskrift/2006-06-30-864">30 juni 2006 nr. 864</a>, <a href="forskrift/2007-05-03-467">3 mai 2007 nr. 467</a>, <a href="forskrift/2007-05-08-498">8 mai 2007 nr. 498</a>, <a href="forskrift/2008-06-27-768">27 juni 2008 nr. 768</a>, <a href="forskrift/2009-12-18-1726">18 des 2009 nr. 1726</a>, <a href="forskrift/2016-12-09-1528">9 des 2016 nr. 1528</a>, <a href="forskrift/2019-02-15-147">15 feb 2019 nr. 147</a>, <a href="forskrift/2023-07-05-1244">5 juli 2023 nr. 1244</a>, <a href="forskrift/2023-11-03-1776">3 nov 2023 nr. 1776</a>.</dd><dt class="refid">RefID</dt><dd class="refid">forskrift/1993-12-28-1257</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilsyn med finansforetak og forvaltningsselskap som har hovedsete i annen EØS-stat og som driver virksomhet i Norge mv.</a><ul class="tocSubUl"><li><a href="#paragraf-1">§ 1. Tilsyn fra Finanstilsynet</a></li><li><a href="#paragraf-2">§ 2. Tilsyn fra vedkommende myndigheter i hjemlandet</a></li><li><a href="#paragraf-3">§ 3. Samarbeid mellom tilsynsmyndighetene</a></li><li><a href="#paragraf-4">§ 4. Finanstilsynets meldeplikt</a></li><li><a href="#paragraf-5">§ 5. Pålegg om opphør av virksomhet</a></li><li><a href="#paragraf-6">§ 6. Forbud mot å råde over eiendeler i riket</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1993-12-28-1257" id="dokument"><h1>Forskrift om tilsyn med finansforetak og forvaltningsselskap som har hovedsete i annen EØS-stat og som driver virksomhet i Norge mv.</h1><article class="legalArticle" data-lovdata-URL="SF/forskrift/1993-12-28-1257/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tilsyn fra Finanstilsynet</span></h2><article class="legalP" id="paragraf-1-ledd-1">Finanstilsynet fører tilsyn med livsforsikringsforetak, skadeforsikringsforetak, gjenforsikringsforetak, pensjonsforetak, kredittinstitusjoner, forvaltningsselskap, e-pengeforetak, betalingsforetak og opplysningsfullmektiger som har hovedsete i annen EØS-stat og driver virksomhet i Norge. Tilsynet føres i overensstemmelse med de direktiver som omfattes av EØS-avtalen vedlegg IX, direktiv (EU) <a href="eu/32015l2366*">2015/2366</a> og lovgivningen for øvrig.</article><article class="changesToParent">Endret ved <a href="forskrift/1996-12-19-1321">forskrifter 19 des 1996 nr. 1321</a>, <a href="forskrift/2006-06-30-864">30 juni 2006 nr. 864</a>, <a href="forskrift/2007-05-03-467">3 mai 2007 nr. 467</a>, <a href="forskrift/2008-06-27-768">27 juni 2008 nr. 768</a>, <a href="forskrift/2009-12-18-1726">18 des 2009 nr. 1726</a> (i kraft 21 des 2009), <a href="forskrift/2016-12-09-1528">9 des 2016 nr. 1528</a> (i kraft 1 jan 2017), <a href="forskrift/2019-02-15-147">15 feb 2019 nr. 147</a> (i kraft 1 april 2019).</article></article><article class="legalArticle" data-lovdata-URL="SF/forskrift/1993-12-28-1257/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilsyn fra vedkommende myndigheter i hjemlandet</span></h2><article class="legalP" id="paragraf-2-ledd-1">Vedkommende myndigheter i hjemlandet har det tilsyn med (den) virksomhet som drives i Norge av utenlandske kredittinstitusjoner, forsikringsforetak, forvaltningsselskap og e-pengeforetak som følger av de direktiver som omfattes av EØS-avtalen vedlegg IX.</article><article class="legalP" id="paragraf-2-ledd-2">Hjemlandets myndigheter kan, etter forutgående melding til Finanstilsynet, foreta stedlig tilsyn i filialer eller datterselskaper omfattet av denne forskriften.</article><article class="legalP" id="paragraf-2-ledd-3">Med hjemland menes i denne paragraf den stat, som er omfattet av EØS-avtalen, der en kredittinstitusjon, et forsikringsforetak, pensjonsforetak, forvaltningsselskap eller e-pengeforetak har fått tillatelse til å utøve sin virksomhet som sådan.</article><article class="changesToParent">Endret ved <a href="forskrift/1996-12-19-1321">forskrifter 19 des 1996 nr. 1321</a>, <a href="forskrift/2006-06-30-864">30 juni 2006 nr. 864</a>, <a href="forskrift/2007-05-03-467">3 mai 2007 nr. 467</a>, <a href="forskrift/2009-12-18-1726">18 des 2009 nr. 1726</a> (i kraft 21 des 2009), <a href="forskrift/2016-12-09-1528">9 des 2016 nr. 1528</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1993-12-28-1257/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Samarbeid mellom tilsynsmyndighetene</span></h2><article class="legalP" id="paragraf-3-ledd-1">Finanstilsynet skal utføre tilsynet i samarbeid med tilsynsmyndighetene i andre stater som er omfattet av EØS-avtalen, samt utveksle opplysninger som er nødvendige for dette samarbeidet, i den grad dette følger av EØS-avtalen vedlegg IX. I den grad det følger av EØS-avtalen vedlegg IX, kan Finanstilsynet etter avtale med vedkommende myndighet i et annet land som er omfattet av EØS-avtalen, overføre eller overta tilsynsoppgaver.</article><article class="changesToParent">Endret ved <a href="forskrift/1996-12-19-1321">forskrifter 19 des 1996 nr. 1321</a>, <a href="forskrift/2009-12-18-1726">18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/1993-12-28-1257/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Finanstilsynets meldeplikt</span></h2><article class="legalP" id="paragraf-4-ledd-1">Dersom en kredittinstitusjon, et forsikringsforetak, pensjonsforetak, forvaltningsselskap eller e-pengeforetak med hovedsete i Norge mister retten til å drive virksomhet, skal Finanstilsynet umiddelbart gi melding om dette til tilsynsmyndighetene i andre EØS-stater hvor institusjonen driver virksomhet.</article><article class="legalP" id="paragraf-4-ledd-2">Tilsvarende gjelder også i andre tilfeller der Finanstilsynet har meldeplikt overfor tilsynsmyndigheter i andre EØS-stater i samsvar med de direktiver som omfattes av EØS-avtalens vedlegg IX.</article><article class="changesToParent">Tilføyd ved <a href="forskrift/1996-12-19-1321">forskrift 19 des 1996 nr. 1321</a>, endret ved <a href="forskrift/2006-06-30-864">forskrifter 30 juni 2006 nr. 864</a>, <a href="forskrift/2007-05-03-467">3 mai 2007 nr. 467</a>, <a href="forskrift/2009-12-18-1726">18 des 2009 nr. 1726</a> (i kraft 21 des 2009), <a href="forskrift/2016-12-09-1528">9 des 2016 nr. 1528</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1993-12-28-1257/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Pålegg om opphør av virksomhet</span></h2><article class="legalP" id="paragraf-5-ledd-1">Finanstilsynet kan pålegge et finansforetak å opphøre med virksomhet her i riket, dersom foretaket har gjort seg skyldig i grov eller vedvarende overtredelse av sine plikter etter andre lover og forskrifter som gjelder her i riket.</article><article class="changesToParent">Tilføyd ved <a href="forskrift/2016-12-09-1528">forskrift 9 des 2016 nr. 1528</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1993-12-28-1257/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot å råde over eiendeler i riket</span></h2><article class="legalP" id="paragraf-6-ledd-1">Finanstilsynet kan etter anmodning fra tilsynsmyndigheten i foretakets hjemland forby foretak som driver virksomhet her i riket i henhold til denne forskrift, å råde over dets eiendeler her i riket, eller begrense dets rådighet over disse.</article><article class="changesToParent">Tilføyd ved <a href="forskrift/2016-12-09-1528">forskrift 9 des 2016 nr. 1528</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1993-12-28-1257/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft samtidig med at Avtalen om Det europeiske økonomiske samarbeidsområde trer i kraft.</article><article class="changesToParent">Endret ved <a href="forskrift/1996-12-19-1321">forskrifter 19 des 1996 nr. 1321</a> (tidligere <a href="forskrift/1996-12-19-1321/§4">§ 4</a>), <a href="forskrift/2016-12-09-1528">9 des 2016 nr. 1528</a> (i kraft 1 jan 2017, tidligere § 5), <a href="forskrift/2023-07-05-1244">5 juli 2023 nr. 1244</a> (tidligere § 7), <a href="forskrift/2023-11-03-1776">3 nov 2023 nr. 1776</a> (tidligere § 8).</article></article></main></body></html>