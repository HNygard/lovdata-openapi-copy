<!DOCTYPE html><html lang="no"><head><title>Forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-11-08-1846</dd><dt class="dokid">DokumentID</dt><dd class="dokid">SF/forskrift/2017-11-08-1846</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for analyse, internasjonalt arbeid og kompetansepolitikk</li></ul></dd><dt class="dateInForce">I kraft fra</dt><dd class="dateInForce">2017-11-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1998-07-17-61/§2-3">lov/1998-07-17-61/§2-3</a></li><li><a href="lov/1998-07-17-61/§3-4">lov/1998-07-17-61/§3-4</a></li><li><a href="lov/2003-07-04-84/§2-3">lov/2003-07-04-84/§2-3</a></li><li><a href="lov/2003-06-20-56/§5">lov/2003-06-20-56/§5</a></li><li><a href="lov/2005-04-01-15/§3-2">lov/2005-04-01-15/§3-2</a></li><li><a href="lov/2009-06-19-95/§18">lov/2009-06-19-95/§18</a></li><li><a href="lov/2018-06-08-28/§44">lov/2018-06-08-28/§44</a></li><li><a href="lov/2023-06-09-30/§30-2">lov/2023-06-09-30/§30-2</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2017-11-30 14:50</dd><dt class="titleShort">Korttittel</dt><dd class="titleShort">Forskrift om NKR og EQF</dd><dt class="title">Tittel</dt><dd class="title">Forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 8. november 2017 med hjemmel i <a href="lov/1998-07-17-61">lov 17. juli 1998 nr. 61</a> om grunnskolen og den vidaregåande opplæringa (<a href="lov/1998-07-17-61/§2-3">opplæringslova) § 2-3</a> tredje ledd og <a href="lov/1998-07-17-61/§3-4">§ 3-4</a> første ledd, <a href="lov/2003-07-04-84">lov 4. juli 2003 nr. 84</a> om frittståande skolar (<a href="lov/2003-07-04-84/§2-3">friskolelova) § 2-3</a> andre ledd, <a href="lov/2003-06-20-56">lov 20. juni 2003 nr. 56</a> om fagskoleutdanning (fagskoleloven) <a href="lov/2003-06-20-56/§5">§ 5</a> tredje ledd bokstav a, <a href="lov/2005-04-01-15">lov 1. april 2005 nr. 15</a> om universiteter og høyskoler (universitets- og høyskoleloven) <a href="lov/2005-04-01-15/§3-2">§ 3-2</a> første ledd og <a href="lov/2009-06-19-95">lov 19. juni 2009 nr. 95</a> om voksenopplæring (voksenopplæringsloven) <a href="lov/2009-06-19-95/§18">§ 18</a>. <br /><strong>Tilføyd hjemmel:</strong> <a href="lov/2023-06-09-30/§30-2">Lov 9. juni 2023 nr. 30 om grunnskoleopplæringa og den vidaregåande opplæringa (opplæringslova) § 30-2</a> og <a href="lov/2024-03-08-9/§17-3">lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>.</dd><dt class="refid">RefID</dt><dd class="refid">forskrift/2017-11-08-1846</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Departementets ansvar</a></li><li><a href="#paragraf-4">§ 4. Nivåer og læringsutbyttebeskrivelser</a></li><li><a href="#paragraf-5">§ 5. Innplassering av kvalifikasjoner</a></li><li><a href="#paragraf-6">§ 6. Henvisning til nivåene i EQF</a></li><li><a href="#paragraf-7">§ 7. Påføring av fastsatt nivå i NKR og henvisning til EQF på dokumentasjon for oppnådd kvalifikasjon</a></li><li><a href="#paragraf-8">§ 8. Ikrafttredelse</a></li><li><a href="#kapittel-1">Vedlegg 1. Nivåbeskrivelser i Nasjonalt kvalifikasjonsrammeverk for livslang læring (NKR)</a></li><li><a href="#kapittel-2">Vedlegg 2. Innplasserte kvalifikasjoner i NKR</a></li><li><a href="#kapittel-3">Vedlegg 3. Henvisning av nivåene i NKR til nivåene i EQF</a></li><li><a href="#kapittel-4">Merknader til de enkelte bestemmelsene i forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-11-08-1846" id="dokument"><h1>Forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring</h1><article class="legalArticle" data-lovdata-URL="SF/forskrift/2017-11-08-1846/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å fastsette Nasjonalt kvalifikasjonsrammeverk for livslang læring (NKR) med henvisning til nivåene i Det europeiske kvalifikasjonsrammeverket for livslang læring (EQF) slik dette fremstår i rekommandasjonen fra Europaparlamentet og Det europeiske råd av 23. april 2008, som er tatt inn i EØS-avtalens protokoll 31.</article><article class="legalP" id="paragraf-1-ledd-2">Tilbydere med godkjenning eller akkreditering i henhold til opplæringslova, privatskolelova, fagskoleloven, universitets- og høyskoleloven og voksenopplæringsloven er omfattet av denne forskrift.</article></article><article class="legalArticle" data-lovdata-URL="SF/forskrift/2017-11-08-1846/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Nasjonalt kvalifikasjonsrammeverk for livslang læring (NKR):</i> en samlet, systematisk og nivådelt beskrivelse av kvalifikasjoner oppnådd i henhold til fastsatt læringsutbytte.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Det europeiske kvalifikasjonsrammeverket for livslang læring (EQF):</i> et felles europeisk referansesystem som beskriver nivåer av læringsutbytte ved hjelp av et åttedelt rammeverk.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Læringsutbytte:</i> det en person vet, kan og er i stand til å gjøre som resultat av en læringsprosess. Læringsutbyttet er inndelt i kunnskap, ferdigheter og generell kompetanse.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Kvalifikasjon:</i> et dokumentert læringsutbytte på et gitt nivå. Læringsutbyttet er vurdert etter bestemte kriterier og formelt godkjent av en ansvarlig myndighet.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Ansvarlig myndighet:</i> departementet samt myndighet med ansvar for godkjenning, akkreditering og kvalitetssikring i henhold til relevant lovverk.</article></article></li></ol></article></article><article class="legalArticle" data-lovdata-URL="SF/forskrift/2017-11-08-1846/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Departementets ansvar</span></h2><article class="legalP" id="paragraf-3-ledd-1">Departementet har et overordnet ansvar for NKR.</article><article class="legalP" id="paragraf-3-ledd-2">Departementet fastsetter og forvalter NKR.</article></article><article class="legalArticle" data-lovdata-URL="SF/forskrift/2017-11-08-1846/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Nivåer og læringsutbyttebeskrivelser</span></h2><article class="legalP" id="paragraf-4-ledd-1">NKR er inndelt i nivåer. Nivåene er definert med overordnede beskrivelser av læringsutbytte for kunnskap, ferdigheter og generell kompetanse, jf. tabell i vedlegg I.</article><article class="legalP" id="paragraf-4-ledd-2">Faglige planer for kvalifikasjoner (læreplaner, utdanningsplaner, fagplaner og studieplaner, mv.) skal utformes med læringsutbyttebeskrivelser i tråd med de overordnede læringsutbyttebeskrivelsene (deskriptorene) for aktuelt nivå.</article></article><article class="legalArticle" data-lovdata-URL="SF/forskrift/2017-11-08-1846/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innplassering av kvalifikasjoner</span></h2><article class="legalP" id="paragraf-5-ledd-1">Innplasserte kvalifikasjoner i NKR fremgår av tabell i vedlegg II.</article><article class="legalP" id="paragraf-5-ledd-2">Nye kvalifikasjoner og kvalifikasjoner som senere blir innplassert i kvalifikasjonsrammeverket, skal innplasseres i henhold til læringsutbyttebeskrivelsene i NKR, jf. <a href="forskrift/2017-11-08-1846/§4">§ 4</a>.</article><article class="legalP" id="paragraf-5-ledd-3">Innplasseringen skal skje i samsvar med bestemmelser fastsatt av departementet eller av ansvarlig myndighet.</article></article><article class="legalArticle" data-lovdata-URL="SF/forskrift/2017-11-08-1846/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Henvisning til nivåene i EQF</span></h2><article class="legalP" id="paragraf-6-ledd-1">Nivåene i NKR er henvist til nivåene i EQF, jf. tabell i vedlegg III.</article></article><article class="legalArticle" data-lovdata-URL="SF/forskrift/2017-11-08-1846/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Påføring av fastsatt nivå i NKR og henvisning til EQF på dokumentasjon for oppnådd kvalifikasjon</span></h2><article class="legalP" id="paragraf-7-ledd-1">Fastsatt kvalifikasjonsnivå i NKR kan påføres vitnemål eller annen dokumentasjon på kvalifikasjoner.</article><article class="legalP" id="paragraf-7-ledd-2">Fastsatt henvisning til nivå i EQF kan føres på tillegg til vitnemål eller annen dokumentasjon på kvalifikasjoner (som for eksempel Europass Certificate Supplement eller Diploma Supplement).</article><article class="legalP" id="paragraf-7-ledd-3">Påføring av fastsatt nivå i NKR og henvisning til EQF kan bare gjøres dersom kvalifikasjonen er innplassert i NKR og henvist til EQF, jf. tabell i vedlegg II og tabell i vedlegg III.</article><article class="legalP" id="paragraf-7-ledd-4">Påføring av fastsatt nivå i NKR og henvisning til EQF kan kun utføres av institusjoner med godkjenning eller akkreditering i henhold til opplæringslova, privatskolelova, fagskoleloven, universitets- og høyskoleloven og voksenopplæringsloven.</article></article><article class="legalArticle" data-lovdata-URL="SF/forskrift/2017-11-08-1846/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2017-11-08-1846/KAPITTEL_1"><h2>Vedlegg 1. Nivåbeskrivelser i Nasjonalt kvalifikasjonsrammeverk for livslang læring (NKR)</h2><article class="defaultP"><a data-link-type="staticfile" href="static/SF/sf-20171108-1846-01-01.pdf">(pdf)</a></article></section><section class="section" data-name="vedlegg2" id="kapittel-2" data-lovdata-URL="SF/forskrift/2017-11-08-1846/KAPITTEL_2"><h2>Vedlegg 2. Innplasserte kvalifikasjoner i NKR</h2><article class="defaultP"><a data-link-type="staticfile" href="static/SF/sf-20171108-1846-02-01.pdf">(pdf)</a></article></section><section class="section" data-name="vedlegg3" id="kapittel-3" data-lovdata-URL="SF/forskrift/2017-11-08-1846/KAPITTEL_3"><h2>Vedlegg 3. Henvisning av nivåene i NKR til nivåene i EQF</h2><article class="defaultP"><a data-link-type="staticfile" href="static/SF/sf-20171108-1846-03-01.pdf">(pdf)</a></article></section><section class="section" id="kapittel-4" data-lovdata-URL="SF/forskrift/2017-11-08-1846/KAPITTEL_4"><h2>Merknader til de enkelte bestemmelsene i forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring</h2><article class="defaultP"><i>Til <a href="forskrift/2017-11-08-1846/§2">§ 2</a> Definisjoner</i></article><article class="legalP" id="kapittel-4-ledd-1">Til <a href="forskrift/2017-11-08-1846/§2">§ 2</a> punkt e): Kunnskapsdepartementet har overordnet ansvar for NKR. Utdanningsdirektoratet og NOKUT er gjennom godkjennings-, akkrediterings- og tilsynsoppgavene ansvarlige myndigheter for henholdsvis grunnskole og videregående opplæring (nivå 2-4), fagskoleutdanning (nivå 5) og høyere utdanning (nivå 6-8).</article><article class="defaultP"><i>Til <a href="forskrift/2017-11-08-1846/§4">§ 4</a> Nivåer og læringsutbyttebeskrivelser</i></article><article class="legalP" id="kapittel-4-ledd-2">Nivåer og overordnede læringsutbyttebeskrivelser (deskriptorer) ble fastsatt av Kunnskapsdepartementet 15. desember 2011 etter en høring.</article><article class="legalP" id="kapittel-4-ledd-3">De overordnede læringsutbyttebeskrivelsene (deskriptorene) for hvert nivå bygger på de overordnede læringsutbyttebeskrivelsene (deskriptorene) på foregående nivå.</article><article class="defaultP"><i>Til <a href="forskrift/2017-11-08-1846/§5">§ 5</a> Innplassering av kvalifikasjoner</i></article><article class="legalP" id="kapittel-4-ledd-4">Til <a href="forskrift/2017-11-08-1846/§5">§ 5</a> første ledd: Nasjonalt kvalifikasjonsrammeverk for høyere utdanning som ble fastsatt i 2009. Det er innlemmet i NKR og innplassert på nivå 6 (inndelt i nivå 6.1 og 6.2), 7 og 8.</article><article class="legalP" id="kapittel-4-ledd-5">Til <a href="forskrift/2017-11-08-1846/§5">§ 5</a> andre ledd: Opplæringstilbud med hjemmel i <a href="lov/2009-06-19-95/kap4">voksenopplæringsloven kapittel 4</a> Diverse skoler er per i dag ikke innplassert i NKR. Forskriften åpner imidlertid for at slike opplæringstilbud kan innplasseres senere.</article><article class="legalP" id="kapittel-4-ledd-6">En betingelse for innplassering er at det dokumenteres tilfredsstillende system for kvalitetssikring.</article><article class="defaultP"><i>Til <a href="forskrift/2017-11-08-1846/§6">§ 6</a> Henvisning til nivåene i EQF</i></article><article class="legalP" id="kapittel-4-ledd-7">Henvisningen av nivåene i NKR til EQF ble fastsatt av Kunnskapsdepartementet 6. mai 2014 og lagt frem for og godkjent i EQF Advisory Group i møte 4.–5. juni 2014.</article><article class="legalP" id="kapittel-4-ledd-8">EQF er et verktøy for å gjøre kvalifikasjoner lettere å forstå og sammenligne mellom land. Henvisningen av nivåene i NKR til nivåene i EQF er veiledende og erstatter ikke nasjonalstatenes rett til å gjøre egne vurderinger i saker om godkjenning av kvalifikasjoner fra andre land.</article><article class="legalP" id="kapittel-4-ledd-9">NKR-nivå 6 (inndelt i nivå 6.1 og 6.2), samt nivå 7 og 8 er selvsertifisert til de tre syklusene i Bolognarammeverket, Qualification, Framework – European Higher Education Area (QF-EHEA), i tillegg er disse henvist til EQF. De overordnede læringsutbyttebeskrivelsene for disse nivåene i NKR er dermed også kompatible med læringsutbyttebeskrivelsene for de tre syklusene i Bolognarammeverket.</article><article class="defaultP"><i>Til <a href="forskrift/2017-11-08-1846/§7">§ 7</a> Påføring av fastsatt nivå i NKR og henvisning til nivå i EQF på dokumentasjon for oppnådd kvalifikasjon</i></article><article class="legalP" id="kapittel-4-ledd-10">EQF er ikke et system for formell godkjenning. Ettersom EQF er vedtatt i form av en rekommandasjon (ikke direktiv eller forordning), er ikke henvisningen til EQF-nivåene bindende i enkeltsaker om godkjenning. Det er derfor ikke hensiktsmessig å føre henvisning til EQF-nivå på vitnemål, men på supplerende dokumenter som Europass Certificate Supplement og Diploma Supplement.</article></section></main></body></html>