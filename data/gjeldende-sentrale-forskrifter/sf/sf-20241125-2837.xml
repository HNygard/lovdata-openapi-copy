<!DOCTYPE html><html lang="nb"><head><title>Forskrift om insentivordning for ny dramatikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-11-25-2837</dd><dt class="dokid">DokumentID</dt><dd class="dokid">SF/forskrift/2024-11-25-2837</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medie- og kunstavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li><a href="lov/2022-03-18-12/§12">lov/2022-03-18-12/§12</a></li></ul></dd><dt class="dateOfPublication">Kunngjort</dt><dd class="dateOfPublication">2024-11-25 14:55</dd><dt class="title">Tittel</dt><dd class="title">Forskrift om insentivordning for ny dramatikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 25. november 2024 med hjemmel i <a href="lov/2022-03-18-12/§12">lov 18. mars 2022 nr. 12 om pengespill (pengespilloven) § 12</a>.</dd><dt class="refid">RefID</dt><dd class="refid">forskrift/2024-11-25-2837</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om insentivordning for ny dramatikk</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Forvaltning</a></li><li><a href="#paragraf-4">§ 4. Hvem kan motta tilskudd</a></li><li><a href="#paragraf-5">§ 5. Tilskudd</a></li><li><a href="#paragraf-6">§ 6. Tilskuddets størrelse</a></li><li><a href="#paragraf-7">§ 7. Krav til søknad</a></li><li><a href="#paragraf-8">§ 8. Opplysningsplikt</a></li><li><a href="#paragraf-9">§ 9. Søknadsfrist</a></li><li><a href="#paragraf-10">§ 10. Kontroll</a></li><li><a href="#paragraf-11">§ 11. Bortfall av tilskudd og tilbakebetaling</a></li><li><a href="#paragraf-12">§ 12. Klageadgang</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-11-25-2837" id="dokument"><h1>Forskrift om insentivordning for ny dramatikk</h1><article class="legalArticle" data-lovdata-URL="SF/forskrift/2024-11-25-2837/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Ordningen skal stimulere til oppføring av ny dramatikk på et språk staten har ansvar for etter <a href="lov/2021-05-21-42">språklova</a>.</article></article><article class="legalArticle" data-lovdata-URL="SF/forskrift/2024-11-25-2837/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder i hele Norges territorium, inkludert Svalbard og Jan Mayen.</article></article><article class="legalArticle" data-lovdata-URL="SF/forskrift/2024-11-25-2837/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forvaltning</span></h2><article class="legalP" id="paragraf-3-ledd-1">Ordningen forvaltes av Kulturdirektoratet.</article></article><article class="legalArticle" data-lovdata-URL="SF/forskrift/2024-11-25-2837/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvem kan motta tilskudd</span></h2><article class="legalP" id="paragraf-4-ledd-1">Profesjonelle, produserende scenekunstinstitusjoner kan motta tilskudd etter denne forskriften.</article></article><article class="legalArticle" data-lovdata-URL="SF/forskrift/2024-11-25-2837/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd</span></h2><article class="legalP" id="paragraf-5-ledd-1">Tilskudd gis til scenekunstinstitusjoner som har oppført ny dramatikk for et publikum.</article><article class="legalP" id="paragraf-5-ledd-2">Det gis tilskudd etter gjennomføring av urpremiere.</article><article class="legalP" id="paragraf-5-ledd-3">Dramatikken må være på et språk staten har ansvar for etter <a href="lov/2021-05-21-42">språklova</a>.</article><article class="legalP" id="paragraf-5-ledd-4">Det gis ikke tilskudd til dramatiseringer av allerede eksisterende materiale.</article></article><article class="legalArticle" data-lovdata-URL="SF/forskrift/2024-11-25-2837/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskuddets størrelse</span></h2><article class="legalP" id="paragraf-6-ledd-1">Det gis tilskudd som dekker inntil 40 prosent av dramatikerhonoraret.</article><article class="legalP" id="paragraf-6-ledd-2">Ordningen er rammestyrt. Dersom samlet tildelingsbeløp overstiger disponibel ramme, skal tilskuddet avkortes prosentmessig likt for alle de støtteberettigede institusjonene.</article></article><article class="legalArticle" data-lovdata-URL="SF/forskrift/2024-11-25-2837/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknad</span></h2><article class="legalP" id="paragraf-7-ledd-1">Søknad om tilskudd skal leveres elektronisk i den formen Kulturdirektoratet bestemmer.</article><article class="legalP" id="paragraf-7-ledd-2">Søknaden skal inneholde bekreftelse på at urpremiere er gjennomført, dokumentasjon på avtalt dramatikerhonorar, samt ellers det Kulturdirektoratet bestemmer at er nødvendig.</article></article><article class="legalArticle" data-lovdata-URL="SF/forskrift/2024-11-25-2837/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Søker plikter å gi Kulturdirektoratet alle opplysninger som er nødvendige for å behandle søknaden.</article></article><article class="legalArticle" data-lovdata-URL="SF/forskrift/2024-11-25-2837/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsfrist</span></h2><article class="legalP" id="paragraf-9-ledd-1">Kulturdirektoratet skal fastsette og kunngjøre søknadsfrister.</article></article><article class="legalArticle" data-lovdata-URL="SF/forskrift/2024-11-25-2837/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll</span></h2><article class="legalP" id="paragraf-10-ledd-1">Kulturdirektoratet fører kontroll med at tilskuddet er brukt i tråd med forutsetningene, basert på en risiko- og vesentlighetsvurdering.</article><article class="legalP" id="paragraf-10-ledd-2">Tilskuddsmottaker skal på forespørsel gi alle opplysninger som er nødvendige for at Kulturdirektoratet kan gjennomføre slik kontroll som nevnt i første ledd.</article></article><article class="legalArticle" data-lovdata-URL="SF/forskrift/2024-11-25-2837/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Bortfall av tilskudd og tilbakebetaling</span></h2><article class="legalP" id="paragraf-11-ledd-1">Dersom det er utbetalt tilskudd i strid med denne forskriften, skal Kulturdirektoratet kreve hele eller deler av tilskuddet tilbake.</article></article><article class="legalArticle" data-lovdata-URL="SF/forskrift/2024-11-25-2837/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klageadgang</span></h2><article class="legalP" id="paragraf-12-ledd-1">Vedtak fattet av Kulturdirektoratet kan påklages til Kultur- og likestillingsdepartementet, jf. <a href="lov/1967-02-10/kapVI">forvaltningsloven kapittel VI</a>.</article><article class="legalP" id="paragraf-12-ledd-2">Klager sendes Kulturdirektoratet innen 3 uker etter at melding om vedtaket er kommet frem til søker.</article></article><article class="legalArticle" data-lovdata-URL="SF/forskrift/2024-11-25-2837/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft fra 1. januar 2025.</article></article></main></body></html>