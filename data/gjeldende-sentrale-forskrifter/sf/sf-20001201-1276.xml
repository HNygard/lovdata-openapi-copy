<!DOCTYPE html><html lang="no"><head><title>Forskrift om medisinsk laboratorie- og røntgenvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-01-1276</dd><dt class="dokid">DokumentID</dt><dd class="dokid">SF/forskrift/2000-12-01-1276</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Sykehusavd.</li></ul></dd><dt class="publishedIn">Publisert i</dt><dd class="publishedIn">I 2000 2766</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2015-12-18-1740">forskrift/2015-12-18-1740</a> fra 2016-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1996-02-07-357">forskrift/1996-02-07-357</a></li><li><a href="forskrift/1984-08-10-1557">forskrift/1984-08-10-1557</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-61/§2-1a">lov/1999-07-02-61/§2-1a</a></li><li><a href="lov/1999-07-02-61/§4-1">lov/1999-07-02-61/§4-1</a></li><li><a href="lov/1999-07-02-61/§5-2">lov/1999-07-02-61/§5-2</a></li></ul></dd><dt class="lastupdated">Rettet</dt><dd class="lastupdated">2002-09-11 (Kap. 3 overskriften)</dd><dt class="titleShort">Korttittel</dt><dd class="titleShort">Forskrift om laboratorie-/røntgenvirksomhet</dd><dt class="title">Tittel</dt><dd class="title">Forskrift om medisinsk laboratorie- og røntgenvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet (nå Helse- og omsorgsdepartementet) 1. desember 2000 med hjemmel i <a href="lov/1999-07-02-61">lov 2. juli 1999 nr. 61</a> om spesialisthelsetjenesten m.m. (spesialisthelsetjenesteloven) <a href="lov/1999-07-02-61/§2-1">§ 2-1</a>a fjerde ledd, <a href="lov/1999-07-02-61/§4-1">§ 4-1</a> annet ledd og <a href="lov/1999-07-02-61/§5-2">§ 5-2</a> fjerde ledd. <br /><strong>Endret</strong> ved <a href="forskrift/2001-12-18-1577">forskrifter 18 des 2001 nr. 1577</a> (bl.a hjemmel), <a href="forskrift/2008-04-23-443">23 april 2008 nr. 443</a>, <a href="forskrift/2013-01-17-61">17 jan 2013 nr. 61</a>, <a href="forskrift/2015-12-18-1740">18 des 2015 nr. 1740</a>.</dd><dt class="refid">RefID</dt><dd class="refid">forskrift/2000-12-01-1276</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om medisinsk laboratorie- og røntgenvirksomhet</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 8">Kapittel 2. Generelle krav til tjenesten. Godkjenning</a><ul class="tocSubUl"><li><a href="#kapittel-2-paragraf-1">§ 4. Oppgaver</a></li><li><a href="#kapittel-2-paragraf-2">§ 5. Kompetansekrav</a></li><li><a href="#kapittel-2-paragraf-3">§ 6. Krav til godkjenning</a></li><li><a href="#kapittel-2-paragraf-4">§ 7. Krav til søknaden</a></li><li><a href="#kapittel-2-paragraf-5">§ 8. Ikrafttreden</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-01-1276" id="dokument"><h1>Forskrift om medisinsk laboratorie- og røntgenvirksomhet</h1><section class="section" data-name="kap1" id="kapittel-1" data-lovdata-URL="SF/forskrift/2000-12-01-1276/KAPITTEL_1"><h2>Kapittel 1. Formål, virkeområde og definisjoner</h2><article class="legalArticle" data-lovdata-URL="SF/forskrift/2000-12-01-1276/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til forsvarlige helsetjenester.</article><article class="changesToParent">Endret ved <a href="forskrift/2008-04-23-443">forskrift 23 april 2008 nr. 443</a> (i kraft 1 juni 2008).</article></article><article class="legalArticle" data-lovdata-URL="SF/forskrift/2000-12-01-1276/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder frittstående medisinsk laboratorie- og røntgenvirksomhet.</article><article class="legalP" id="kapittel-1-paragraf-2-ledd-2">Forskriften omfatter ikke virksomhet der laboratorie- eller røntgenvirksomheten utgjør en lite vesentlig del av virksomhetens totale tjenesteytelse og virksomheten ikke er basert på henvisning fra annen lege eller tannlege når det gjelder laboratorievirksomhet eller annen lege, tannlege eller kiropraktor når det gjelder røntgenvirksomhet.</article><article class="changesToParent">Endret ved <a href="forskrift/2001-12-18-1577">forskrifter 18 des 2001 nr. 1577</a> (i kraft 1 jan 2002), <a href="forskrift/2008-04-23-443">23 april 2008 nr. 443</a> (i kraft 1 juni 2008).</article></article><article class="legalArticle" data-lovdata-URL="SF/forskrift/2000-12-01-1276/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">Med medisinsk laboratorievirksomhet menes medisinsk virksomhet som analyserer og diagnostiserer prøver og som gir pasienter undersøkelse og behandling som krever spesialistkompetanse innen det relevante medisinske laboratoriefag.</article><article class="legalP" id="kapittel-1-paragraf-3-ledd-2">Med medisinsk røntgenvirksomhet menes medisinsk virksomhet som gir pasienter undersøkelse, diagnostikk og behandling som krever spesialistkompetanse i medisinsk radiologi.</article><article class="legalP" id="kapittel-1-paragraf-3-ledd-3">Med frittstående virksomhet menes virksomhet som ikke er en organisatorisk del av et sykehus.</article><article class="legalP" id="kapittel-1-paragraf-3-ledd-4">Med offentlig virksomhet menes offentlig eid virksomhet.</article><article class="changesToParent">Endret ved <a href="forskrift/2001-12-18-1577">forskrift 18 des 2001 nr. 1577</a> (i kraft 1 jan 2002).</article></article></section><section class="section" data-name="kap2" id="kapittel-2" data-lovdata-URL="SF/forskrift/2000-12-01-1276/KAPITTEL_2"><h2>Kapittel 2. Generelle krav til tjenesten. Godkjenning</h2><article class="legalArticle" data-lovdata-URL="SF/forskrift/2000-12-01-1276/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppgaver</span></h3><article class="legalP" id="kapittel-2-paragraf-1-ledd-1">Medisinske laboratorier og røntgeninstitutt skal gi råd og veiledning til rekvirenten om diagnostisk nytte av ulike undersøkelser og delta i befolkningsundersøkelser som er satt i gang av sentrale helsemyndigheter.</article><article class="legalP" id="kapittel-2-paragraf-1-ledd-2">I tillegg til de oppgaver som er nevnt i første ledd skal alle offentlige medisinske laboratorier og røntgeninstitutt delta i forebyggende arbeid. Offentlige medisinske laboratorier skal også avgi uttalelse i spørsmål som gjelder hygiene eller infeksjonsmedisin på anmodning fra lokale eller sentrale helsemyndigheter.</article></article><article class="legalArticle" data-lovdata-URL="SF/forskrift/2000-12-01-1276/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kompetansekrav</span></h3><article class="legalP" id="kapittel-2-paragraf-2-ledd-1">I virksomhet som omfattes av dette kapittel skal det være ansatt legespesialist innen det relevante fagområdet.</article><article class="changesToParent">Endret ved <a href="forskrift/2001-12-18-1577">forskrift 18 des 2001 nr. 1577</a> (i kraft 1 jan 2002, tidligere § 6).</article></article><article class="legalArticle" data-lovdata-URL="SF/forskrift/2000-12-01-1276/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til godkjenning</span></h3><article class="legalP" id="kapittel-2-paragraf-3-ledd-1">Helsedirektoratet godkjenner etablering av medisinsk laboratorium og røntgeninstitutt og endringer i virksomheten som nevnt i annet ledd, som anses faglig forsvarlig. Helsedirektoratets vedtak kan påklages til Nasjonalt klageorgan for helsetjenesten.</article><article class="legalP" id="kapittel-2-paragraf-3-ledd-2">Godkjent privat medisinsk laboratorium eller røntgeninstitutt skal søke om ny godkjenning ved endringer i virksomheten som innebærer utvidelse av tjenestetilbudet til å omfatte nye medisinske fagområder.</article><article class="legalP" id="kapittel-2-paragraf-3-ledd-3">Medisinsk laboratorium eller røntgeninstitutt kan ikke yte helsetjenester før etableringen av virksomheten er godkjent av Helsedirektoratet. Endringer i virksomheten etter bestemmelsene i annet og tredje ledd kan ikke gjennomføres før godkjenning foreligger.</article><article class="legalP" id="kapittel-2-paragraf-3-ledd-4">Godkjenningen kan trekkes tilbake dersom virksomheten ikke drives forsvarlig.</article><article class="legalP" id="kapittel-2-paragraf-3-ledd-5">Medisinsk laboratorium og røntgeninstitutt som var i drift før 1. april 1984, er å anse som godkjent virksomhet. Medisinsk laboratorium og røntgeninstitutt som er blitt godkjent før denne forskriftens ikrafttreden, skal fremdeles anses som godkjent.</article><article class="changesToParent">Endret ved <a href="forskrift/2001-12-18-1577">forskrifter 18 des 2001 nr. 1577</a> (i kraft 1 jan 2002, tidligere § 7), <a href="forskrift/2008-04-23-443">23 april 2008 nr. 443</a> (i kraft 1 juni 2008), <a href="forskrift/2015-12-18-1740">18 des 2015 nr. 1740</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2000-12-01-1276/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknaden</span></h3><article class="legalP" id="kapittel-2-paragraf-4-ledd-1">Søknaden skal inneholde alle nødvendige opplysninger for at Helsedirektoratet skal kunne vurdere om godkjenning bør gis, jf. <a href="forskrift/2000-12-01-1276/§1">§ 1</a>.</article><article class="changesToParent">Endret ved <a href="forskrift/2001-12-18-1577">forskrifter 18 des 2001 nr. 1577</a> (i kraft 1 jan 2002, tidligere § 8), <a href="forskrift/2008-04-23-443">23 april 2008 nr. 443</a> (i kraft 1 juni 2008).</article></article><article class="legalArticle" data-lovdata-URL="SF/forskrift/2000-12-01-1276/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h3><article class="legalP" id="kapittel-2-paragraf-5-ledd-1">Denne forskriften trer i kraft 1. januar 2001. Fra samme tidspunkt oppheves <a href="forskrift/1996-02-07-357">forskrift av 7. februar 1996 nr. 357</a> om finansiering av private medisinske laboratorier og røntgeninstitutt og <a href="forskrift/1984-08-10-1557">forskrift av 10. august 1984 nr. 1557</a> om medisinsk laboratorium og røntgeninstitutt, delegering av myndighet.</article><article class="changesToParent">Endret ved <a href="forskrift/2001-12-18-1577">forskrifter 18 des 2001 nr. 1577</a> (i kraft 1 jan 2002, tidligere § 12), <a href="forskrift/2008-04-23-443">23 april 2008 nr. 443</a> (i kraft 1 juni 2008, tidligere § 11).</article></article></section></main></body></html>