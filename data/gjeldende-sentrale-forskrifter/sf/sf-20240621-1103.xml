<!DOCTYPE html><html lang="nn"><head><title>Forskrift om grunnskoleopplæring og vidaregåande opplæring i Longyearbyen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-21-1103</dd><dt class="dokid">DokumentID</dt><dd class="dokid">SF/forskrift/2024-06-21-1103</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft frå</dt><dd class="dateInForce">2024-08-01</dd><dt class="lastChangeInForce">Ikrafttreding av siste endring</dt><dd class="lastChangeInForce">2025-08-01</dd><dt class="lastChangedBy">Sist endra ved</dt><dd class="lastChangedBy"><a href="forskrift/2025-06-20-1134">forskrift/2025-06-20-1134</a> fra 2025-08-01</dd><dt class="changesToDocuments">Endrar</dt><dd class="changesToDocuments"><ul><li><a href="forskrift/2022-06-17-1044">forskrift/2022-06-17-1044</a></li></ul></dd><dt class="basedOn">Heimel</dt><dd class="basedOn"><ul><li><a href="lov/2023-06-09-30/§1-2">lov/2023-06-09-30/§1-2</a></li></ul></dd><dt class="dateOfPublication">Kunngjort</dt><dd class="dateOfPublication">2024-06-21 15:20</dd><dt class="lastupdated">Rettet</dt><dd class="lastupdated">2024-11-01 (§ 7 første ledd)</dd><dt class="title">Tittel</dt><dd class="title">Forskrift om grunnskoleopplæring og vidaregåande opplæring i Longyearbyen</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett ved kgl.res. 21. juni 2024 med heimel i <a href="lov/2023-06-09-30/§1-2">lov 9. juni 2023 nr. 30 om grunnskoleopplæringa og den vidaregåande opplæringa (opplæringslova) § 1-2</a> andre ledd. Fremja av Kunnskapsdepartementet. <br /> <strong>Endra</strong> ved forskrift <a href="forskrift/2025-06-20-1134">20 juni 2025 nr. 1134</a> (i kraft 1 aug 2025).</dd><dt class="refid">RefID</dt><dd class="refid">forskrift/2024-06-21-1103</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om grunnskoleopplæring og vidaregåande opplæring i Longyearbyen</a><ul class="tocSubUl"><li><a href="#paragraf-1">§ 1. Formålet med forskrifta og kva forskrifta gjeld</a></li><li><a href="#paragraf-2">§ 2. Ansvaret til Longyearbyen lokalstyre</a></li><li><a href="#paragraf-3">§ 3. Grunnskoleopplæring og vidaregåande opplæring i Longyearbyen</a></li><li><a href="#paragraf-4">§ 4. Rett og plikt til grunnskoleopplæring i Longyearbyen</a></li><li><a href="#paragraf-5">§ 5. Rett til vidaregåande opplæring i Longyearbyen</a></li><li><a href="#paragraf-6">§ 6. Reglar i opplæringslova som gjeld for opplæring i Longyearbyen</a></li><li><a href="#paragraf-7">§ 7. Avgrensa rett til individuell tilrettelegging i grunnskoleopplæring i Longyearbyen</a></li><li><a href="#paragraf-8">§ 8. Forskrifter etter opplæringslova som gjeld for opplæring i Longyearbyen</a></li><li><a href="#paragraf-9">§ 9. Ikraftsetjing</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-06-21-1103" id="dokument"><h1>Forskrift om grunnskoleopplæring og vidaregåande opplæring i Longyearbyen</h1><article class="legalArticle" data-lovdata-URL="SF/forskrift/2024-06-21-1103/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med forskrifta og kva forskrifta gjeld</span></h2><article class="legalP" id="paragraf-1-ledd-1">Forskrifta skal leggje til rette for at barn og ungdom i Longyearbyen får god opplæring i eit trygt og godt skolemiljø. Forskrifta skal også bidra til at norske svalbardpolitiske mål kan oppfyllast.</article><article class="legalP" id="paragraf-1-ledd-2">Forskrifta gjeld grunnskoleopplæring og vidaregåande opplæring innanfor Longyearbyen arealplanområde.</article></article><article class="legalArticle" data-lovdata-URL="SF/forskrift/2024-06-21-1103/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ansvaret til Longyearbyen lokalstyre</span></h2><article class="legalP" id="paragraf-2-ledd-1">Longyearbyen lokalstyre skal oppfylle retten til grunnskoleopplæring etter <a href="forskrift/2024-06-21-1103/§4">§ 4</a>.</article><article class="legalP" id="paragraf-2-ledd-2">Longyearbyen lokalstyre kan drive vidaregåande opplæring, jf. <a href="forskrift/2024-06-21-1103/§5">§ 5</a>.</article><article class="legalP" id="paragraf-2-ledd-3">Longyearbyen lokalstyre er ansvarleg for at reglane i denne forskrifta blir oppfylte.</article></article><article class="legalArticle" data-lovdata-URL="SF/forskrift/2024-06-21-1103/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grunnskoleopplæring og vidaregåande opplæring i Longyearbyen</span></h2><article class="legalP" id="paragraf-3-ledd-1">Berre Longyearbyen lokalstyre kan drive grunnskoleopplæring og vidaregåande opplæring innanfor Longyearbyen arealplanområde.</article></article><article class="legalArticle" data-lovdata-URL="SF/forskrift/2024-06-21-1103/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rett og plikt til grunnskoleopplæring i Longyearbyen</span></h2><article class="legalP" id="paragraf-4-ledd-1">Barn har rett og plikt til grunnskoleopplæring frå det året dei fyller seks år, til dei har avslutta det 10. trinnet.</article><article class="legalP" id="paragraf-4-ledd-2">Retten til grunnskoleopplæring gjeld når barnet truleg skal vere i Longyearbyen i meir enn tre månader i samanheng. Retten skal oppfyllast så raskt som mogleg og seinast innan éin månad etter at barnet er komme til Longyearbyen og foreldra har meldt frå til Longyearbyen lokalstyre. Barn har plikt til grunnskoleopplæring når dei har vore i Longyearbyen i seks månader i samanheng.</article><article class="legalP" id="paragraf-4-ledd-3">Barn med behov som går ut over plikta til Longyearbyen lokalstyre etter <a href="forskrift/2024-06-21-1103/§6">§ 6</a> første ledd bokstav f og <a href="forskrift/2024-06-21-1103/§7">§ 7</a>, og som derfor ikkje kan få eit forsvarleg utbytte av opplæringa ved Longyearbyen skole, har ikkje rett og plikt til grunnskoleopplæring i Longyearbyen. Ei avgjerd etter regelen her er eit enkeltvedtak og kan påklagast etter reglane i <a href="lov/1967-02-10">forvaltningsloven</a>. Statsforvaltaren i Troms og Finnmark er klageinstans.</article></article><article class="legalArticle" data-lovdata-URL="SF/forskrift/2024-06-21-1103/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rett til vidaregåande opplæring i Longyearbyen</span></h2><article class="legalP" id="paragraf-5-ledd-1">Ungdom i Longyearbyen som har fullført grunnskolen eller tilsvarande opplæring, har same rett til vidaregåande opplæring som dei ville hatt i Fastlands-Noreg. Retten kan oppfyllast gjennom vidaregåande opplæring i Longyearbyen eller gjennom vidaregåande opplæring på norsk fastland etter reglane i <a href="lov/2023-06-09-30">opplæringslova</a>.</article><article class="legalP" id="paragraf-5-ledd-2">Longyearbyen lokalstyre kan fastsetje forskrift med vilkår for inntak til vidaregåande opplæring ved Longyearbyen skole, blant anna krav om bustadadresse i Longyearbyen, krav om språkkunnskapar og at det ikkje er behov for individuell tilrettelegging av opplæringa. Inntaksvilkåra må vere objektive, ikkje-diskriminerande og dei må kunne etterprøvast.</article></article><article class="legalArticle" data-lovdata-URL="SF/forskrift/2024-06-21-1103/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Reglar i opplæringslova som gjeld for opplæring i Longyearbyen</span></h2><article class="legalP" id="paragraf-6-ledd-1">Desse reglane i <a href="lov/2023-06-09-30">opplæringslova</a> gjeld for grunnskoleopplæring og vidaregåande opplæring i Longyearbyen:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1"><a href="lov/2023-06-09-30/kap1">kapittel 1</a></article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1"><a href="lov/2023-06-09-30/kap2">kapittel 2</a>, med avgrensinga som følgjer av <a href="forskrift/2024-06-21-1103/§4">§§ 4</a> og <a href="forskrift/2024-06-21-1103/§7">7</a> i forskrifta her</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1"><a href="lov/2023-06-09-30/§3-1">§§ 3-1</a> første og andre ledd, <a href="lov/2023-06-09-30/§3-2">3-2</a> første og fjerde ledd, <a href="lov/2023-06-09-30/§3-6">3-6</a> første ledd første punktum og andre ledd, <a href="lov/2023-06-09-30/§3-7">3-7</a></article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1"><a href="lov/2023-06-09-30/§4-7">§ 4-7</a></article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1"><a href="lov/2023-06-09-30/§5-2">§§ 5-2</a> og <a href="lov/2023-06-09-30/§5-3">5-3</a></article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1"><a href="lov/2023-06-09-30/§5-4">§ 5-4</a>, men Longyearbyen lokalstyre kan gjere nødvendige og forsvarlege justeringar i fag- og timefordelinga</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1"><a href="lov/2023-06-09-30/§5-6">§§ 5-6</a> og <a href="lov/2023-06-09-30/§5-8">5-8</a></article></article></li><li data-name="h." value="8"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1"><a href="lov/2023-06-09-30/§6-1">§ 6-1</a></article></article></li><li data-name="i." value="9"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1"><a href="lov/2023-06-09-30/KAPITTEL_3-3">kapittel 7</a></article></article></li><li data-name="j." value="10"><article class="listArticle" id="paragraf-6-ledd-1-punkt-10"><article class="legalP" id="paragraf-6-ledd-1-punkt-10-ledd-1"><a href="lov/2023-06-09-30/§9-5">§ 9-5</a></article></article></li><li data-name="k." value="11"><article class="listArticle" id="paragraf-6-ledd-1-punkt-11"><article class="legalP" id="paragraf-6-ledd-1-punkt-11-ledd-1"><a href="lov/2023-06-09-30/KAPITTEL_4">kapittel 10</a>, med unntak av <a href="lov/2023-06-09-30/§10-5">§§ 10-5</a> andre ledd andre punktum og <a href="lov/2023-06-09-30/§10-9">10-9</a></article></article></li><li data-name="l." value="12"><article class="listArticle" id="paragraf-6-ledd-1-punkt-12"><article class="legalP" id="paragraf-6-ledd-1-punkt-12-ledd-1"><a href="lov/2023-06-09-30/KAPITTEL_4-2">kapittel 11</a>, med unntak av <a href="lov/2023-06-09-30/§11-12">§ 11-12</a>, og berre for grunnskoleopplæringa med avgrensinga i <a href="forskrift/2024-06-21-1103/§7">§ 7</a> i denne forskrifta</article></article></li><li data-name="m." value="13"><article class="listArticle" id="paragraf-6-ledd-1-punkt-13"><article class="legalP" id="paragraf-6-ledd-1-punkt-13-ledd-1"><a href="lov/2023-06-09-30/KAPITTEL_4-3">kapittel 12</a>–<a href="lov/2023-06-09-30/KAPITTEL_4-8">17</a></article></article></li><li data-name="n." value="14"><article class="listArticle" id="paragraf-6-ledd-1-punkt-14"><article class="legalP" id="paragraf-6-ledd-1-punkt-14-ledd-1"><a href="lov/2023-06-09-30/§22-5">§ 22-5</a></article></article></li><li data-name="o." value="15"><article class="listArticle" id="paragraf-6-ledd-1-punkt-15"><article class="legalP" id="paragraf-6-ledd-1-punkt-15-ledd-1"><a href="lov/2023-06-09-30/§24-1">§§ 24-1</a>, <a href="lov/2023-06-09-30/§24-3">24-3</a>, <a href="lov/2023-06-09-30/§24-4">24-4</a> og <a href="lov/2023-06-09-30/§24-5">24-5</a></article></article></li><li data-name="p." value="16"><article class="listArticle" id="paragraf-6-ledd-1-punkt-16"><article class="legalP" id="paragraf-6-ledd-1-punkt-16-ledd-1"><a href="lov/2023-06-09-30/KAPITTEL_7-2">kapittel 25</a>, med unntak av <a href="lov/2023-06-09-30/§25-2">§ 25-2</a></article></article></li><li data-name="q." value="17"><article class="listArticle" id="paragraf-6-ledd-1-punkt-17"><article class="legalP" id="paragraf-6-ledd-1-punkt-17-ledd-1"><a href="lov/2023-06-09-30/kap27">kapittel 27</a></article></article></li><li data-name="r." value="18"><article class="listArticle" id="paragraf-6-ledd-1-punkt-18"><article class="legalP" id="paragraf-6-ledd-1-punkt-18-ledd-1"><a href="lov/2023-06-09-30/§28-8">§ 28-8</a></article></article></li><li data-name="s." value="19"><article class="listArticle" id="paragraf-6-ledd-1-punkt-19"><article class="legalP" id="paragraf-6-ledd-1-punkt-19-ledd-1"><a href="lov/2023-06-09-30/KAPITTEL_7-6">kapittel 29</a>.</article></article></li></ol></article><article class="legalP" id="paragraf-6-ledd-2">Oppgåver som etter <a href="lov/2023-06-09-30">opplæringslova</a> eller forskrifter til lova er lagde til kommunen eller fylkeskommunen, skal liggje til Longyearbyen lokalstyre. Oppgåver som etter <a href="lov/2023-06-09-30">opplæringslova</a> eller forskrifter til lova er lagde til statsforvaltaren, skal liggje til Statsforvaltaren i Troms og Finnmark.</article><article class="legalP" id="paragraf-6-ledd-3">Statsforvaltaren skal føre tilsyn i samråd med Sysselmeisteren på Svalbard.</article><article class="legalP" id="paragraf-6-ledd-4">Når statsforvaltaren behandlar klage over enkeltvedtak, skal saka leggjast fram for Sysselmeisteren til uttale om svalbardfaglege omsyn. Statsforvaltaren skal leggje stor vekt på uttalen frå Sysselmeisteren i vurderinga av saka.</article><article class="changesToParent">Endra ved forskrift <a href="forskrift/2025-06-20-1134">20 juni 2025 nr. 1134</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2024-06-21-1103/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgrensa rett til individuell tilrettelegging i grunnskoleopplæring i Longyearbyen</span></h2><article class="legalP" id="paragraf-7-ledd-1">Elevar med behov for mindre eller moderat tilrettelegging av opplæringa har rett til individuell tilrettelegging, jf. <a href="lov/2023-06-09-30/§11-1">opplæringslova §§ 11-1</a> til <a href="lov/2023-06-09-30/§11-11">11-11</a> og <a href="lov/2023-06-09-30/§11-13">§ 11-13</a>, med dei avgrensingane som følgjer av regelen her.</article><article class="legalP" id="paragraf-7-ledd-2">I vurderinga av om eleven har rett til individuell tilrettelegging, skal det blant anna leggjast vekt på<ol class="defaultList" type="a"><li data-name="a." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">det samla behovet eleven har for tilrettelegging og tenester for å kunne ta del i opplæringa og oppnå eit forsvarleg utbytte av ho</article></article></li><li data-name="b." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">i kva grad tilrettelegginga vil vere kostnadskrevjande</article></article></li><li data-name="c." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">påverkinga på opplæringstilbodet til andre elevar</article></article></li><li data-name="d." value="4"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">at skolen ikkje skal kompensere for andre tenestetilbod som ikkje finst og reglar som ikkje gjeld i Longyearbyen.</article></article></li></ol></article><article class="legalP" id="paragraf-7-ledd-3">Elevar har berre i særlege tilfelle rett til éin-til-éin-undervisning eller ein dedikert personalressurs, for eksempel lærar, assistent eller spesialpedagog. Elevar har ikkje rett til slik tilrettelegging i meir enn ein avgrensa del av opplæringa og i ein kortare periode.</article><article class="legalP" id="paragraf-7-ledd-4">Retten til individuell tilrettelegging er elles avgrensa av den kapasiteten og kompetansen som Longyearbyen lokalstyre rår over.</article></article><article class="legalArticle" data-lovdata-URL="SF/forskrift/2024-06-21-1103/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forskrifter etter opplæringslova som gjeld for opplæring i Longyearbyen</span></h2><article class="legalP" id="paragraf-8-ledd-1">Desse reglane i <a href="forskrift/2024-06-03-900">opplæringsforskrifta</a> gjeld for grunnskoleopplæring og vidaregåande opplæring i Longyearbyen:<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1"><a href="forskrift/2024-06-03-900/§1-1">§§ 1-1</a>, <a href="forskrift/2024-06-03-900/§1-2/ledd/2">1-2 andre ledd</a>, <a href="forskrift/2024-06-03-900/§1-5">1-5</a> til <a href="forskrift/2024-06-03-900/§1-9">1-9</a>, <a href="forskrift/2024-06-03-900/§1-10">1-10</a> og <a href="forskrift/2024-06-03-900/§1-11">1-11</a>, men berre for opplæring i og på samisk og forsterka opplæring i norsk, <a href="forskrift/2024-06-03-900/§1-12">§ 1-12</a></article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1"><a href="forskrift/2024-06-03-900/§3-1">§ 3-1</a>, men slik at vilkåret i <a href="forskrift/2024-06-03-900/§3-1/ledd/1/bokstav/c">§ 3-1 første ledd bokstav c</a> er at dei er registrerte med opphaldsadresse på Svalbard i Befolkningsregisteret for Svalbard den 30. dagen før røystemøtet, <a href="forskrift/2024-06-03-900/§3-2">§ 3-2</a></article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1"><a href="forskrift/2024-06-03-900/§4-1">§ 4-1</a>, med unntak av første ledd bokstav c</article></article></li><li data-name="d." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1"><a href="forskrift/2024-06-03-900/§5-1">§§ 5-1</a>, <a href="forskrift/2024-06-03-900/§5-3">5-3</a>, <a href="forskrift/2024-06-03-900/§5-6">5-6</a>, <a href="forskrift/2024-06-03-900/§5-8">5-8</a>, <a href="forskrift/2024-06-03-900/§5-10">5-10</a> og <a href="forskrift/2024-06-03-900/§5-11">5-11</a></article></article></li><li data-name="e." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1"><a href="forskrift/2024-06-03-900/kap6">kapittel 6</a>, med unntak av <a href="forskrift/2024-06-03-900/§6-20">§§ 6-20</a> til <a href="forskrift/2024-06-03-900/§6-24">6-24</a></article></article></li><li data-name="f." value="6"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1"><a href="forskrift/2024-06-03-900/kap7">kapittel 7</a></article></article></li><li data-name="g." value="7"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1"><a href="forskrift/2024-06-03-900/kap9">kapittel 9</a>, med unntak av <a href="forskrift/2024-06-03-900/§9-8">§ 9-8</a> andre ledd andre punktum</article></article></li><li data-name="h." value="8"><article class="listArticle" id="paragraf-8-ledd-1-punkt-8"><article class="legalP" id="paragraf-8-ledd-1-punkt-8-ledd-1"><a href="forskrift/2024-06-03-900/kap10">kapitla 10</a> til <a href="forskrift/2024-06-03-900/kap12">12</a></article></article></li><li data-name="i." value="9"><article class="listArticle" id="paragraf-8-ledd-1-punkt-9"><article class="legalP" id="paragraf-8-ledd-1-punkt-9-ledd-1"><a href="forskrift/2024-06-03-900/kap18">kapitla 18</a> til <a href="forskrift/2024-06-03-900/kap20">20</a></article></article></li><li data-name="j." value="10"><article class="listArticle" id="paragraf-8-ledd-1-punkt-10"><article class="legalP" id="paragraf-8-ledd-1-punkt-10-ledd-1"><a href="forskrift/2024-06-03-900/kap23">kapittel 23</a>.</article></article></li></ol></article><article class="changesToParent">Endra ved forskrift <a href="forskrift/2025-06-20-1134">20 juni 2025 nr. 1134</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2024-06-21-1103/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikraftsetjing</span></h2><article class="legalP" id="paragraf-9-ledd-1">Forskrifta trer i kraft 1. august 2024. Samstundes blir <a href="forskrift/2022-06-17-1044">forskrift 17. juni 2022 nr. 1044 om grunnskoleopplæring og videregående opplæring i Longyearbyen</a> oppheva.</article></article></main></body></html>