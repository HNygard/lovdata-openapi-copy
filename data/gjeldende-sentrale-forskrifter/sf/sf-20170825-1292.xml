<!DOCTYPE html><html lang="no"><head><title>Forskrift om kommunalt pasient- og brukerregister (KPR)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-08-25-1292</dd><dt class="dokid">DokumentID</dt><dd class="dokid">SF/forskrift/2017-08-25-1292</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd., Helsedirektoratet</li></ul></dd><dt class="dateInForce">I kraft fra</dt><dd class="dateInForce">2017-12-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-09-06-2090">forskrift/2024-09-06-2090</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2014-06-20-43/§8">lov/2014-06-20-43/§8</a></li><li><a href="lov/2014-06-20-43/§9">lov/2014-06-20-43/§9</a></li><li><a href="lov/2014-06-20-43/§10">lov/2014-06-20-43/§10</a></li><li><a href="lov/2014-06-20-43/§11">lov/2014-06-20-43/§11</a></li><li><a href="lov/2014-06-20-43/§12">lov/2014-06-20-43/§12</a></li><li><a href="lov/2014-06-20-43/§13">lov/2014-06-20-43/§13</a></li><li><a href="lov/2014-06-20-43/§19">lov/2014-06-20-43/§19</a></li><li><a href="lov/2014-06-20-43/§19c">lov/2014-06-20-43/§19c</a></li><li><a href="lov/1999-07-02-64/§37">lov/1999-07-02-64/§37</a></li><li><a href="lov/1997-02-28-19/§21-11a">lov/1997-02-28-19/§21-11a</a></li></ul></dd><dt class="dateOfPublication">Kunngjort</dt><dd class="dateOfPublication">2017-08-28 14:10</dd><dt class="lastupdated">Rettet</dt><dd class="lastupdated">2021-06-15 (tegnsetting i lister tilpasset universell utforming)</dd><dt class="title">Tittel</dt><dd class="title">Forskrift om kommunalt pasient- og brukerregister (KPR)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 25. august 2017 med hjemmel i <a href="lov/2014-06-20-43">lov 20. juni 2014 nr. 43</a> om helseregistre og behandling av helseopplysninger <a href="lov/2014-06-20-43/§8">(helseregisterloven) § 8</a>, <a href="lov/2014-06-20-43/§9">§ 9</a>, <a href="lov/2014-06-20-43/§10">§ 10</a>, <a href="lov/2014-06-20-43/§11">§ 11</a>, <a href="lov/2014-06-20-43/§12">§ 12</a>, <a href="lov/2014-06-20-43/§13">§ 13</a>, <a href="lov/2014-06-20-43/§19">§ 19</a> og <a href="lov/2014-06-20-43/§19c">19c</a> sjette ledd, <a href="lov/1999-07-02-64">lov 2. juli 1999 nr. 64</a> om helsepersonell m.v. (helsepersonelloven) <a href="lov/1999-07-02-64/§37">§ 37</a> og <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§21-11a">§ 21-11a</a>. Fremmet av Helse- og omsorgsdepartementet. <br /><strong>Endret</strong> ved <a href="forskrift/2018-06-15-876">forskrifter 15 juni 2018 nr. 876</a>, <a href="forskrift/2019-03-01-169">1 mars 2019 nr. 169</a>, <a href="forskrift/2021-04-23-1269">23 april 2021 nr. 1269</a> som endret ved forskrift <a href="forskrift/2021-05-12-1902">12 mai 2021 nr. 1902</a> (i kraft 1 juni 2021), <a href="forskrift/2021-11-19-3235">19 nov 2021 nr. 3235</a>, <a href="forskrift/2022-05-06-806">6 mai 2022 nr. 806</a>, <a href="forskrift/2022-11-01-1955">1 nov 2022 nr. 1955</a>, <a href="forskrift/2023-12-20-2165">20 des 2023 nr. 2165</a> (i kraft 1 jan 2024), <a href="forskrift/2024-09-06-2090">6 sep 2024 nr. 2090</a> (i kraft 1 jan 2025, endring endret ved forskrift <a href="forskrift/2024-11-06-2743">6 nov 2024 nr. 2743</a>). <br /><strong>Rettelser:</strong> 30.08.2017 (§ 4-2 siste ledd), 15.06.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2017-08-25-1292</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kommunalt pasient- og brukerregister (KPR)</a><ul class="tocSubUl"><li><a href="#kapittel-1" data-child-interval="§§ 1-1 – 1-3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål</a></li><li><a href="#kapittel-1-paragraf-2">§ 1-2. Virkeområde</a></li><li><a href="#kapittel-1-paragraf-3">§ 1-3. Dataansvarlig, databehandler og fagråd</a></li></ul></li><li><a href="#kapittel-2" data-child-interval="§§ 2-1 – 2-2">Kapittel 2. Opplysninger i registeret</a><ul class="tocSubUl"><li><a href="#kapittel-2-paragraf-1">§ 2-1. Opplysningstyper som kan registreres</a></li><li><a href="#kapittel-2-paragraf-2">§ 2-2. Rett til å motsette seg behandling av helseopplysninger</a></li></ul></li><li><a href="#kapittel-3" data-child-interval="§§ 3-1 – 3-4">Kapittel 3. Innmelding og kvalitetskontroll av helseopplysninger</a><ul class="tocSubUl"><li><a href="#kapittel-3-paragraf-1">§ 3-1. Plikt til å melde opplysninger til registeret</a></li><li><a href="#kapittel-3-paragraf-2">§ 3-2. Konkrete opplysninger, rutiner mv.</a></li><li><a href="#kapittel-3-paragraf-3">§ 3-3. Kvalitetskontroll i registeret og tilbakeføring</a></li><li><a href="#kapittel-3-paragraf-4">§ 3-4. Innmelding av pasient- og brukerrapporterte opplysninger</a></li></ul></li><li><a href="#kapittel-4" data-child-interval="§§ 4-1 – 4-3">Kapittel 4. Tilgjengeliggjøring og annen behandling av helseopplysninger i registeret</a><ul class="tocSubUl"><li><a href="#kapittel-4-paragraf-1">§ 4-1. Tilgjengeliggjøring og annen behandling av helseopplysninger</a></li><li><a href="#kapittel-4-paragraf-2">§ 4-2. Tilrettelegging og tilgjengeliggjøring for andre registre</a></li><li><a href="#kapittel-4-paragraf-3">§ 4-3. Bevaring av helseopplysninger</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Informasjonssikkerhet</a><ul class="tocSubUl"><li><a href="#kapittel-5-paragraf-1">§ 5-1. Informasjonssikkerhet</a></li><li><a href="#kapittel-5-paragraf-2">§ 5-2. Kryptering og tilgang til opplysninger</a></li></ul></li><li><a href="#kapittel-6" data-child-interval="§ 6-1">Kapittel 6. IPLOS-registeret</a><ul class="tocSubUl"><li><a href="#kapittel-6-paragraf-1">§ 6-1. IPLOS-registeret</a></li></ul></li><li><a href="#kapittel-7" data-child-interval="§ 7-1">Kapittel 7. Ikrafttreden</a><ul class="tocSubUl"><li><a href="#kapittel-7-paragraf-1">§ 7-1. Ikrafttreden</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2017-08-25-1292" id="dokument"><h1>Forskrift om kommunalt pasient- og brukerregister (KPR)</h1><section class="section" data-name="kap1" id="kapittel-1" data-lovdata-URL="SF/forskrift/2017-08-25-1292/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2017-08-25-1292/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre at innsamling og annen behandling av helseopplysninger i Kommunalt pasient- og brukerregister foretas på en etisk forsvarlig måte, ivaretar den enkeltes personvern og er til individets og samfunnets beste.</article><article class="legalP" id="kapittel-1-paragraf-1-ledd-2">Registeret skal gi sentrale og kommunale myndigheter grunnlag for planlegging, styring, finansiering og evaluering av kommunale helse- og omsorgstjenester.</article><article class="legalP" id="kapittel-1-paragraf-1-ledd-3">Helseopplysninger som er samlet inn til formålene angitt i andre ledd skal kunne brukes til kvalitetsforbedring, forebyggende arbeid, beredskap, analyser, forskning og Nasjonal kjernejournal.</article></article><article class="legalArticle" data-lovdata-URL="SF/forskrift/2017-08-25-1292/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder innsamling og annen behandling av helseopplysninger i Kommunalt pasient- og brukerregister om personer som har søkt, mottar eller har mottatt helse- og omsorgstjenester fra den kommunale helse- og omsorgstjenesten, fra virksomheter som yter tannhelsetjenester og fra private uten driftsavtale med kommune eller fylkeskommune som yter helse- og omsorgstjenester på kommunalt nivå.</article><article class="changesToParent">Endret ved forskrift <a href="forskrift/2022-05-06-806">6 mai 2022 nr. 806</a>.</article></article><article class="legalArticle" data-lovdata-URL="SF/forskrift/2017-08-25-1292/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Dataansvarlig, databehandler og fagråd</span></h3><article class="legalP" id="kapittel-1-paragraf-3-ledd-1">Folkehelseinstituttet er dataansvarlig for registeret. Behandling av helseopplysninger skal skje i en avgrenset organisatorisk enhet i Folkehelseinstituttet.</article><article class="legalP" id="kapittel-1-paragraf-3-ledd-2">Den dataansvarlige kan inngå avtale med databehandlere om behandling av opplysningene på vegne av Folkehelseinstituttet. Avtalene skal være skriftlige.</article><article class="legalP" id="kapittel-1-paragraf-3-ledd-3">Den dataansvarlige skal opprette et fagråd hvor minst pasient- og brukerorganisasjonene, de kommunale helse- og omsorgstjenestene og de regionale helseforetakene er representert. Den dataansvarlige skal forelegge saken for fagrådet før det fattes beslutninger av vesentlig betydning for registerets innhold og behandling av opplysninger.</article><article class="changesToParent">Endret ved <a href="forskrift/2018-06-15-876">forskrifter 15 juni 2018 nr. 876</a> (i kraft 20 juli 2018), <a href="forskrift/2023-12-20-2165">20 des 2023 nr. 2165</a> (i kraft 1 jan 2024).</article></article></section><section class="section" data-name="kap2" id="kapittel-2" data-lovdata-URL="SF/forskrift/2017-08-25-1292/KAPITTEL_2"><h2>Kapittel 2. Opplysninger i registeret</h2><article class="legalArticle" data-lovdata-URL="SF/forskrift/2017-08-25-1292/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opplysningstyper som kan registreres</span></h3><article class="legalP" id="kapittel-2-paragraf-1-ledd-1">Når det er nødvendig for registerets formål, jf. <a href="forskrift/2017-08-25-1292/§1-1">§ 1-1</a> andre ledd, kan følgende opplysningstyper registreres:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">direkte personidentifiserende kjennetegn: <ul class="defaultList"><li data-name="-" value="0"><article class="listArticle" id="kapittel-2-paragraf-1-ledd-1-punkt-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1-punkt-1-ledd-1">fødselsnummer eller annen personidentifikator</article></article></li></ul></article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">demografiske og sosioøkonomiske opplysninger: <ul class="defaultList"><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-1"><article class="legalP" id="kapittel-2-paragraf-1-ledd-1-punkt-2-ledd-1-punkt-1-ledd-1">fødselsdato</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1-punkt-2-ledd-1">kjønn</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-3"><article class="legalP" id="kapittel-2-paragraf-1-ledd-1-punkt-2-ledd-1-punkt-3-ledd-1">fødekommune/fødeland og innvandringstidspunkt</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-4"><article class="legalP" id="kapittel-2-paragraf-1-ledd-1-punkt-2-ledd-1-punkt-4-ledd-1">bosted/utvandringstidspunkt</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-5"><article class="legalP" id="kapittel-2-paragraf-1-ledd-1-punkt-2-ledd-1-punkt-5-ledd-1">bo- og omsorgssituasjon</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-6"><article class="legalP" id="kapittel-2-paragraf-1-ledd-1-punkt-2-ledd-1-punkt-6-ledd-1">sivilstand</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-7"><article class="legalP" id="kapittel-2-paragraf-1-ledd-1-punkt-2-ledd-1-punkt-7-ledd-1">utdanning</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-8"><article class="legalP" id="kapittel-2-paragraf-1-ledd-1-punkt-2-ledd-1-punkt-8-ledd-1">arbeidstilknytning</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-9"><article class="legalP" id="kapittel-2-paragraf-1-ledd-1-punkt-2-ledd-1-punkt-9-ledd-1">inntekt</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-2-ledd-1-punkt-10"><article class="legalP" id="kapittel-2-paragraf-1-ledd-1-punkt-2-ledd-1-punkt-10-ledd-1">dødsdato</article></article></li></ul></article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">administrative opplysninger om tjenestene: <ul class="defaultList"><li data-name="-" value="0"><article class="listArticle" id="kapittel-2-paragraf-1-ledd-1-punkt-3-ledd-1-punkt-1"><article class="legalP" id="kapittel-2-paragraf-1-ledd-1-punkt-3-ledd-1-punkt-1-ledd-1">tjenesteyter/organisasjon</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-3-ledd-1-punkt-2"><article class="legalP" id="kapittel-2-paragraf-1-ledd-1-punkt-3-ledd-1-punkt-2-ledd-1">tidsangivelse for varighet av og form for kontakt med tjenesten</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-3-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1-punkt-3-ledd-1">om det er utarbeidet individuell plan, omsorgslønn og brukerstyrt personlig assistanse (BPA)</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-3-ledd-1-punkt-4"><article class="legalP" id="kapittel-2-paragraf-1-ledd-1-punkt-3-ledd-1-punkt-4-ledd-1">samhandling innad i tjenesten</article></article></li></ul></article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">helse- og omsorgsfaglige opplysninger: <ul class="defaultList"><li data-name="-" value="0"><article class="listArticle" id="kapittel-2-paragraf-1-ledd-1-punkt-4-ledd-1-punkt-1"><article class="legalP" id="kapittel-2-paragraf-1-ledd-1-punkt-4-ledd-1-punkt-1-ledd-1">helsetilstand</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-4-ledd-1-punkt-2"><article class="legalP" id="kapittel-2-paragraf-1-ledd-1-punkt-4-ledd-1-punkt-2-ledd-1">diagnose</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-4-ledd-1-punkt-3"><article class="legalP" id="kapittel-2-paragraf-1-ledd-1-punkt-4-ledd-1-punkt-3-ledd-1">funksjonsevne</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-4-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1-punkt-4-ledd-1">risikofaktorer for sykdom og funksjonssvikt</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-4-ledd-1-punkt-5"><article class="legalP" id="kapittel-2-paragraf-1-ledd-1-punkt-4-ledd-1-punkt-5-ledd-1">kategorisering av/type tjenestebehov</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-4-ledd-1-punkt-6"><article class="legalP" id="kapittel-2-paragraf-1-ledd-1-punkt-4-ledd-1-punkt-6-ledd-1">type helsehjelp eller tjeneste</article></article></li></ul></article></article></li><li data-name="e." value="5"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">opplysninger om ulykker og skader: <ul class="defaultList"><li data-name="-" value="0"><article class="listArticle" id="kapittel-2-paragraf-1-ledd-1-punkt-5-ledd-1-punkt-1"><article class="legalP" id="kapittel-2-paragraf-1-ledd-1-punkt-5-ledd-1-punkt-1-ledd-1">skadested</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-5-ledd-1-punkt-2"><article class="legalP" id="kapittel-2-paragraf-1-ledd-1-punkt-5-ledd-1-punkt-2-ledd-1">skadetidspunkt</article></article></li><li data-name="-" value="0"><article class="listArticle" id="kapittel-2-paragraf-1-ledd-1-punkt-5-ledd-1-punkt-3"><article class="legalP" id="kapittel-2-paragraf-1-ledd-1-punkt-5-ledd-1-punkt-3-ledd-1">andre opplysninger om skade</article></article></li></ul></article></article></li><li data-name="f." value="6"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">opplysninger om finansiering av tjenesten</article></article></li><li data-name="g." value="7"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">opplysninger om den registrerte har motsatt seg behandling av helseopplysninger</article></article></li><li data-name="h." value="8"><article class="listArticle" id="kapittel-2-paragraf-1-ledd-1-punkt-8"><article class="legalP" id="kapittel-2-paragraf-1-ledd-1-punkt-8-ledd-1">pasient- og brukerrapporterte opplysninger.</article></article></li></ol></article><article class="legalP" id="kapittel-2-paragraf-1-ledd-2">Opplysningstypene som nevnt i <a href="forskrift/2017-08-25-1292/§2-1">§ 2-1</a> bokstav a til g kan registreres i registeret uten samtykke fra den registrerte.</article></article><article class="legalArticle" data-lovdata-URL="SF/forskrift/2017-08-25-1292/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Rett til å motsette seg behandling av helseopplysninger</span></h3><article class="legalP" id="kapittel-2-paragraf-2-ledd-1">Den registrerte kan motsette seg registrering av helseopplysninger om skolehelsetjenester, helsestasjonstjenester og andre helsefremmende og forebyggende tjenester og svangerskaps- og barselsomsorgstjenester jf. helse- og <a href="lov/2011-06-24-30/§3-2">omsorgstjenesteloven § 3-2</a> første ledd nr. 1 og 2, og tannhelsetjenester. Dette gjelder likevel ikke opplysninger etter denne forskriften <a href="forskrift/2017-08-25-1292/§2-1">§ 2-1</a> første ledd bokstav a, b og c som er knyttet til disse tjenestene.</article><article class="legalP" id="kapittel-2-paragraf-2-ledd-2">Den registrerte kan motsette seg at helseopplysninger gjøres tilgjengelig fra registeret for formål som er nevnt i <a href="forskrift/2017-08-25-1292/§1-1">§ 1-1</a> tredje ledd. Det samme gjelder tilgjengeliggjøring av helseopplysninger sammen med direkte personidentifiserende kjennetegn (fødselsnummer eller annen personidentifikator), jf. <a href="forskrift/2017-08-25-1292/§4-3">§ 4-3</a> og <a href="forskrift/2017-08-25-1292/§4-5">§ 4-5</a>. Første og andre punktum gjelder ikke tilgjengeliggjøring for sammenstilling etter <a href="forskrift/2017-08-25-1292/§4-2">§ 4-2</a>.</article><article class="changesToParent">Endret ved <a href="forskrift/2018-06-15-876">forskrift 15 juni 2018 nr. 876</a> (i kraft 20 juli 2018).</article></article></section><section class="section" data-name="kap3" id="kapittel-3" data-lovdata-URL="SF/forskrift/2017-08-25-1292/KAPITTEL_3"><h2>Kapittel 3. Innmelding og kvalitetskontroll av helseopplysninger</h2><article class="legalArticle" data-lovdata-URL="SF/forskrift/2017-08-25-1292/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Plikt til å melde opplysninger til registeret</span></h3><article class="legalP" id="kapittel-3-paragraf-1-ledd-1">Virksomheter som yter helse- og omsorgstjenester etter <a href="lov/2011-06-24-30/§3-2">helse- og omsorgstjenesteloven § 3-2</a>, virksomheter som yter tannhelsetjenester og Helsedirektoratet skal sørge for at opplysninger som nevnt i <a href="forskrift/2017-08-25-1292/§2-1">§ 2-1</a> blir meldt inn til registeret i samsvar med kravene etter <a href="forskrift/2017-08-25-1292/§3-2">§ 3-2</a>. Virksomhetene skal sørge for at det finnes rutiner som sikrer dette.</article><article class="legalP" id="kapittel-3-paragraf-1-ledd-2">Helsedirektoratet kan gi forskrifter om plikt til å melde opplysninger for private tjenesteytere uten driftsavtale med kommune eller fylkeskommune som yter helse- og omsorgstjenester på kommunalt nivå, jf. <a href="lov/1999-07-02-64/§37">helsepersonelloven § 37</a>.</article><article class="legalP" id="kapittel-3-paragraf-1-ledd-3">Lovbestemt taushetsplikt er ikke til hinder for at opplysningene meldes inn til registeret.</article><article class="legalP" id="kapittel-3-paragraf-1-ledd-4">Første og tredje ledd gjelder også for privatfinansierte virksomheter som yter helse- og omsorgstjenester uten driftsavtale med kommune eller fylkeskommune, herunder tannhelsetjenester.</article><article class="changesToParent">Endret ved forskrifter <a href="forskrift/2022-11-01-1955">1 nov 2022 nr. 1955</a>, <a href="forskrift/2024-09-06-2090">6 sep 2024 nr. 2090</a> (i kraft 1 jan 2025, endring endret ved forskrift <a href="forskrift/2024-11-06-2743">6 nov 2024 nr. 2743</a>).</article></article><article class="legalArticle" data-lovdata-URL="SF/forskrift/2017-08-25-1292/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Konkrete opplysninger, rutiner mv.</span></h3><article class="legalP" id="kapittel-3-paragraf-2-ledd-1">Den dataansvarlige fastsetter hvilke tjenesteytere og hvilke konkrete opplysninger etter <a href="forskrift/2017-08-25-1292/§2-1">§ 2-1</a> som skal meldes inn. Den dataansvarlige kan også fastsette tidsfrister og krav om bruk av bestemte klassifikasjonssystemer, kodeverk og standardiserte meldingsformater ved innmeldingen.</article><article class="changesToParent">Endret ved <a href="forskrift/2018-06-15-876">forskrift 15 juni 2018 nr. 876</a> (i kraft 20 juli 2018).</article></article><article class="legalArticle" data-lovdata-URL="SF/forskrift/2017-08-25-1292/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Kvalitetskontroll i registeret og tilbakeføring</span></h3><article class="legalP" id="kapittel-3-paragraf-3-ledd-1">Den dataansvarlige skal kvalitetskontrollere helseopplysningene som behandles i registeret.</article><article class="legalP" id="kapittel-3-paragraf-3-ledd-2">Kvalitetskontrollerte helseopplysninger skal rutinemessig tilbakeføres til kommunene og andre virksomheter som har meldt inn opplysningene.</article><article class="legalP" id="kapittel-3-paragraf-3-ledd-3">Som ledd i kvalitetskontrollen kan helseopplysningene også sammenholdes med opplysninger i originalkilden (pasientjournal mv.). Dette skal skje hos virksomheten som har meldt inn opplysningene. Opplysninger som gjøres tilgjengelig skal være tilstrekkelige og relevante for den kvalitetskontrollen som skal gjennomføres.</article><article class="changesToParent">Endret ved forskrifter <a href="forskrift/2018-06-15-876">15 juni 2018 nr. 876</a> (i kraft 20 juli 2018), <a href="forskrift/2021-11-19-3235">19 nov 2021 nr. 3235</a>.</article></article><article class="legalArticle" data-lovdata-URL="SF/forskrift/2017-08-25-1292/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Innmelding av pasient- og brukerrapporterte opplysninger</span></h3><article class="legalP" id="kapittel-3-paragraf-4-ledd-1">Den dataansvarlige skal legge til rette for at pasientene og brukerne selv kan melde inn person- og helseopplysninger til registeret, jf. <a href="forskrift/2017-08-25-1292/§2-1">§ 2-1</a> første ledd bokstav h.</article><article class="changesToParent">Endret ved <a href="forskrift/2018-06-15-876">forskrift 15 juni 2018 nr. 876</a> (i kraft 20 juli 2018).</article></article></section><section class="section" data-name="kap4" id="kapittel-4" data-lovdata-URL="SF/forskrift/2017-08-25-1292/KAPITTEL_4"><h2>Kapittel 4. Tilgjengeliggjøring og annen behandling av helseopplysninger i registeret</h2><article class="changesToParent">Overskriften endret ved <a href="forskrift/2018-06-15-876">forskrift 15 juni 2018 nr. 876</a> (i kraft 20 juli 2018).</article><article class="legalArticle" data-lovdata-URL="SF/forskrift/2017-08-25-1292/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Tilgjengeliggjøring og annen behandling av helseopplysninger</span></h3><article class="legalP" id="kapittel-4-paragraf-1-ledd-1">Helseopplysninger i Kommunalt pasient- og brukerregister skal behandles i samsvar med <a href="lov/2018-06-15-38/gdpr">personvernforordningen</a>, <a href="lov/2018-06-15-38">personopplysningsloven</a> og de alminnelige vilkårene i <a href="lov/2014-06-20-43/§6">helseregisterloven § 6</a> og reglene om taushetsplikt i <a href="lov/2014-06-20-43/§17">helseregisterloven § 17</a>, jf. <a href="lov/1999-07-02-64/§21">helsepersonelloven §§ 21</a> flg.</article><article class="legalP" id="kapittel-4-paragraf-1-ledd-2">Ved tilgjengeliggjøring og sammenstilling av opplysninger i registeret gjelder i tillegg <a href="lov/2014-06-20-43/§19">helseregisterloven § 19</a> til <a href="lov/2014-06-20-43/§19h">§ 19h</a>.</article><article class="changesToParent">Endret ved <a href="forskrift/2018-06-15-876">forskrifter 15 juni 2018 nr. 876</a> (i kraft 20 juli 2018), <a href="forskrift/2021-04-23-1269">23 april 2021 nr. 1269</a> som endret ved forskrift <a href="forskrift/2021-05-12-1902">12 mai 2021 nr. 1902</a> (i kraft 1 juni 2021).</article></article><article class="legalArticle" data-lovdata-URL="SF/forskrift/2017-08-25-1292/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Tilrettelegging og tilgjengeliggjøring for andre registre</span></h3><article class="legalP" id="kapittel-4-paragraf-2-ledd-1">Den dataansvarlige kan tilrettelegge og tilgjengeliggjøre tilstrekkelige og relevante opplysninger fra registeret til andre helseregistre som har hjemmel i <a href="lov/2014-06-20-43/§9">helseregisterloven § 9</a>, <a href="lov/2014-06-20-43/§10">§ 10</a> og <a href="lov/2014-06-20-43/§11">§ 11</a> eller annen lov, for etablering, drift og kvalitetsutvikling i samsvar med loven eller forskriften for det aktuelle registeret, og til Nasjonal kjernejournal, jf. <a href="lov/2014-06-20-42/§13">pasientjournalloven § 13</a>. Tilrettelegging skal ikke føre til at Kommunalt pasient- og brukerregister tilføres flere opplysninger enn det som følger av § 2-1.</article><article class="legalP" id="kapittel-4-paragraf-2-ledd-2">Har den registrerte motsatt seg at helseopplysninger gjøres tilgjengelig fra registeret sammen med direkte personidentifiserende kjennetegn (fødselsnummer eller annen personidentifikator), jf. § 2-2 gjelder dette også for tilgjengeliggjøring etter første ledd, med mindre annet følger av samtykke eller er bestemt med hjemmel i lov.</article><article class="legalP" id="kapittel-4-paragraf-2-ledd-3">Ved tilgjengeliggjøring etter denne bestemmelsen gjelder fristene i <a href="lov/2014-06-20-43/§19f">helseregisterloven § 19f</a>.</article><article class="changesToParent">Endret ved <a href="forskrift/2018-06-15-876">forskrifter 15 juni 2018 nr. 876</a> (i kraft 20 juli 2018), <a href="forskrift/2021-04-23-1269">23 april 2021 nr. 1269</a> som endret ved forskrift <a href="forskrift/2021-05-12-1902">12 mai 2021 nr. 1902</a> (i kraft 1 juni 2021).</article></article><article class="legalArticle" data-lovdata-URL="SF/forskrift/2017-08-25-1292/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Bevaring av helseopplysninger</span></h3><article class="legalP" id="kapittel-4-paragraf-3-ledd-1">Helseopplysninger i registeret kan oppbevares i ubegrenset tid med mindre annet følger av <a href="lov/2014-06-20-43/§25">helseregisterloven § 25</a> eller annen lovgivning. Den registrerte kan kreve at opplysningene om en selv slettes etter 30 år og senest 10 år etter ens død.</article><article class="changesToParent">Endret ved forskrift <a href="forskrift/2021-11-19-3235">19 nov 2021 nr. 3235</a> (tidligere § 4-9).</article></article></section><section class="section" data-name="kap5" id="kapittel-5" data-lovdata-URL="SF/forskrift/2017-08-25-1292/KAPITTEL_5"><h2>Kapittel 5. Informasjonssikkerhet</h2><article class="legalArticle" data-lovdata-URL="SF/forskrift/2017-08-25-1292/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Informasjonssikkerhet</span></h3><article class="legalP" id="kapittel-5-paragraf-1-ledd-1">Den dataansvarlige og databehandlere som den dataansvarlige har inngått avtale med, skal gjennomføre tekniske og organisatoriske tiltak for å oppnå et sikkerhetsnivå som er egnet med hensyn til risikoen, jf. personvernforordningen artikkel 32 og <a href="lov/2014-06-20-43/§21">helseregisterloven § 21</a>.</article><article class="changesToParent">Endret ved <a href="forskrift/2018-06-15-876">forskrift 15 juni 2018 nr. 876</a> (i kraft 20 juli 2018).</article></article><article class="legalArticle" data-lovdata-URL="SF/forskrift/2017-08-25-1292/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Kryptering og tilgang til opplysninger</span></h3><article class="legalP" id="kapittel-5-paragraf-2-ledd-1">Fødselsnummer og andre direkte personidentifiserende kjennetegn skal separeres og lagres kryptert og adskilt fra andre registeropplysninger.</article><article class="legalP" id="kapittel-5-paragraf-2-ledd-2">Bare autorisert personell som utfører tjenester eller arbeid mot registeret og arbeider under den dataansvarliges eller databehandlers instruksjonsmyndighet, kan gis tilgang til identifiserende opplysninger i registeret. Tilgangen kan ikke være mer omfattende enn det som er nødvendig for vedkommendes arbeid.</article><article class="legalP" id="kapittel-5-paragraf-2-ledd-3">Bare spesielt autoriserte personer som har behov for det i arbeidet, skal ha tilgang til ukrypterte helseopplysninger med direkte personidentifiserende kjennetegn (fødselsnumre eller annen personidentifikasjon).</article><article class="changesToParent">Endret ved <a href="forskrift/2018-06-15-876">forskrift 15 juni 2018 nr. 876</a> (i kraft 20 juli 2018).</article></article></section><section class="section" data-name="kap6" id="kapittel-6" data-lovdata-URL="SF/forskrift/2017-08-25-1292/KAPITTEL_6"><h2>Kapittel 6. IPLOS-registeret</h2><article class="legalArticle" data-lovdata-URL="SF/forskrift/2017-08-25-1292/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">IPLOS-registeret</span></h3><article class="legalP" id="kapittel-6-paragraf-1-ledd-1">Pseudonyme IPLOS-opplysninger fra 2006 til 2017 kan bevares i ubegrenset tid, med mindre annet følger av denne forskriften eller <a href="lov/2014-06-20-43/§25">helseregisterloven § 25</a>. De pseudonyme opplysningene kan brukes i samsvar med <a href="forskrift/2006-02-17-204">forskrift 17. februar 2006 nr. 204</a> om pseudonymt register for individbasert helse- og omsorgsstatikk (IPLOS-forskriften).</article><article class="legalP" id="kapittel-6-paragraf-1-ledd-2">IPLOS-opplysninger fra 2006 til 2017 kan sammenstilles med opplysninger i Kommunalt pasient- og brukerregister for utarbeidelse av statistikk, jf. IPLOS-forskriften § 5-3.</article></article></section><section class="section" data-name="kap7" id="kapittel-7" data-lovdata-URL="SF/forskrift/2017-08-25-1292/KAPITTEL_7"><h2>Kapittel 7. Ikrafttreden</h2><article class="legalArticle" data-lovdata-URL="SF/forskrift/2017-08-25-1292/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttreden</span></h3><article class="legalP" id="kapittel-7-paragraf-1-ledd-1">Forskriften trer i kraft 1. desember 2017.</article></article></section></main></body></html>