<!DOCTYPE html><html lang="no"><head><title>Forskrift angående bruk av statsflagget og handelsflagget.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1927-10-21-9733</dd><dt class="dokid">DokumentID</dt><dd class="dokid">SF/forskrift/1927-10-21-9733</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Protokollavd.</li></ul></dd><dt class="publishedIn">Publisert i</dt><dd class="publishedIn">II 1927 s 835</dd><dt class="dateInForce">I kraft fra</dt><dd class="dateInForce">1927-10-21</dd><dt class="lastChangeInForce">Ikrafttredelse av siste endring</dt><dd class="lastChangeInForce">2005-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-12-03-1542">forskrift/2004-12-03-1542</a> fra 2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1898-12-10-1">lov/1898-12-10-1</a></li></ul></dd><dt class="lastupdated">Rettet</dt><dd class="lastupdated">2003-12-10 (§ 4)</dd><dt class="titleShort">Korttittel</dt><dd class="titleShort">Forskrift om bruk av flagg [flaggforskriften]</dd><dt class="title">Tittel</dt><dd class="title">Forskrift angående bruk av statsflagget og handelsflagget.</dd><dt class="miscInformation">Annet om dokumentet</dt><dd class="miscInformation">Endret ved vedtak 2 juli 1948, <a href="forskrift/2004-12-03-1542">3 des 2004 nr. 1542</a>.</dd><dt class="refid">RefID</dt><dd class="refid">forskrift/1927-10-21-9733</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift angående bruk av statsflagget og handelsflagget.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="SF/forskrift/1927-10-21-9733" id="dokument"><h1>Forskrift angående bruk av statsflagget og handelsflagget.</h1><article class="legalArticle" data-lovdata-URL="SF/forskrift/1927-10-21-9733/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">I henhold til lov om Norges flagg av <a href="lov/1898-12-10-1/§1">10. desember 1898 § 1</a> skal Norges handelsflagg være høirødt og delt i fire rettvinklede firkanter ved et mørkeblått kors der er adskilt fra de røde firkanter ved en hvit bord.</article><article class="legalP" id="paragraf-1-ledd-2">Flaggets bredde skal forholde seg til dets lengde som 16 til 22. De to røde firkanter nærmest flaggstangen skal være kvadratiske og hvert av dem innta 6/16 av flaggets bredde eller 6/22 av dets lengde. De to ytre firkanter som er av samme bredde som de kvadratiske, skal innta 12/22 av flaggets lengde.</article><article class="legalP" id="paragraf-1-ledd-3">Bredden av det blå kors skal utgjøre 2/16 av flaggets bredde eller 2/22 av dets lengde, og bredden av den hvite bord 1/16 av flaggets bredde eller 1/22 av dets lengde.</article></article><article class="legalArticle" data-lovdata-URL="SF/forskrift/1927-10-21-9733/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">I samme lovs <a href="lov/1898-12-10-1/§2">§ 2</a> er det bestemt at nevnte flagg skal benyttes på handelsfartøier når de i utenlandsk havn ønsker å erholde beskyttelse og bistand av Norges legasjoner, konsulater eller handelsagenter.</article><article class="legalP" id="paragraf-2-ledd-2">Videre er det bestemt at samme flagg med splitt og tunge benyttes på statens offentlige bygninger, post- og tollfartøier, dog således at i postflaggets og tollflaggets midte anbringes et hvitt felt hvori ordene «Post» eller «Toll» med krone over.</article></article><article class="legalArticle" data-lovdata-URL="SF/forskrift/1927-10-21-9733/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">I henhold til <a href="lov/1898-12-10-1/§2">lovens § 2</a> bør anvendelsen av flagg med splitt og tunge, forsåvidt bygninger angår, være innskrenket til kun å gjelde de av statens offentlige institusjoner benyttede bygninger der enten er statens (statskirkens) eiendom eller som er leiet av staten og for den vesentligste del benyttes av vedkommende statsinstitusjoner.</article><article class="legalP" id="paragraf-3-ledd-2">Denne innskrenkning gjelder dog ikke forsåvidt angår Norges utenrikske stasjoner. Derimot er der ikke adgang til å anvende splittflagg på hus som er statseiendom, når bygningen helt eller for den vesentligste del er bortleiet til private.</article><article class="legalP" id="paragraf-3-ledd-3">Videre bør fartøier, leiet av tollvesenet og av statens havnevesen være berettiget til under sin tjeneste å føre splittflagg.</article><article class="legalP" id="paragraf-3-ledd-4">Postførende fartøier kan bruke postflagg bare når skibet er norsk og rederiet har kontrakt med staten om postførsel, og kun i de ruter kontrakten om postførselen gjelder. Skib som bare fører skibsbrev eller kun har postkasse ombord, må bare bruke postflagg efter poststyrets spesielle tillatelse.</article><article class="legalP" id="paragraf-3-ledd-5">Ved utstillinger, dyrskuer, fester o.lign., som ikke arrangeres av staten, må statsflagg ikke benyttes.</article></article><article class="legalArticle" data-lovdata-URL="SF/forskrift/1927-10-21-9733/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Det skal flagges ved statlige virksomheter på de offisielle flaggdager. Flagging skal skje ved bruk av statsflagget.</article><article class="legalP" id="paragraf-4-ledd-2">De offisielle flaggdager er: <table><tbody><tr><td data-text-align="left" data-vertical-align="top">1. januar</td><td data-text-align="left" data-vertical-align="top">1. nyttårsdag</td></tr><tr><td data-text-align="left" data-vertical-align="top">21. januar</td><td data-text-align="left" data-vertical-align="top">H.K.H. Prinsesse Ingrid Alexandras fødselsdag</td></tr><tr><td data-text-align="left" data-vertical-align="top">6. februar</td><td data-text-align="left" data-vertical-align="top">Samefolkets dag</td></tr><tr><td data-text-align="left" data-vertical-align="top">21. februar</td><td data-text-align="left" data-vertical-align="top">H.M. Kong Harald Vs fødselsdag</td></tr><tr><td data-text-align="left" data-vertical-align="top">1. mai</td><td data-text-align="left" data-vertical-align="top">Offentlig høytidsdag</td></tr><tr><td data-text-align="left" data-vertical-align="top">8. mai</td><td data-text-align="left" data-vertical-align="top">Frigjøringsdagen 1945</td></tr><tr><td data-text-align="left" data-vertical-align="top">17. mai</td><td data-text-align="left" data-vertical-align="top">Grunnlovsdagen</td></tr><tr><td data-text-align="left" data-vertical-align="top">7. juni</td><td data-text-align="left" data-vertical-align="top">Unionsoppløsningen 1905</td></tr><tr><td data-text-align="left" data-vertical-align="top">4. juli</td><td data-text-align="left" data-vertical-align="top">H.M. Dronning Sonjas fødselsdag</td></tr><tr><td data-text-align="left" data-vertical-align="top">20. juli</td><td data-text-align="left" data-vertical-align="top">H.K.H. Kronprins Haakon Magnus' fødselsdag</td></tr><tr><td data-text-align="left" data-vertical-align="top">29. juli</td><td data-text-align="left" data-vertical-align="top">Olsokdagen</td></tr><tr><td data-text-align="left" data-vertical-align="top">19. august</td><td data-text-align="left" data-vertical-align="top">H.K.H. Kronprinsesse Mette-Marits fødselsdag</td></tr><tr><td data-text-align="left" data-vertical-align="top">25. desember</td><td data-text-align="left" data-vertical-align="top">1. juledag</td></tr><tr><td data-text-align="left" data-vertical-align="top"><i>Bevegelig</i></td><td data-text-align="left" data-vertical-align="top">1. påskedag</td></tr><tr><td data-text-align="left" data-vertical-align="top"><i>Bevegelig</i></td><td data-text-align="left" data-vertical-align="top">1. pinsedag</td></tr><tr><td data-text-align="left" data-vertical-align="top"><i>Bevegelig</i></td><td data-text-align="left" data-vertical-align="top">Dagen for Stortingsvalg</td></tr></tbody></table></article><article class="legalP" id="paragraf-4-ledd-3">Dessuten kan der også flagges med statsflagg ved andre høytidelige og festlige anledninger innen nasjonen eller kongehuset og ved offisielle besøk av medlemmer av kongehuset og av utenlandske statsoverhoder og fyrstelige personer, samt når det av hensyn til vedkommende statsinstitusjon utøvende virksomhet anses særlig viktig eller ønskelig.</article><article class="legalP" id="paragraf-4-ledd-4">Derimot må statsflagget ikke heises ved høytideligheter av helt privat karakter uten i forbindelse med vedkommende statsinstitusjons utøvende virksomhet.</article><article class="changesToParent">Endret ved <a href="forskrift/2004-12-03-1542">forskrift 3 des 2004 nr. 1542</a> (i kraft 1 jan 2005).</article></article><article class="legalArticle" data-lovdata-URL="SF/forskrift/1927-10-21-9733/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Flagget heises på stang på taket eller fra siden av bygningen eller på frittstående stang; på fartøi på flaggspill akter eller under gaffelen.</article></article><article class="legalArticle" data-lovdata-URL="SF/forskrift/1927-10-21-9733/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Flagget heises i månedene mars til og med oktober kl. 0800, i månedene november til og med februar kl. 0900. Flagget hales ved solnedgang, dog ikke senere enn kl. 2100 hvis solen går ned etter denne tid.</article><article class="legalP" id="paragraf-6-ledd-2">I fylkene Nordland, Troms og Finnmark heises flagget i månedene november til og med februar kl. 1000 og hales kl. 1500.</article><article class="legalP" id="paragraf-6-ledd-3">Flagning på fartøier retter sig efter de almindelige regler for flagning til sjøs.</article><article class="legalP" id="paragraf-6-ledd-4">På tollvesenets bygninger og fartøier samt på havnevesenets fartøier kan der også flagges utenfor de ovennevnte tider. Nærmere bestemmelser herfor gis av vedkommende departement.</article><article class="changesToParent">Endret ved forskrift 2 juli 1948.</article></article><article class="legalArticle" data-lovdata-URL="SF/forskrift/1927-10-21-9733/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Alle spørsmål om bruk av statsflagg på offentlige bygninger blir i tvilstilfelle gjennem vedkommende fagdepartement å forelegge for Utenriksdepartementet.</article></article></main></body></html>