<!DOCTYPE html><html lang="no"><head><title>Forskrift om bachelorgrad ved Høgskolen i Buskerud</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-21-1718</dd><dt class="dokid">DokumentID</dt><dd class="dokid">SF/forskrift/2006-06-21-1718</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskolen i Buskerud</li></ul></dd><dt class="publishedIn">Publisert i</dt><dd class="publishedIn">I 2007 hefte 11</dd><dt class="dateInForce">I kraft fra</dt><dd class="dateInForce">2006-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15">lov/2005-04-01-15</a></li><li><a href="forskrift/2005-12-16-1574/§17">forskrift/2005-12-16-1574/§17</a></li><li><a href="forskrift/2005-12-16-1574/§18">forskrift/2005-12-16-1574/§18</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2007-11-09 14:15</dd><dt class="titleShort">Korttittel</dt><dd class="titleShort">Forskrift om bachelorgrad, HiBu</dd><dt class="title">Tittel</dt><dd class="title">Forskrift om bachelorgrad ved Høgskolen i Buskerud</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Buskerud 21. juni 2006 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler og <a href="forskrift/2005-12-16-1574">forskrift 16. desember 2005 nr. 1574</a> om grader og yrkesutdanninger, beskyttet tittel og normert studietid ved universiteter og høyskoler § 17 og § 18. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>.</dd><dt class="refid">RefID</dt><dd class="refid">forskrift/2006-06-21-1718</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bachelorgrad ved Høgskolen i Buskerud</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Krav til omfang</a></li><li><a href="#paragraf-4">§ 4. Krav til innhold</a></li><li><a href="#paragraf-5">§ 5. Krav til innpassing</a></li><li><a href="#paragraf-6">§ 6. Overlapping</a></li><li><a href="#paragraf-7">§ 7. Vilkår for å få vitnemål ved Høgskolen i Buskerud</a></li><li><a href="#paragraf-8">§ 8. Overgangsordninger</a></li><li><a href="#paragraf-9">§ 9. Utfyllende bestemmelser</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-06-21-1718" id="dokument"><h1>Forskrift om bachelorgrad ved Høgskolen i Buskerud</h1><article class="legalArticle" data-lovdata-URL="SF/forskrift/2006-06-21-1718/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften gjelder krav til graden bachelor ved Høgskolen i Buskerud. Målet for utdanningen ved høgskolen er å gi yrkeskompetanse og/eller opptak til høyere grads utdanning. Oppnådd grad skal oppfylle de generelle kravene for opptak til masterutdanninger ved institusjoner under universitets- og høyskoleloven.</article></article><article class="legalArticle" data-lovdata-URL="SF/forskrift/2006-06-21-1718/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="defaultP"><i>Studiepoeng</i></article><article class="legalP" id="paragraf-2-ledd-1">Måleenhet for omfang av et studium hvor ett fullført studieår er normert til 60 studiepoeng.</article><article class="defaultP"><i>Emne</i></article><article class="legalP" id="paragraf-2-ledd-2">Den minste studiepoenggivende enhet som kan inngå i et fag, en emnesamling/emnegruppe, et studieprogram eller en grad.</article><article class="defaultP"><i>Studieprogram</i></article><article class="legalP" id="paragraf-2-ledd-3">En samling emner som fører fram til en avsluttet eksamen eller grad med et definert innhold i henhold til studie- eller fagplan.</article><article class="defaultP"><i>Emnegrupper</i></article><article class="legalP" id="paragraf-2-ledd-4">En samling emner fra samme eller ulike studieprogram som etter høgskolens vurdering utgjør en naturlig faglig enhet slik dette er definert i studieplan eller rammeplan.</article><article class="defaultP"><i>Integrert yrkesrettet utdanning</i></article><article class="legalP" id="paragraf-2-ledd-5">En utdanning hvis målsetting er å gi yrkeskompetanse. Slik utdanning vil bygge på en nasjonal rammeplan eller en lokal studieplan.</article></article><article class="legalArticle" data-lovdata-URL="SF/forskrift/2006-06-21-1718/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til omfang</span></h2><article class="legalP" id="paragraf-3-ledd-1">Graden bachelor oppnås på grunnlag av fullførte studieprogram eller emnegrupper med et samlet omfang på 180 studiepoeng, tre fullførte studieår.</article></article><article class="legalArticle" data-lovdata-URL="SF/forskrift/2006-06-21-1718/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til innhold</span></h2><article class="legalP" id="paragraf-4-ledd-1">Graden bachelor oppnås når innholdet av studiet er en av følgende:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><span class="miscHeadline"><i>Profesjonsbachelor</i></span><article class="legalP" id="paragraf-4-ledd-1-punkt-1-ledd-1">Integrert yrkesrettet utdanning med omfang på minst 180 studiepoeng.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><span class="miscHeadline"><i>Yrkesrettet bachelor med faglig fordypning</i></span><article class="legalP" id="paragraf-4-ledd-1-punkt-2-ledd-1">Fullført studieprogram med omfang på minst 120 studiepoeng samt fordypning innen samme fagområde på minst 60 studiepoeng.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><span class="miscHeadline"><i>Yrkesrettet tverrfaglig bachelor</i></span><article class="legalP" id="paragraf-4-ledd-1-punkt-3-ledd-1">Fullført studieprogram med omfang på minst 120 studiepoeng, samt fullførte tverrfaglige studieprogram/emnegrupper på til sammen 60 studiepoeng.</article></article></li><li data-name="d." value="4"><article class="listArticle" id="paragraf-4-ledd-1-punkt-4"><span class="miscHeadline"><i>Tverrfaglig bachelor</i></span><article class="legalP" id="paragraf-4-ledd-1-punkt-4-ledd-1">Fullført studieprogram med omfang på minst 90 studiepoeng sammen med et studieprogram/emnegruppe innen et annet område på minst 30 studiepoeng. De resterende 60 studiepoengene kan tas innen studieprogram/emnegrupper som hver har et omfang på minst 10 studiepoeng. Ex.phil./ex.fac. er obligatorisk studieprogram i slik grad.</article></article></li></ol></article></article><article class="legalArticle" data-lovdata-URL="SF/forskrift/2006-06-21-1718/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til innpassing</span></h2><article class="legalP" id="paragraf-5-ledd-1">Utdanning tatt ved andre institusjoner under universitets- og høyskoleloven skal godskrives med det samme antall studiepoeng i kandidatens grad ved Høgskolen i Buskerud.</article><article class="legalP" id="paragraf-5-ledd-2">Utdanning tatt ved institusjoner utenfor loven eller i utlandet kan godskrives kandidaten etter en konkret vurdering.</article></article><article class="legalArticle" data-lovdata-URL="SF/forskrift/2006-06-21-1718/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overlapping</span></h2><article class="legalP" id="paragraf-6-ledd-1">Studieprogram som godskrives i grad må ikke ha en overlapping i sitt faglige innhold på mer enn 10 studiepoeng.</article></article><article class="legalArticle" data-lovdata-URL="SF/forskrift/2006-06-21-1718/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for å få vitnemål ved Høgskolen i Buskerud</span></h2><article class="legalP" id="paragraf-7-ledd-1">For å få vitnemål for bachelorgrad ved Høgskolen i Buskerud må kandidaten ha fullført studieprogram med minst 60 studiepoeng ved høgskolen.</article><article class="legalP" id="paragraf-7-ledd-2">Vitnemålet utstedes kun på norsk. Sammen med vitnemål gis vitnemålstillegg, Diploma Supplement, og karakterutskrift på norsk og engelsk for de eksamener som er avlagt ved Høgskolen i Buskerud.</article></article><article class="legalArticle" data-lovdata-URL="SF/forskrift/2006-06-21-1718/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsordninger</span></h2><article class="legalP" id="paragraf-8-ledd-1">Bachelorgraden tildeles kandidater som oppfyller vilkårene i denne forskriften etter 1. januar 2003.</article><article class="legalP" id="paragraf-8-ledd-2">Kandidater som oppfyller kravene til grad for 3-årig utdanning før 1. januar 2003 tildeles grader etter regelverket på oppfyllingstidspunktet. Kandidater med utdanninger fullført før 2003 vil kunne søke om bachelorgrad dersom kravene til slik grad er oppfylt. Kandidater som oppfyller kravet til både bachelor- og cand.mag.-grad kan ikke kreve å få tildelt bachelorgrad på grunnlag av den samme utdanningen.</article><article class="legalP" id="paragraf-8-ledd-3">Vitnemål for oppnådd bachelorgrad utstedes automatisk for studenter som følger normert studieløp. Studenter som avviker fra normert studieløp må selv søke om vitnemål.</article><article class="legalP" id="paragraf-8-ledd-4">Virkningsdato for bachelorgrader utstedt på grunnlag av eldre utdanninger settes 1. januar 2003, tilsvarende innføringstidspunktet for det nye gradssystemet. Etter 1. august 2005 opphørte tildelingen av cand.mag.-grad ved Høgskolen i Buskerud.</article></article><article class="legalArticle" data-lovdata-URL="SF/forskrift/2006-06-21-1718/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h2><article class="legalP" id="paragraf-9-ledd-1">Høgskolens styre kan gi utfyllende bestemmelser om gradsbenevnelser mv.</article></article><article class="legalArticle" data-lovdata-URL="SF/forskrift/2006-06-21-1718/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. august 2006.</article></article></main></body></html>