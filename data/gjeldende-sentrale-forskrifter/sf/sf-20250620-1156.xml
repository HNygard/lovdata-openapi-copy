<!DOCTYPE html><html lang="nb"><head><title>Forskrift om skoleregler for Samisk videregående skole, Karasjok og Samisk videregående skole og reindriftsskole, Kautokeino</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-20-1156</dd><dt class="dokid">DokumentID</dt><dd class="dokid">SF/forskrift/2025-06-20-1156</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Utdanningsdirektoratet</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="basedOn">Hjemmel</dt><dd class="basedOn"><ul><li><a href="lov/2023-06-09-30/§10-7">lov/2023-06-09-30/§10-7</a></li></ul></dd><dt class="dateOfPublication">Kunngjort</dt><dd class="dateOfPublication">2025-06-23 13:25</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om skoleregler for Samisk videregående skole, Karasjok og Samisk videregående skole og reindriftsskole, Kautokeino</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utdanningsdirektoratet 20. juni 2025 med hjemmel i <a href="lov/2023-06-09-30/§10-7">lov 9. juni 2023 nr. 30 om grunnskoleopplæringa og den vidaregåande opplæringa (opplæringslova) § 10-7</a>.</dd><dt class="refid">RefID</dt><dd class="refid">forskrift/2025-06-20-1156</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om skoleregler for Samisk videregående skole, Karasjok og Samisk videregående skole og reindriftsskole, Kautokeino</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kapittel 1. Formål og virkeområde</a><ul class="tocSubUl"><li><a href="#kapittel-1-paragraf-1">§ 1-1. Formål</a></li><li><a href="#kapittel-1-paragraf-2">§ 1-2. Virkeområde</a></li></ul></li><li><a href="#kapittel-2" data-child-interval="§§ 2-1 – 2-5">Kapittel 2. Elevenes rettigheter og plikter</a><ul class="tocSubUl"><li><a href="#kapittel-2-paragraf-1">§ 2-1. Elevenes rettigheter</a></li><li><a href="#kapittel-2-paragraf-2">§ 2-2. Orden</a></li><li><a href="#kapittel-2-paragraf-3">§ 2-3. Oppførsel</a></li><li><a href="#kapittel-2-paragraf-4">§ 2-4. Vurdering i orden og oppførsel</a></li><li><a href="#kapittel-2-paragraf-5">§ 2-5. Fravær og oppmøte</a></li></ul></li><li><a href="#kapittel-3" data-child-interval="§§ 3-1 – 3-3">Kapittel 3. Skoledemokrati</a><ul class="tocSubUl"><li><a href="#kapittel-3-paragraf-1">§ 3-1. Organisering av skoledemokratiet</a></li><li><a href="#kapittel-3-paragraf-2">§ 3-2. Elevråd</a></li><li><a href="#kapittel-3-paragraf-3">§ 3-3. Skoleutvalg</a></li></ul></li><li><a href="#kapittel-4" data-child-interval="§§ 4-1 – 4-4">Kapittel 4. Saksbehandling og sanksjoner</a><ul class="tocSubUl"><li><a href="#kapittel-4-paragraf-1">§ 4-1. Saksbehandling ved bruk av tiltak</a></li><li><a href="#kapittel-4-paragraf-2">§ 4-2. Tiltak ved brudd på skolereglene</a></li><li><a href="#kapittel-4-paragraf-3">§ 4-3. Særlige tiltak og saksbehandling</a></li><li><a href="#kapittel-4-paragraf-4">§ 4-4. Klageinstans</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Diverse bestemmelser</a><ul class="tocSubUl"><li><a href="#kapittel-5-paragraf-1">§ 5-1. Straffbare forhold</a></li><li><a href="#kapittel-5-paragraf-2">§ 5-2. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-06-20-1156" id="dokument"><h1>Forskrift om skoleregler for Samisk videregående skole, Karasjok og Samisk videregående skole og reindriftsskole, Kautokeino</h1><section class="section" data-name="kap1" id="kapittel-1" data-lovdata-URL="SF/forskrift/2025-06-20-1156/KAPITTEL_1"><h2>Kapittel 1. Formål og virkeområde</h2><article class="legalArticle" data-lovdata-URL="SF/forskrift/2025-06-20-1156/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Skolereglene skal bidra til at elevene har et trygt og godt skolemiljø, som skaper trivsel, inkludering og gir et godt grunnlag for læring. Reglene skal bidra til god orden, oppførsel og gode arbeidsvaner. Reglene skal legge til rette for at elevene får være med på å planlegge, gjennomføre og vurdere virksomheten til skolen.</article><article class="legalP" id="kapittel-1-paragraf-1-ledd-2">Reglene gir informasjon om organisering av skoledemokratiet, elevens rettigheter og plikter, konsekvenser når skolereglene brytes, og hvordan slike saker skal behandles.</article><article class="legalP" id="kapittel-1-paragraf-1-ledd-3">Elevens beste skal være et grunnleggende hensyn i alle saker som behandles etter denne forskriften, jf. <a href="lov/2023-06-09-30/§10-1">oppll. § 10-1</a>.</article></article><article class="legalArticle" data-lovdata-URL="SF/forskrift/2025-06-20-1156/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Skolereglene gjelder for alle elever på skolen.</article><article class="legalP" id="kapittel-1-paragraf-2-ledd-2">Skolereglene gjelder i skoletiden, på skolens område og ved aktiviteter og på arrangementer i skolens regi. Skolereglene gjelder også når elevene har yrkesfaglig fordypning i bedrift. Skolereglene gjelder også for handlinger som skjer utenfor skolens område, på skoleveien og i det digitale rom når handlingen har en klar tilknytning til skolen og skolemiljøet.</article></article></section><section class="section" data-name="kap2" id="kapittel-2" data-lovdata-URL="SF/forskrift/2025-06-20-1156/KAPITTEL_2"><h2>Kapittel 2. Elevenes rettigheter og plikter</h2><article class="legalArticle" data-lovdata-URL="SF/forskrift/2025-06-20-1156/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Elevenes rettigheter</span></h3><article class="legalP" id="kapittel-2-paragraf-1-ledd-1">Elevene har rett til å bli behandlet med høflighet, respekt og omtanke. Skolen skal ivareta elevens rett til å bli hørt, og det skal legges vekt på meningen deres etter alder og modenhet, jf. <a href="lov/2023-06-09-30/§10-2">oppll. § 10-2</a>.</article></article><article class="legalArticle" data-lovdata-URL="SF/forskrift/2025-06-20-1156/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Orden</span></h3><article class="legalP" id="kapittel-2-paragraf-2-ledd-1">Elevene skal møte presis, vise gode arbeidsvaner og god arbeidsinnsats. Det er god orden å:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">melde fra til skolen ved fravær</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">dokumentere fravær innen de frister som er satt, i tråd med gjeldende fraværsrutiner</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">holde orden på, og ha med nødvendige læremidler og utstyr</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">følge verne- og sikkerhetsregler og bruke arbeidstøy og verneutstyr som kreves i læreplan eller som er påbudt</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">behandle skolens eiendom og utstyr forsiktig og rydde opp etter seg ved bruk av skolens arealer og kantine.</article></article></li></ol></article></article><article class="legalArticle" data-lovdata-URL="SF/forskrift/2025-06-20-1156/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Oppførsel</span></h3><article class="legalP" id="kapittel-2-paragraf-3-ledd-1">Elevene skal bidra til å skape et godt skolemiljø ved å opptre hensynsfullt og høflig overfor hverandre, og vise alminnelig god folkeskikk. Det er god oppførsel å bidra til arbeidsro i timene, følge læreren undervisning og øvrige ansattes anvisninger og behandle skolens og andres eiendeler på en forsvarlig måte.</article><article class="legalP" id="kapittel-2-paragraf-3-ledd-2">Det er ikke tillatt å:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">bruke grovt språk, mobbe eller krenke andre fysisk, verbalt eller digitalt, være voldelig eller komme med trusler</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">bruke mobiltelefoner under opplæringen med mindre dette er avtalt med læreren</article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">ta eller bruke bilder, film eller lydopptak av medelever, lærere, ansatte eller andre uten deres samtykke</article></article></li><li data-name="d." value="4"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">laste ned pornografisk, rasistisk eller annet krenkende eller ulovlig materiale, eller å spre dette fysisk eller elektronisk</article></article></li><li data-name="e." value="5"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">drive med pengespill</article></article></li><li data-name="f." value="6"><article class="listArticle" id="kapittel-2-paragraf-3-ledd-2-punkt-6"><article class="legalP" id="kapittel-2-paragraf-3-ledd-2-punkt-6-ledd-1">oppbevare, bruke, selge eller kjøpe tobakk, snus, e-sigaretter, alkohol, narkotika, andre rusmidler eller dopingmidler</article></article></li><li data-name="g." value="7"><article class="listArticle" id="kapittel-2-paragraf-3-ledd-2-punkt-7"><article class="legalP" id="kapittel-2-paragraf-3-ledd-2-punkt-7-ledd-1">ha med farlige gjenstander eller våpen, med mindre det er en nødvendig del av opplæringen</article></article></li><li data-name="h." value="8"><article class="listArticle" id="kapittel-2-paragraf-3-ledd-2-punkt-8"><article class="legalP" id="kapittel-2-paragraf-3-ledd-2-punkt-8-ledd-1">fuske eller forsøke å fuske på prøver eller innleveringer ved å motta hjelp fra andre, gi hjelp til andre eller benytte hjelpemidler som ikke er tillatt</article></article></li><li data-name="i." value="9"><article class="listArticle" id="kapittel-2-paragraf-3-ledd-2-punkt-9"><article class="legalP" id="kapittel-2-paragraf-3-ledd-2-punkt-9-ledd-1">bruke andres oppgaveløsninger som sitt eget, herunder tekster og løsninger lastet ned fra internett eller materiell generert av kunstig intelligens</article></article></li><li data-name="j." value="10"><article class="listArticle" id="kapittel-2-paragraf-3-ledd-2-punkt-10"><article class="legalP" id="kapittel-2-paragraf-3-ledd-2-punkt-10-ledd-1">ikke anerkjenne andres arbeid, for eksempel ved å ikke bruke kildehenvisninger.</article></article></li></ol></article></article><article class="legalArticle" data-lovdata-URL="SF/forskrift/2025-06-20-1156/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Vurdering i orden og oppførsel</span></h3><article class="legalP" id="kapittel-2-paragraf-4-ledd-1">Gjentatte brudd på reglene om orden eller om oppførsel kan føre til nedsatt karakter, jf. <a href="forskrift/2024-06-03-900/§9-17">opplæringsforskriften § 9-17</a>. Ved vurdering av nedsatt karakter i orden eller oppførsel, skal det ikke legges avgjørende vekt på enkelthendelser, med mindre de er klanderverdige eller grove, jf. <a href="forskrift/2024-06-03-900/§9-2">opplæringsforskriften § 9-2</a>.</article><article class="legalP" id="kapittel-2-paragraf-4-ledd-2">Skolen bruker skriftlig anmerkning for å føre oversikt over brudd på reglene om orden eller oppførsel. Anmerkningene får betydning for vurderingen i orden og oppførsel.</article><article class="legalP" id="kapittel-2-paragraf-4-ledd-3">Foreldrene til mindreårige elever eller eleven skal varsles dersom det er fare for at eleven får nedsatt karakter i orden eller oppførsel, jf. <a href="forskrift/2024-06-03-900/§9-7">opplæringsforskriften § 9-7</a>. Varslingsplikten gjelder likevel ikke dersom et tiltak for en enkelthendelse er årsaken til den nedsatte karakteren i orden eller oppførsel, jf. <a href="forskrift/2024-06-03-900/§9-17">opplæringsforskriften § 9-17</a>.</article></article><article class="legalArticle" data-lovdata-URL="SF/forskrift/2025-06-20-1156/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Fravær og oppmøte</span></h3><article class="legalP" id="kapittel-2-paragraf-5-ledd-1">Elevene skal være til stede under opplæringen dersom ikke annet er avtalt med skolen.</article><article class="legalP" id="kapittel-2-paragraf-5-ledd-2">Forsentkomming inntil 15 minutter etter opplæringen har startet, registreres med anmerkning. Dersom forsentkommingen er på 15 minutter eller mer, registreres dette som timefravær.</article><article class="legalP" id="kapittel-2-paragraf-5-ledd-3">Eleven må melde fra så raskt som mulig til skolen ved sykdom eller andre årsaker til fravær. Dette gjelder også dersom eleven må forlate opplæringen. Dersom et fravær vedvarer, skal eleven gi ny melding til skolen om dette.</article><article class="legalP" id="kapittel-2-paragraf-5-ledd-4">Skolen skal sørge for å følge opp elever med fravær, jf. <a href="lov/2023-06-09-30/§10-6">oppll. § 10-6</a>. Hvordan oppfølgingen skal være, vurderes ut fra årsaken til fraværet og hvor langvarig og hyppig fraværet er.</article></article></section><section class="section" data-name="kap3" id="kapittel-3" data-lovdata-URL="SF/forskrift/2025-06-20-1156/KAPITTEL_3"><h2>Kapittel 3. Skoledemokrati</h2><article class="legalArticle" data-lovdata-URL="SF/forskrift/2025-06-20-1156/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Organisering av skoledemokratiet</span></h3><article class="legalP" id="kapittel-3-paragraf-1-ledd-1">Skolen skal legge til rette for at elevene skal ytre seg fritt, og oppfordre til å delta i skoledemokratiet. Skolen skal også ta elevene med på planlegging, gjennomføring og vurdering av virksomheten, blant annet arbeid med skolemiljø, kvalitetsutvikling og fastsettelse av skoleregler.</article><article class="legalP" id="kapittel-3-paragraf-1-ledd-2">Skolen skal oppmuntre elevene til å ha engasjement for skolen og samfunnet, gi nødvendig opplæring og sørge for at deltakere i skolens organer får gode arbeidsforhold.</article><article class="legalP" id="kapittel-3-paragraf-1-ledd-3">Skolen skal ha følgende organer:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">elevråd som er valgt av elevene på skolen</article></article></li><li data-name="b." value="2"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">skoleutvalg.</article></article></li></ol></article><article class="legalP" id="kapittel-3-paragraf-1-ledd-4">Skolen kan velge å ha flere organer for brukermedvirkning, som skolemiljøutvalg. Elevene kan velge en annen organisering enn elevråd. Utdanningsdirektoratet gir skolene myndighet til å fastsette utfyllende regler om organer for brukermedvirkning.</article></article><article class="legalArticle" data-lovdata-URL="SF/forskrift/2025-06-20-1156/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Elevråd</span></h3><article class="legalP" id="kapittel-3-paragraf-2-ledd-1">Innen utgangen av september hvert kalenderår skal skolen legge til rette for valg av elevråd. Elevrådet bør gjenspeile alderssammensetningen til elevene på skolen. Rektor, eller den som rektor delegerer til, har møte- og talerett på elevrådsmøtene.</article><article class="legalP" id="kapittel-3-paragraf-2-ledd-2">Elevrådet er et rådgivende organ som har rett til å uttale seg om alle saker som gjelder elevene på skolen, inkludert høringsforslag som skolen mottar.</article><article class="legalP" id="kapittel-3-paragraf-2-ledd-3">Skolen og elevrådet skal sikre at alle elevene på skolen kan delta aktivt i skolens arbeid. Dette kan for eksempel gjøres gjennom allmøter, digitale avstemninger, debatter eller ytringer.</article></article><article class="legalArticle" data-lovdata-URL="SF/forskrift/2025-06-20-1156/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Skoleutvalg</span></h3><article class="legalP" id="kapittel-3-paragraf-3-ledd-1">Skoleutvalget består av representanter for ansatte, elever og rektor ved skolen som representant for Utdanningsdirektoratet. Elevrådet velger to representanter til skoleutvalget. Skoleutvalget fungerer som et rådgivende organ for rektor, og har rett til å uttale seg i alle saker som gjelder skolen.</article></article></section><section class="section" data-name="kap4" id="kapittel-4" data-lovdata-URL="SF/forskrift/2025-06-20-1156/KAPITTEL_4"><h2>Kapittel 4. Saksbehandling og sanksjoner</h2><article class="legalArticle" data-lovdata-URL="SF/forskrift/2025-06-20-1156/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Saksbehandling ved bruk av tiltak</span></h3><article class="legalP" id="kapittel-4-paragraf-1-ledd-1">For elever som bryter skolereglene i <a href="forskrift/2025-06-20-1156/kap2">kapittel 2</a>, kan tiltak brukes. Eleven skal høres før det blir tatt en avgjørelse om tiltak. Tiltaket skal formidles til eleven og registreres med begrunnelse. Tiltakene skal stå i rimelig forhold til elevens brudd på reglene, hvor alvorlighetsgrad og gjentakelse har betydning for valg av tiltak.</article><article class="legalP" id="kapittel-4-paragraf-1-ledd-2">Eleven plikter å følge de tiltakene som skolen har vedtatt. Ved manglende overholdelse kan det vedtas nye tiltak. Det er ikke lov å med kollektive tiltak for noe en elev har gjort seg skyldig i.</article></article><article class="legalArticle" data-lovdata-URL="SF/forskrift/2025-06-20-1156/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Tiltak ved brudd på skolereglene</span></h3><article class="legalP" id="kapittel-4-paragraf-2-ledd-1">Tiltak som kan settes inn ved brudd på skolereglene er:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">skriftlig anmerkning</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">inndra mobiltelefon i timen</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">frata eleven ulovlige gjenstander eller rusmidler</article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">utføring av pålagte oppgaver, begrenset adgang til utstyr, verksted, spesialrom med spesifisering av tidsrom</article></article></li><li data-name="e." value="5"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">utbedring av skader eleven har utført med hensikt</article></article></li><li data-name="f." value="6"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">bortvisning fra klasse/gruppe for resten av en opplæringsøkt, avgrenset til to klokketimer, etter lærers avgjørelse</article></article></li><li data-name="g." value="7"><article class="listArticle" id="kapittel-4-paragraf-2-ledd-1-punkt-7"><article class="legalP" id="kapittel-4-paragraf-2-ledd-1-punkt-7-ledd-1">nedsatt karakter i orden eller oppførsel, jf. <a href="forskrift/2025-06-20-1156/§2-4">§ 2-4</a>.</article></article></li></ol></article></article><article class="legalArticle" data-lovdata-URL="SF/forskrift/2025-06-20-1156/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Særlige tiltak og saksbehandling</span></h3><article class="legalP" id="kapittel-4-paragraf-3-ledd-1">Følgende tiltak for brudd på skolereglene, regnes som særlige tiltak:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">bortvisning fra skolen for resten av skoledagen etter vedtak av rektor</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">bortvisning fra og med en hel skoledag og inntil fem skoledager etter vedtak av rektor</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">bortvisning for resten av skoleåret etter vedtak av Utdanningsdirektoratet hvis regelbruddet eller regelbruddene er særlig alvorlig.</article></article></li></ol></article><article class="legalP" id="kapittel-4-paragraf-3-ledd-2">Ved særlige tiltak skal det fattes et enkeltvedtak etter reglene <a href="lov/1967-02-10">forvaltningsloven</a>. Vedtak om tiltak skal være skriftlig, begrunnet og opplyse om elevens rett til å klage. Før særlige tiltak blir vurdert og besluttet, skal eleven få mulighet til å forklare seg muntlig. Rektor bør tilby eleven å ha med seg en person til denne samtalen. Foresatte til elever under 18 år skal uansett varsles.</article><article class="legalP" id="kapittel-4-paragraf-3-ledd-3">Eleven kan bortvises etter alvorlige enkelthendelser eller gjentatte brudd på skolereglene jf. <a href="lov/2023-06-09-30/§13-1">oppll. § 13-1</a>. Før bortvisning besluttes, skal hjelpetiltak og mildere sanksjoner vurderes. Eleven kan ikke bortvises dersom mindre inngripende tiltak er tilstrekkelige, jf. <a href="lov/2023-06-09-30/§13-1">oppll. § 13-1</a>.</article></article><article class="legalArticle" data-lovdata-URL="SF/forskrift/2025-06-20-1156/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Klageinstans</span></h3><article class="legalP" id="kapittel-4-paragraf-4-ledd-1">For vedtak etter <a href="lov/2023-06-09-30">opplæringsloven</a> gjelder reglene om klageinstans jf. <a href="lov/1967-02-10/§28">forvaltningsloven § 28</a>. Alle klager skal sendes til skolen ved rektor.</article></article></section><section class="section" data-name="kap5" id="kapittel-5" data-lovdata-URL="SF/forskrift/2025-06-20-1156/KAPITTEL_5"><h2>Kapittel 5. Diverse bestemmelser</h2><article class="legalArticle" data-lovdata-URL="SF/forskrift/2025-06-20-1156/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Straffbare forhold</span></h3><article class="legalP" id="kapittel-5-paragraf-1-ledd-1">Straffbare forhold innenfor skolereglenes virkeområde, jf. <a href="forskrift/2025-06-20-1156/§1-2">§ 1-2</a>, vil bli meldt til politiet.</article></article><article class="legalArticle" data-lovdata-URL="SF/forskrift/2025-06-20-1156/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Forskriften trer i kraft 1. august 2025.</article></article></section></main></body></html>