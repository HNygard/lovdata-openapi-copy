<!DOCTYPE html><html lang="no"><head><title>Forskrift om innføring av Bremnes-modellen som prøveordning i norsk lakse- og ørretoppdrett</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-30-855</dd><dt class="dokid">DokumentID</dt><dd class="dokid">SF/forskrift/2016-06-30-855</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeri- og havbruksavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 10</dd><dt class="dateInForce">I kraft fra</dt><dd class="dateInForce">2016-06-30</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-07-07</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-07-07-908">forskrift/2016-07-07-908</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-79/§5">lov/2005-06-17-79/§5</a></li><li><a href="lov/2005-06-17-79/§6">lov/2005-06-17-79/§6</a></li><li><a href="lov/2005-06-17-79/§7">lov/2005-06-17-79/§7</a></li><li><a href="lov/2005-06-17-79/§26">lov/2005-06-17-79/§26</a></li></ul></dd><dt class="dateOfPublication">Kunngjort</dt><dd class="dateOfPublication">2016-07-01 15:40</dd><dt class="titleShort">Korttittel</dt><dd class="titleShort">Forskrift om innføring av Bremnes-modellen i fiskeoppdrett</dd><dt class="title">Tittel</dt><dd class="title">Forskrift om innføring av Bremnes-modellen som prøveordning i norsk lakse- og ørretoppdrett</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 30. juni 2016 med hjemmel i <a href="lov/2005-06-17-79">lov 17. juni 2005 nr. 79</a> om akvakultur (akvakulturloven) <a href="lov/2005-06-17-79/§5">§ 5</a>, <a href="lov/2005-06-17-79/§6">§ 6</a>, <a href="lov/2005-06-17-79/§7">§ 7</a> og <a href="lov/2005-06-17-79/§26">§ 26</a>. <br /><strong>Endret</strong> ved <a href="forskrift/2016-07-06-903">forskrifter 6 juli 2016 nr. 903</a>, <a href="forskrift/2016-07-07-908">7 juli 2016 nr. 908</a>.</dd><dt class="refid">RefID</dt><dd class="refid">forskrift/2016-06-30-855</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innføring av Bremnes-modellen som prøveordning i norsk lakse- og ørretoppdrett</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Kunngjøring av tilbud</a></li><li><a href="#paragraf-4">§ 4. Vederlag</a></li><li><a href="#paragraf-5">§ 5. Søknad</a></li><li><a href="#paragraf-6">§ 6. Vilkår</a></li><li><a href="#paragraf-7">§ 7. Vedtak</a></li><li><a href="#paragraf-8">§ 8. Ikraftsetting</a></li><li><a href="#kapittel-1">Vedlegg 1</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-06-30-855" id="dokument"><h1>Forskrift om innføring av Bremnes-modellen som prøveordning i norsk lakse- og ørretoppdrett</h1><article class="legalArticle" data-lovdata-URL="SF/forskrift/2016-06-30-855/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal fremme akvakulturnæringens lønnsomhet og konkurransekraft innenfor rammene av en bærekraftig utvikling og bidra til verdiskaping på kysten, ved å innføre Bremnes-modellen som en prøveordning frem til og med 31. desember 2019 i norsk lakse- og ørretoppdrett.</article></article><article class="legalArticle" data-lovdata-URL="SF/forskrift/2016-06-30-855/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder kommersielle tillatelser til oppdrett av laks, ørret og regnbueørret i sjøvann, samt tillatelser til utviklingsformål.</article><article class="legalP" id="paragraf-2-ledd-2">Forskriften gir innehavere av tillatelser nevnt i første ledd tilbud om å endre tillatelsens avgrensning i MTB frem til og med 31. desember 2019 slik det fremkommer av vedlegg 1 til denne forskriften.</article></article><article class="legalArticle" data-lovdata-URL="SF/forskrift/2016-06-30-855/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kunngjøring av tilbud</span></h2><article class="legalP" id="paragraf-3-ledd-1">Tilbudet om å endre avgrensning av tillatelser skal offentliggjøres på Fiskeridirektoratets nettsider når departementet bestemmer. Fiskeridirektoratet utarbeider kunngjøringstekst og annen dokumentasjon til bruk for søknad og forvaltning av ordningen.</article><article class="legalP" id="paragraf-3-ledd-2">Kunngjøringen skal minimum inneholde følgende:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Krav til søknad og frist for innsending.</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Informasjon om vederlag og innbetaling av dette.</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Informasjon om vilkår.</article></article></li></ol></article><article class="changesToParent">Endret ved <a href="forskrift/2016-07-06-903">forskrift 6 juli 2016 nr. 903</a>.</article></article><article class="legalArticle" data-lovdata-URL="SF/forskrift/2016-06-30-855/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vederlag</span></h2><article class="legalP" id="paragraf-4-ledd-1">For endring av tillatelsens avgrensning etter denne forskriften skal det betales vederlag til staten:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">For tillatelser i Troms og Finnmark som er avgrenset til 945 tonn, er vederlaget 1&#xa0;500&#xa0;000 kroner.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">For tillatelser i resten av landet som er avgrenset til 780 tonn, er vederlaget 1&#xa0;500&#xa0;000 kroner.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">For tillatelser som er avgrenset på annen måte, er vederlaget 1923 kroner per tonn tillatelsen er avgrenset til.</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">For tillatelser som er tildelt etter 1. august 2016 gjelder bokstavene a til c, men slik at vederlaget inflasjonsjusteres. Vederlagets størrelse reduseres deretter etter hvor lang tid som er igjen av prøveperioden.</article></article></li></ol></article><article class="legalP" id="paragraf-4-ledd-2">Vederlaget skal betales til Fiskeridirektoratet, Økonomiseksjonen, Postboks 185 Sentrum, 5804 Bergen, kontonummer 7694&#xa0;05&#xa0;09048, og være merket med «Vederlag 2016 – [nummer på tillatelsen]».</article></article><article class="legalArticle" data-lovdata-URL="SF/forskrift/2016-06-30-855/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h2><article class="legalP" id="paragraf-5-ledd-1">Dersom innehaveren av tillatelse som nevnt i <a href="forskrift/2016-06-30-855/§2">§ 2</a> første ledd ønsker å endre tillatelsens avgrensning skal innehaveren sende søknad til fylkeskommunen i det fylket tillatelsen hører hjemme.</article><article class="legalP" id="paragraf-5-ledd-2">Søknaden skal være sendt senest 1. september 2016. Det er kun tillatt å sende søknaden med rekommandert brev, per faks eller elektronisk. Oppmøte hos den enkelte fylkeskommune, enten personlig eller ved fullmektig, er også tillatt. Ved oppmøte skal søknaden være mottatt senest 1. september kl. 1500.</article><article class="legalP" id="paragraf-5-ledd-3">Fristen i andre ledd gjelder ikke for innehaver av tillatelse som er tildelt etter 1. august 2016. For innehaver av slik tillatelse gjelder en frist på to måneder fra tillatelsesdokumentet utstedes.</article><article class="legalP" id="paragraf-5-ledd-4">Søknaden skrives på fastsatt skjema og skal ellers inneholde kvittering for innbetalt vederlag. Søknaden skal merkes med «Søknad om innføring av Bremnes-modellen».</article><article class="legalP" id="paragraf-5-ledd-5">Det skal ikke betales søknadsgebyr for søknad etter denne forskriften.</article></article><article class="legalArticle" data-lovdata-URL="SF/forskrift/2016-06-30-855/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår</span></h2><article class="legalP" id="paragraf-6-ledd-1">Dersom innehaver av tillatelse får endret tillatelsens avgrensning etter denne forskriften, jf. <a href="forskrift/2016-06-30-855/§7">§ 7</a>, gjelder den nye avgrensningen fra vedtakstidspunktet, likevel tidligst 1. august 2016 og frem til 31. desember 2019. Dette er likevel ikke til hinder for at kapasiteten kan endres i eller i medhold av akvakulturloven.</article><article class="legalP" id="paragraf-6-ledd-2">Innehaver av tillatelse kan frem til 1. september 2018 når som helst melde fra til Fiskeridirektoratet om at innehaveren ønsker at tillatelsen tilbakeføres til avgrensningen denne hadde på vedtakstidspunktet, jf. <a href="forskrift/2016-06-30-855/§7">§ 7</a>. Ved slik melding refunderes ikke innbetalt vederlag, og tillatelsen kan ikke igjen meldes inn prøveordningen.</article><article class="legalP" id="paragraf-6-ledd-3">Eventuelle endringer i tillatelsens avgrensing i perioden frem til 31. desember 2019 videreføres etter denne dato med utgangspunkt i tillatelsens pålydende avgrensning på vedtakstidspunktet, jf. <a href="forskrift/2016-06-30-855/§7">§ 7</a>.</article></article><article class="legalArticle" data-lovdata-URL="SF/forskrift/2016-06-30-855/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vedtak</span></h2><article class="legalP" id="paragraf-7-ledd-1">Fylkeskommunen i det fylket tillatelsen hører hjemme skal behandle søknaden og gjøre vedtak. Fiskeridirektoratet er klageinstans. Søknad som blir levert for sent blir ikke behandlet.</article><article class="legalP" id="paragraf-7-ledd-2">Fylkeskommunen skal gjøre positivt vedtak dersom søknaden oppfyller kravene i <a href="forskrift/2016-06-30-855/§5">§ 5</a>.</article><article class="legalP" id="paragraf-7-ledd-3">Dersom det ikke er lagt ved kvittering, skal fylkeskommunen be Fiskeridirektoratet kontrollere om vederlaget likevel er innbetalt og bokført innen fristen som følger av <a href="forskrift/2016-06-30-855/§5">§ 5</a> andre og tredje ledd. Dersom det ikke er lagt ved kvittering eller vederlaget ikke er bokført innen fristen, og forsinkelsen ikke skyldes force majeure etter norsk rett, blir søknaden ikke behandlet.</article><article class="legalP" id="paragraf-7-ledd-4">Dersom søknaden har andre feil eller mangler, setter fylkeskommunen en rimelig frist for retting.</article><article class="legalP" id="paragraf-7-ledd-5">Dersom et vedtak om å avvise søknaden blir opprettholdt hos klageinstansen, refunderes eventuelt innbetalt vederlag.</article></article><article class="legalArticle" data-lovdata-URL="SF/forskrift/2016-06-30-855/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting</span></h2><article class="legalP" id="paragraf-8-ledd-1">Denne forskriften trer i kraft straks.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2016-06-30-855/KAPITTEL_1"><h2>Vedlegg 1</h2><article class="legalP" id="kapittel-1-ledd-1">Tillatt MTB skal beregnes forholdsvis utfra prosentene oppgitt som differansen mellom dagens MTB og Bremnes-modellen i tabellen under. MTB-grensen rundes av til nærmeste hele tonn.</article><article class="legalP" id="kapittel-1-ledd-2">Tabellen under viser hvordan MTB-grensene vil se ut for en alminnelig tillatelse henholdsvis sør for Troms og Troms og Finnmark med biomasseprofilen i prøveordningen. Tabellen viser også dagens kapasitet basert på den gjeldende, konstante MTB-begrensningen. <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>jan.</i></th><th data-text-align="left" data-vertical-align="top"><i>feb.</i></th><th data-text-align="left" data-vertical-align="top"><i>mars</i></th><th data-text-align="left" data-vertical-align="top"><i>apr.</i></th><th data-text-align="left" data-vertical-align="top"><i>mai</i></th><th data-text-align="left" data-vertical-align="top"><i>juni</i></th><th data-text-align="left" data-vertical-align="top"><i>juli</i></th><th data-text-align="left" data-vertical-align="top"><i>aug.</i></th><th data-text-align="left" data-vertical-align="top"><i>sep.</i></th><th data-text-align="left" data-vertical-align="top"><i>okt.</i></th><th data-text-align="left" data-vertical-align="top"><i>nov.</i></th><th data-text-align="left" data-vertical-align="top"><i>des.</i></th><th data-text-align="left" data-vertical-align="top"><i>snitt</i></th></tr><tr><th data-text-align="left" data-vertical-align="top"><i>Differanse</i></th><th data-text-align="left" data-vertical-align="top"><i>2,5&#xa0;%</i></th><th data-text-align="left" data-vertical-align="top"><i>1,0&#xa0;%</i></th><th data-text-align="left" data-vertical-align="top"><i>–2,5&#xa0;%</i></th><th data-text-align="left" data-vertical-align="top"><i>–6,0&#xa0;%</i></th><th data-text-align="left" data-vertical-align="top"><i>–6,0&#xa0;%</i></th><th data-text-align="left" data-vertical-align="top"><i>–6,0&#xa0;%</i></th><th data-text-align="left" data-vertical-align="top"><i>–2,5&#xa0;%</i></th><th data-text-align="left" data-vertical-align="top"><i>0,0&#xa0;%</i></th><th data-text-align="left" data-vertical-align="top"><i>2,5&#xa0;%</i></th><th data-text-align="left" data-vertical-align="top"><i>5,0&#xa0;%</i></th><th data-text-align="left" data-vertical-align="top"><i>7,0&#xa0;%</i></th><th data-text-align="left" data-vertical-align="top"><i>5,0&#xa0;%</i></th><th data-text-align="left" data-vertical-align="top"><i>0,0&#xa0;%</i></th></tr></thead><tbody><tr><td data-text-align="left" data-vertical-align="top"><i>Sør for</i><br /><i>Troms</i></td><td data-text-align="left" data-vertical-align="top"><i>jan.</i></td><td data-text-align="left" data-vertical-align="top"><i>feb.</i></td><td data-text-align="left" data-vertical-align="top"><i>mars</i></td><td data-text-align="left" data-vertical-align="top"><i>apr.</i></td><td data-text-align="left" data-vertical-align="top"><i>mai</i></td><td data-text-align="left" data-vertical-align="top"><i>juni</i></td><td data-text-align="left" data-vertical-align="top"><i>juli</i></td><td data-text-align="left" data-vertical-align="top"><i>aug.</i></td><td data-text-align="left" data-vertical-align="top"><i>sep.</i></td><td data-text-align="left" data-vertical-align="top"><i>okt.</i></td><td data-text-align="left" data-vertical-align="top"><i>nov.</i></td><td data-text-align="left" data-vertical-align="top"><i>des.</i></td><td data-text-align="left" data-vertical-align="top"><i>snitt</i></td></tr><tr><td data-text-align="left" data-vertical-align="top">Dagens MTB,<br />tonn</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td><td data-text-align="left" data-vertical-align="top">780</td></tr><tr><td data-text-align="left" data-vertical-align="top">Bremnes-<br />modellen</td><td data-text-align="left" data-vertical-align="top">800</td><td data-text-align="left" data-vertical-align="top">788</td><td data-text-align="left" data-vertical-align="top">761</td><td data-text-align="left" data-vertical-align="top">733</td><td data-text-align="left" data-vertical-align="top">733</td><td data-text-align="left" data-vertical-align="top">733</td><td data-text-align="left" data-vertical-align="top">761</td><td data-text-align="left" data-vertical-align="top">780</td><td data-text-align="left" data-vertical-align="top">800</td><td data-text-align="left" data-vertical-align="top">819</td><td data-text-align="left" data-vertical-align="top">835</td><td data-text-align="left" data-vertical-align="top">819</td><td data-text-align="left" data-vertical-align="top">780</td></tr><tr><td data-text-align="left" data-vertical-align="top"><i>Troms og</i><br /><i>Finnmark</i></td><td data-text-align="left" data-vertical-align="top"><i>jan.</i></td><td data-text-align="left" data-vertical-align="top"><i>feb.</i></td><td data-text-align="left" data-vertical-align="top"><i>mars</i></td><td data-text-align="left" data-vertical-align="top"><i>apr.</i></td><td data-text-align="left" data-vertical-align="top"><i>mai</i></td><td data-text-align="left" data-vertical-align="top"><i>juni</i></td><td data-text-align="left" data-vertical-align="top"><i>juli</i></td><td data-text-align="left" data-vertical-align="top"><i>aug.</i></td><td data-text-align="left" data-vertical-align="top"><i>sep.</i></td><td data-text-align="left" data-vertical-align="top"><i>okt.</i></td><td data-text-align="left" data-vertical-align="top"><i>nov.</i></td><td data-text-align="left" data-vertical-align="top"><i>des.</i></td><td data-text-align="left" data-vertical-align="top"><i>snitt</i></td></tr><tr><td data-text-align="left" data-vertical-align="top">Dagens MTB,<br />tonn</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td><td data-text-align="left" data-vertical-align="top">945</td></tr><tr><td data-text-align="left" data-vertical-align="top">Bremnes-<br />modellen</td><td data-text-align="left" data-vertical-align="top">969</td><td data-text-align="left" data-vertical-align="top">954</td><td data-text-align="left" data-vertical-align="top">921</td><td data-text-align="left" data-vertical-align="top">888</td><td data-text-align="left" data-vertical-align="top">888</td><td data-text-align="left" data-vertical-align="top">888</td><td data-text-align="left" data-vertical-align="top">921</td><td data-text-align="left" data-vertical-align="top">945</td><td data-text-align="left" data-vertical-align="top">969</td><td data-text-align="left" data-vertical-align="top">992</td><td data-text-align="left" data-vertical-align="top">1011</td><td data-text-align="left" data-vertical-align="top">992</td><td data-text-align="left" data-vertical-align="top">945</td></tr></tbody></table></article><article class="changesToParent">Endret ved <a href="forskrift/2016-07-07-908">forskrift 7 juli 2016 nr. 908</a>.</article></section></main></body></html>