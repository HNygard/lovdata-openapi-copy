<!DOCTYPE html><html lang="no"><head><title>Forskrift om tilbakelevering av stjålne og ulovlig utførte kulturgjenstander</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-10-04-1179</dd><dt class="dokid">DokumentID</dt><dd class="dokid">SF/forskrift/2001-10-04-1179</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Kunst- og museumsavd.</li></ul></dd><dt class="publishedIn">Publisert i</dt><dd class="publishedIn">I 2001 hefte 13</dd><dt class="dateInForce">I kraft fra</dt><dd class="dateInForce">2001-10-04, 2002-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-06-30</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-06-30-854">forskrift/2016-06-30-854</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-02-28-236">forskrift/1997-02-28-236</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1978-06-09-50/§23f">lov/1978-06-09-50/§23f</a></li></ul></dd><dt class="dateOfPublication">Kunngjort</dt><dd class="dateOfPublication">2001-10-19</dd><dt class="titleShort">Korttittel</dt><dd class="titleShort">Forskr om tilbakelevering av kulturgjenstander</dd><dt class="title">Tittel</dt><dd class="title">Forskrift om tilbakelevering av stjålne og ulovlig utførte kulturgjenstander</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 4. oktober 2001 med hjemmel i <a href="lov/1978-06-09-50">lov av 9. juni 1978 nr. 50</a> om kulturminner <a href="lov/1978-06-09-50/§23f">§ 23f</a>. <br /><strong>EØS-henvisninger:</strong> EØS-avtalen vedlegg II kapittel XXVIII nr. 1 (direktiv <a href="eu/31993l0007">93/7/EØF</a> endret ved direktiv <a href="eu/31996l0100">96/100/EF</a> og direktiv <a href="eu/32001l0038">2001/38/EF</a>). <br /><strong>Endret</strong> ved <a href="forskrift/2002-03-01-229">forskrifter 1 mars 2002 nr. 229</a> (ikrafttredelse), <a href="forskrift/2002-05-14-467">14 mai 2002 nr. 467</a>, <a href="forskrift/2007-01-10-39">10 januar 2007 nr. 39</a>, <a href="forskrift/2016-06-30-854">30 juni 2016 nr. 854</a>.</dd><dt class="refid">RefID</dt><dd class="refid">forskrift/2001-10-04-1179</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilbakelevering av stjålne og ulovlig utførte kulturgjenstander</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li></ul></li></ul></dd></dl></header><main class="documentBody" data-lovdata-URL="SF/forskrift/2001-10-04-1179" id="dokument"><h1>Forskrift om tilbakelevering av stjålne og ulovlig utførte kulturgjenstander</h1><article class="legalArticle" data-lovdata-URL="SF/forskrift/2001-10-04-1179/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">I denne forskrift og i <a href="lov/1978-06-09-50/§23a">kulturminneloven § 23a</a> til <a href="lov/1978-06-09-50/§23f">§ 23f</a> gjelder følgende definisjoner:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">kulturgjenstand, <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-1-ledd-1-punkt-1"><article class="legalP" id="paragraf-1-ledd-1-punkt-1-ledd-1-punkt-1-ledd-1">en gjenstand som før eller etter å ha blitt ulovlig fjernet fra en stats territorium, er klassifisert eller definert som «nasjonalskatt av arkeologisk, forhistorisk, historisk, litterær, kunstnerisk, eller vitenskapelig verdi» i samsvar med nasjonal lovgivning eller nasjonale administrative framgangsmåter, i overensstemmelse med artikkel 36 i TEUV, eller</article></article></li><li data-name="-" value="0"><article class="listArticle" id="paragraf-1-ledd-1-punkt-1-ledd-1-punkt-2"><article class="legalP" id="paragraf-1-ledd-1-punkt-1-ledd-1-punkt-2-ledd-1">som er en integrert del av kirkelige eller andre religiøse institusjoners inventarfortegnelser, eller</article></article></li><li data-name="-" value="0"><article class="listArticle" id="paragraf-1-ledd-1-punkt-1-ledd-1-punkt-3"><article class="legalP" id="paragraf-1-ledd-1-punkt-1-ledd-1-punkt-3-ledd-1">offentlige samlinger som er oppført i katalogene til museer, arkiver og magasiner i biblioteker. Med offentlig samling menes samlinger som eies av en stat som inngår i Det europeiske økonomiske samarbeidsområdet (EØS), som er part i UNIDROIT-konvensjonen av 24. juni 1995 nr. 1 eller UNESCO-konvensjonen av 1970 om tiltak for å forby og hindre ulovlig import og eksport av kulturgjenstander og overføring av eiendomsrett til kulturgjenstander (heretter kalt UNESCO-konvensjonen av 1970), av en lokal eller regional myndighet i en slik stat eller en institusjon på en slik stats territorium som er definert som offentlig i samsvar med vedkommende stats lovgivning, forutsatt at denne institusjonen eies eller i betydelig grad er finansiert av denne staten eller av en lokal eller regional myndighet. I stater utenfor Det europeiske økonomiske samarbeidsområdet, men som er part i UNIDROIT-konvensjonen av 24. juni 1995 nr. 1, vil offentlig samling også omfatte samlinger som eies av en institusjon som er opprettet hovedsakelig for et kulturelt, pedagogisk eller vitenskapelig formål som i vedkommende stat anses å være i offentlighetens interesse,</article></article></li></ul></article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">fjernet ulovlig fra territoriet til en stat som inngår i Det europeiske økonomiske samarbeidsområdet (EØS), som er part i UNIDROIT-konvensjonen av 24. juni 1995 nr. 1 eller UNESCO-konvensjonen av 1970, er <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-1"><article class="legalP" id="paragraf-1-ledd-1-punkt-2-ledd-1-punkt-1-ledd-1">enhver utførsel fra en stats territorium i strid med denne stats lovgivning om definisjon og vern av kulturgjenstander eller kategorier kulturgjenstander,</article></article></li><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-2"><article class="legalP" id="paragraf-1-ledd-1-punkt-2-ledd-1-punkt-2-ledd-1">enhver manglende tilbakelevering ved utløpet av fristen for en midlertidig lovlig utførsel, eller enhver krenkelse av ett av de øvrige vilkår for denne midlertidige utførselen,</article></article></li><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-3"><article class="legalP" id="paragraf-1-ledd-1-punkt-2-ledd-1-punkt-3-ledd-1">enhver kulturgjenstand som er stjålet fra en stat som er part i UNIDROIT-konvensjonen av 24. juni 1995 nr. 1,</article></article></li><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-4"><article class="legalP" id="paragraf-1-ledd-1-punkt-2-ledd-1-punkt-4-ledd-1">gjenstander som ikke ledsages av et gyldig sertifikat, som i henhold til nasjonal lovgivning er påkrevet, der det gis tillatelse til at den aktuelle kulturgjenstanden eksporteres.</article></article></li></ul></article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1"><i>den anmodende stat,</i> <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-3-ledd-1-punkt-1"><article class="legalP" id="paragraf-1-ledd-1-punkt-3-ledd-1-punkt-1-ledd-1">den stat fra hvis territorium kulturgjenstanden er blitt fjernet ulovlig,</article></article></li></ul></article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1"><i>den anmodede stat,</i> <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-4-ledd-1-punkt-1"><article class="legalP" id="paragraf-1-ledd-1-punkt-4-ledd-1-punkt-1-ledd-1">den stat på hvis territorium den kulturgjenstand som er blitt fjernet ulovlig fra en annen stats territorium, befinner seg,</article></article></li></ul></article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1"><i>besitter,</i> <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-5-ledd-1-punkt-1"><article class="legalP" id="paragraf-1-ledd-1-punkt-5-ledd-1-punkt-1-ledd-1">den person som har kulturgjenstanden i sin besittelse for egen regning,</article></article></li></ul></article></article></li><li data-name="f." value="6"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1"><i>innehaver,</i> <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-6-ledd-1-punkt-1"><article class="legalP" id="paragraf-1-ledd-1-punkt-6-ledd-1-punkt-1-ledd-1">den person som har kulturgjenstanden i sin besittelse for en annens regning.</article></article></li></ul></article></article></li></ol></article><article class="changesToParent">Endret ved <a href="forskrift/2007-01-10-39">forskrifter 10 jan 2007 nr. 39</a>, <a href="forskrift/2016-06-30-854">30 juni 2016 nr. 854</a>.</article></article><article class="legalArticle" data-lovdata-URL="SF/forskrift/2001-10-04-1179/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Som «nasjonale kulturskatter» defineres gjenstander som omfattes av utførselsforbud og som er underlagt søknadsplikt ved utførsel fra norsk territorium etter forskrift om utførsel og innførsel av kulturgjenstander <a href="forskrift/2001-10-04-1179/§2">§ 2</a>.</article><article class="legalP" id="paragraf-2-ledd-2">Kulturgjenstander som inngår i første ledd omfattes av denne forskrift dersom de er mer enn 50 år gamle og ikke tilhører sin opphavsmann.</article><article class="legalP" id="paragraf-2-ledd-3">I en stat utenfor Det europeiske økonomiske samarbeidsområdet som er part i UNIDROIT-konvensjonen av 24. juni 1995, omfattes kulturgjenstander som er skapt av medlemmer av et stamme- eller urbefolkningssamfunn til tradisjonell eller rituell bruk, og som skal returneres til dette samfunnet, på tross av at gjenstanden ble utført innen 50 år etter tilvirking.</article><article class="changesToParent">Endret ved <a href="forskrift/2002-05-14-467">forskrifter 14 mai 2002 nr. 467</a>, <a href="forskrift/2007-01-10-39">10 jan 2007 nr. 39</a>, <a href="forskrift/2016-06-30-854">30 juni 2016 nr. 854</a>.</article></article><article class="legalArticle" data-lovdata-URL="SF/forskrift/2001-10-04-1179/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Kulturdepartementet skal:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">på anmodning fra den anmodende stat, ettersøke en bestemt kulturgjenstand som er fjernet ulovlig, og identifisere besitteren og/eller innehaveren,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">underrette de berørte stater dersom kulturgjenstander blir funnet på norsk territorium og det foreligger rimelig grunn til å anta at nevnte gjenstander er fjernet ulovlig fra en annen stats territorium, og ta imot tilsvarende underrettelse,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">gjøre det mulig for vedkommende myndigheter i den anmodende stat å kontrollere om den aktuelle gjenstand er en kulturgjenstand, og være slik myndighet i Norge,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">treffe nødvendige tiltak for å sikre fysisk bevaring av kulturgjenstanden i samarbeid med den berørte stat,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">søke å hindre at kulturgjenstanden unndras fra framgangsmåten for tilbakelevering, ved å treffe de nødvendige midlertidige tiltak, herunder midlertidig forføyning, selv om restitusjonskrav eller anmodning om retur av gjenstanden er fremmet for domstolene eller andre kompetente myndigheter i en annen stat,</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">fungere som mellomledd mellom besitteren og/eller innehaveren og den anmodende stat i forbindelse med tilbakeleveringen,</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">underrette vedkommende myndighet i den stat der den norske stat har anlagt sak for å sikre tilbakelevering av en kulturgjenstand, og ta imot tilsvarende underrettelse,</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">underrette vedkommende myndigheter i andre stater om at det er anlagt sak i Norge, og ta imot tilsvarende underrettelse,</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">for øvrig samarbeide med og fremme samråd mellom vedkommende myndigheter i andre stater,</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">EØS-statenes sentrale myndigheter anvender i sitt innbyrdes samarbeid og samråd det administrative kommunikasjonssystemet for indre marked («IMI») – en modul som er spesielt tilpasset kulturgjenstander. IMI kan brukes for å formidle relevante opplysninger om konkrete saker som gjelder kulturgjenstander som er stjålet eller ulovlig fjernet fra en EØS-stats område. Kulturdepartementet utpeker hvilke fagmyndigheter som skal bruke IMI-systemet.</article></article></li></ol></article><article class="legalP" id="paragraf-3-ledd-2">Kontrollen etter første ledd bokstav c skal foretas innen seks måneder etter underretningen nevnt under bokstav b, er mottatt. Dersom kontrollen ikke foretas innen den fastsatte frist, får bokstavene d og e ikke anvendelse.</article><article class="legalP" id="paragraf-3-ledd-3">Informasjonsutveksling gjennom IMI skal skje i overenstemmelse med gjeldende bestemmelser om personvern og privatlivets fred.</article><article class="changesToParent">Endret ved <a href="forskrift/2016-06-30-854">forskrift 30 juni 2016 nr. 854</a>.</article></article><article class="legalArticle" data-lovdata-URL="SF/forskrift/2001-10-04-1179/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Partene kan bli enige om å henvise tvisten til annen domstol eller annen kompetent myndighet, eller til voldgift.</article></article><article class="legalArticle" data-lovdata-URL="SF/forskrift/2001-10-04-1179/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Den anmodende stat bærer utgiftene i forbindelse med tiltakene nevnt i <a href="forskrift/2001-10-04-1179/§3">§ 3</a> første ledd bokstav d.</article></article><article class="legalArticle" data-lovdata-URL="SF/forskrift/2001-10-04-1179/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Denne forskrift trer i kraft straks for de bestemmelser som gjelder stater som inngår i Det europeiske økonomiske samarbeidsområdet (EØS), samtidig oppheves <a href="forskrift/1997-02-28-236">forskrift av 28. februar 1997 nr. 236</a> om tilbakelevering av kulturgjenstander som er fjernet ulovlig fra territoriet til en stat som inngår i Det europeiske økonomiske samarbeidsområdet (EØS) og som befinner seg i Norge. De bestemmelser som gjelder stater som er part i Unidroit-konvensjonen trer i kraft samtidig som konvensjonen trer i kraft for Norge.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> 1. mars 2002 iflg. <a href="forskrift/2002-03-01-229">forskrift 1 mars 2002 nr. 229</a>.</article></footer></article></main></body></html>