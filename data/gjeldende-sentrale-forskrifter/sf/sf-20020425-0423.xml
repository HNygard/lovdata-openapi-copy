<!DOCTYPE html><html lang="no"><head><title>Forskrift om arbeid og utplassering av ungdom på norske skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-25-423</dd><dt class="dokid">DokumentID</dt><dd class="dokid">SF/forskrift/2002-04-25-423</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-26-1372">forskrift/2025-06-26-1372</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-08-31-888">forskrift/2000-08-31-888</a></li><li><a href="forskrift/1986-02-03-232">forskrift/1986-02-03-232</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§18">lov/2007-02-16-9/§18</a></li><li><a href="lov/2007-02-16-9/§22">lov/2007-02-16-9/§22</a></li><li><a href="lov/2007-02-16-9/§23">lov/2007-02-16-9/§23</a></li><li><a href="lov/2007-02-16-9/§24">lov/2007-02-16-9/§24</a></li><li><a href="lov/2007-02-16-9/§28a">lov/2007-02-16-9/§28a</a></li><li><a href="lov/2007-02-16-9/§29">lov/2007-02-16-9/§29</a></li><li><a href="lov/2007-02-16-9/§30">lov/2007-02-16-9/§30</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li><li><a href="forskrift/2013-08-19-1002">forskrift/2013-08-19-1002</a></li></ul></dd><dt class="dateOfPublication">Kunngjort</dt><dd class="dateOfPublication">2002-05-10</dd><dt class="lastupdated">Rettet</dt><dd class="lastupdated">2013-11-01 (EØS-henvisningsfeltet)</dd><dt class="title">Tittel</dt><dd class="title">Forskrift om arbeid og utplassering av ungdom på norske skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 25. april 2002 med hjemmel i sjømannslov <a href="lov/1975-05-30-18">30. mai 1975 nr. 18</a> og <a href="lov/1977-06-03-50">lov 3. juni 1977 nr. 50</a> om arbeidstiden og hviletiden på skip. Hjemmel er endret til <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§6">§ 6</a>, <a href="lov/2007-02-16-9/§18">§ 18</a>, <a href="lov/2007-02-16-9/§22">§ 22</a>, <a href="lov/2007-02-16-9/§23">§ 23</a>, <a href="lov/2007-02-16-9/§24">§ 24</a>, <a href="lov/2007-02-16-9/§28a">§ 28a</a>, <a href="lov/2007-02-16-9/§29">§ 29</a> og <a href="lov/2007-02-16-9/§30">§ 30</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a>, <a href="forskrift/2007-05-31-590">delegeringsvedtak 31. mai 2007 nr. 590</a> og <a href="forskrift/2013-08-19-1002">delegeringsvedtak 19. august 2013 nr. 1002</a>. <br /><strong>EØS-henvisninger:</strong> <a href="avtale/avt-1992-05-02-1-v18">EØS-avtalen vedlegg XVIII</a> nr. 29 (direktiv <a href="eu/31994l0033">94/33/EF</a>) og nr. 32j (direktiv <a href="eu/32009l0013">2009/13/EF</a>). <br /><strong>Endret</strong> ved <a href="forskrift/2006-06-28-855">forskrifter 28 juni 2006 nr. 855</a>, <a href="forskrift/2007-06-29-1006">29 juni 2007 nr. 1006</a>, <a href="forskrift/2013-08-19-1036">19 aug 2013 nr. 1036</a>, <a href="forskrift/2017-11-10-1778">10 nov 2017 nr. 1778</a>,  <a href="forskrift/2024-02-14-280">14 feb 2024 nr. 280</a>, <a href="forskrift/2025-06-26-1372">26 juni 2025 nr. 1372</a>. <br /> <strong>Rettelser:</strong> 01.11.2013 (EØS-henvisningsfeltet).</dd><dt class="refid">RefID</dt><dd class="refid">forskrift/2002-04-25-423</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeid og utplassering av ungdom på norske skip</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. (Opphevet)</a></li><li><a href="#kapittel-1-paragraf-3">§ 3. (Opphevet)</a></li><li><a href="#kapittel-1-paragraf-4">§ 4. Fravik</a></li></ul></li><li><a href="#kapittel-2" data-child-interval="§§ 5 – 8">Kapittel 2. Vern av unge i arbeidet</a><ul class="tocSubUl"><li><a href="#kapittel-2-paragraf-1">§ 5. Risikovurdering og tiltak</a></li><li><a href="#kapittel-2-paragraf-2">§ 6. Helseundersøkelse</a></li><li><a href="#kapittel-2-paragraf-3">§ 7. Underrettelse av unge og foreldre/verger</a></li><li><a href="#kapittel-2-paragraf-4">§ 8. Arbeidsforbud</a></li></ul></li><li><a href="#kapittel-3" data-child-interval="§§ 9 – 12">Kapittel 3. Arbeidstidsbestemmelser for ungdom</a><ul class="tocSubUl"><li><a href="#kapittel-3-paragraf-1">§ 9. Unntak fra kravene i skipssikkerhetsloven § 18 og minstealder og arbeidstid for ungdom</a></li><li><a href="#kapittel-3-paragraf-2">§ 10. Forbud mot nattarbeid</a></li><li><a href="#kapittel-3-paragraf-3">§ 11. Hvilepauser og fritid</a></li><li><a href="#kapittel-3-paragraf-4">§ 12. Ekstraarbeid i tilfelle ulykke og lignende</a></li></ul></li><li><a href="#kapittel-4" data-child-interval="§§ 13 – 16">Kapittel 4. Tilsyn og hjemreise mv. for ungdom</a><ul class="tocSubUl"><li><a href="#kapittel-4-paragraf-1">§ 13. Tilsyn med tilpassing om bord</a></li><li><a href="#kapittel-4-paragraf-2">§ 14. Vern mot rusmidler</a></li><li><a href="#kapittel-4-paragraf-3">§ 15. Hjemreise ved manglende tilpassing</a></li><li><a href="#kapittel-4-paragraf-4">§ 16. Hjemreise for de under 18 år</a></li></ul></li><li><a href="#kapittel-5" data-child-interval="§§ 17 – 22">Kapittel 5. Spesielle regler for utplassering av ungdom i praktisk arbeid i innenriks fart</a><ul class="tocSubUl"><li><a href="#kapittel-5-paragraf-1">§ 17. Vilkår for utplassering</a></li><li><a href="#kapittel-5-paragraf-2">§ 18. Alminnelige bestemmelser ved utplassering</a></li><li><a href="#kapittel-5-paragraf-3">§ 19. Plikter og rettigheter for utplassert ungdom</a></li><li><a href="#kapittel-5-paragraf-4">§ 20. Skipsførers spesielle plikter</a></li><li><a href="#kapittel-5-paragraf-5">§ 21. Rederiets plikter og rettigheter</a></li><li><a href="#kapittel-5-paragraf-6">§ 22. Utplasseringsinstitusjonens ansvar</a></li></ul></li><li><a href="#kapittel-6" data-child-interval="§ 23">Kapittel 6. Avsluttende bestemmelser</a><ul class="tocSubUl"><li><a href="#kapittel-6-paragraf-1">§ 23. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2002-04-25-423" id="dokument"><h1>Forskrift om arbeid og utplassering av ungdom på norske skip</h1><section class="section" data-name="kap1" id="kapittel-1" data-lovdata-URL="SF/forskrift/2002-04-25-423/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2002-04-25-423/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for ungdom som<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">er under 18 år og har sitt arbeid på norske skip, herunder fiskefartøy</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">har fylt 14 år og er utplassert som ledd i skolegang eller praktisk yrkesorientering på skip i innenriksfart, herunder fiskefartøy.</article></article></li></ol></article><article class="legalP" id="kapittel-1-paragraf-1-ledd-2">Med arbeid menes også arbeid som er ledd i lærlingkontrakter eller videregående opplæring.</article><article class="changesToParent">Endret ved <a href="forskrift/2007-06-29-1006">forskrifter 29 juni 2007 nr. 1006</a> (i kraft 1 juli 2007), <a href="forskrift/2017-11-10-1778">10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/2002-04-25-423/§2" data-name="§2" data-repealeddate="2017-11-16" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet)</span></h3><article class="changesToParent">Endret ved <a href="forskrift/2006-06-28-855">forskrift 28 juni 2006 nr. 855</a> (i kraft 1 juli 2006), opphevet ved <a href="forskrift/2017-11-10-1778">forskrift 10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/2002-04-25-423/§3" data-name="§3" data-repealeddate="2017-11-16" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(Opphevet)</span></h3><article class="changesToParent">Endret ved <a href="forskrift/2007-06-29-1006">forskrifter 29 juni 2007 nr. 1006</a> (i kraft 1 juli 2007), <a href="forskrift/2013-08-19-1036">19 aug 2013 nr. 1036</a> (i kraft 20 aug 2013), opphevet ved <a href="forskrift/2017-11-10-1778">forskrift 10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/2002-04-25-423/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h3><article class="legalP" id="kapittel-1-paragraf-4-ledd-1">Sjøfartsdirektoratet kan etter skriftlig søknad fra rederiet i enkelttilfeller fravike bestemmelsene i denne forskrift slik det er bestemt i <a href="forskrift/2002-04-25-423/§8">§ 8</a> tredje ledd, <a href="forskrift/2002-04-25-423/§9">§ 9</a> sjette ledd, <a href="forskrift/2002-04-25-423/§10">§ 10</a> tredje ledd og <a href="forskrift/2002-04-25-423/§11">§ 11</a> fjerde ledd når det er helse- og sikkerhetsmessig forsvarlig. De bestemmelser som kan fravikes ved dispensasjon er ikke bindende for arbeid som er ledd i godkjente lærlingkontrakter eller videregående opplæring.</article><article class="changesToParent">Endret ved <a href="forskrift/2017-11-10-1778">forskrift 10 nov 2017 nr. 1778</a> (i kraft 16 nov 2017).</article></article></section><section class="section" data-name="kap2" id="kapittel-2" data-lovdata-URL="SF/forskrift/2002-04-25-423/KAPITTEL_2"><h2>Kapittel 2. Vern av unge i arbeidet</h2><article class="legalArticle" data-lovdata-URL="SF/forskrift/2002-04-25-423/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Risikovurdering og tiltak</span></h3><article class="legalP" id="kapittel-2-paragraf-1-ledd-1">Rederiet og skipsføreren skal før inngåelse av ansettelsesavtale eller ved vesentlige endringer av arbeidsforholdene påse og sørge for at det blir vurdert om påvirkningene i arbeidsmiljøet kan gi risiko for skade på unge arbeidstakere.</article><article class="legalP" id="kapittel-2-paragraf-1-ledd-2">Det skal under denne vurderingen tas hensyn til den særlige risiko som skyldes ungdoms manglende erfaring, manglende bevissthet om eksisterende eller mulig risiko eller det forhold at de ikke er fullt utviklet.</article><article class="legalP" id="kapittel-2-paragraf-1-ledd-3">Vurderingen skal særlig vedrøre følgende forhold:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">arbeidsstedets og arbeidsplassens utstyr og innretning,</article></article></li><li data-name="b." value="2"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">arten, graden og varigheten av utsettelsen for fysiske, biologiske og kjemiske faktorer,</article></article></li><li data-name="c." value="3"><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">utformingen, valget og anvendelsen av arbeidsutstyr,</article></article></li><li data-name="d." value="4"><article class="listArticle" id="kapittel-2-paragraf-1-ledd-3-punkt-4"><article class="legalP" id="kapittel-2-paragraf-1-ledd-3-punkt-4-ledd-1">organiseringen av arbeidet,</article></article></li><li data-name="e." value="5"><article class="listArticle" id="kapittel-2-paragraf-1-ledd-3-punkt-5"><article class="legalP" id="kapittel-2-paragraf-1-ledd-3-punkt-5-ledd-1">de unges nivå med hensyn til opplæring og instruksjon.</article></article></li></ol></article><article class="legalP" id="kapittel-2-paragraf-1-ledd-4">Avdekker vurderingen at ungdom utsettes for risiko skal skipsfører og/eller rederi iverksette det nødvendige for å ivareta de unges sikkerhet og helse.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2002-04-25-423/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Helseundersøkelse</span></h3><article class="legalP" id="kapittel-2-paragraf-2-ledd-1">Viser risikovurderingen som nevnt i <a href="forskrift/2002-04-25-423/§5">§ 5</a> at det er risiko for, eller er det grunn til å tro, at ungdom har vært utsatt for noe som kan ha betydning for deres sikkerhet, fysiske eller psykiske helse eller utvikling skal de regelmessig undergis hensiktsmessig legeundersøkelse. Rederiet bærer utgiftene ved en slik helseundersøkelse.</article></article><article class="legalArticle" data-lovdata-URL="SF/forskrift/2002-04-25-423/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Underrettelse av unge og foreldre/verger</span></h3><article class="legalP" id="kapittel-2-paragraf-3-ledd-1">Skipsføreren/rederiet plikter å informere de unge om de forhold vurderingen som nevnt i <a href="forskrift/2002-04-25-423/§5">§ 5</a> avdekker samt hvilke sikkerhetstiltak som er iverksatt for å ivareta de unges sikkerhet og helse. Tilsvarende informasjon har de unges foreldre eller verger krav på.</article></article><article class="legalArticle" data-lovdata-URL="SF/forskrift/2002-04-25-423/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Arbeidsforbud</span></h3><article class="legalP" id="kapittel-2-paragraf-4-ledd-1">Ungdom skal ikke utføre arbeid som:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">objektivt sett overstiger deres fysiske eller psykiske yteevne,</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">medfører skadelig utsettelse for giftige eller kreftfremkallende faktorer, faktorer som forårsaker arvelige eller genetiske skader, faktorer som forårsaker fosterskader, eller faktorer som på annen måte kan forårsake kroniske skader for mennesker,</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">medfører utsettelse for skadelig stråling,</article></article></li><li data-name="d." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">som innebærer ulykkesrisiko, som ungdom må antas ikke å kunne være kjent med eller avverge på grunn av manglende kjennskap til sikkerhetsaspektene eller manglende erfaring eller øvelse, eller</article></article></li><li data-name="e." value="5"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">på grunn av ekstrem kulde eller varme eller på grunn av støy eller rystelser bringer deres helse i fare.</article></article></li></ol></article><article class="legalP" id="kapittel-2-paragraf-4-ledd-2">Følgende ikke uttømmende liste er retningsgivende for hva slags arbeid som ikke kan utføres av ungdom:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">arbeid som medfører utsettelse for ioniserende stråling,</article></article></li><li data-name="b." value="2"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">arbeid i hyperbarisk atmosfære, f.eks. i trykkamre og ved dykking,</article></article></li><li data-name="c." value="3"><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">arbeid som medfører utsettelse for biologiske faktorer som kan fremkalle alvorlig sykdom eller på annen måte være farlig for ungdom,</article></article></li><li data-name="d." value="4"><article class="listArticle" id="kapittel-2-paragraf-4-ledd-2-punkt-4"><article class="legalP" id="kapittel-2-paragraf-4-ledd-2-punkt-4-ledd-1">arbeid med stoffer og produkter som er klassifisert som giftige (T), svært giftige (Tx), etsende eller eksplosive,</article></article></li><li data-name="e." value="5"><article class="listArticle" id="kapittel-2-paragraf-4-ledd-2-punkt-5"><article class="legalP" id="kapittel-2-paragraf-4-ledd-2-punkt-5-ledd-1">arbeid med stoffer og produkter som er klassifisert som skadelige (Xn) og som har en eller flere av følgende risikoadvarsler: <ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-2-punkt-5-ledd-1-punkt-1"><article class="legalP" id="kapittel-2-paragraf-4-ledd-2-punkt-5-ledd-1-punkt-1-ledd-1">fare for uhelbredelig skadevirkning,</article></article></li><li data-name="2." value="2"><article class="listArticle" id="kapittel-2-paragraf-4-ledd-2-punkt-5-ledd-1-punkt-2"><article class="legalP" id="kapittel-2-paragraf-4-ledd-2-punkt-5-ledd-1-punkt-2-ledd-1">mulig fare for uhelbredelig skadevirkning,</article></article></li><li data-name="3." value="3"><article class="listArticle" id="kapittel-2-paragraf-4-ledd-2-punkt-5-ledd-1-punkt-3"><article class="legalP" id="kapittel-2-paragraf-4-ledd-2-punkt-5-ledd-1-punkt-3-ledd-1">kan forårsake allergi ved innånding eller hudkontakt,</article></article></li><li data-name="4." value="4"><article class="listArticle" id="kapittel-2-paragraf-4-ledd-2-punkt-5-ledd-1-punkt-4"><article class="legalP" id="kapittel-2-paragraf-4-ledd-2-punkt-5-ledd-1-punkt-4-ledd-1">fare for kreft,</article></article></li><li data-name="5." value="5"><article class="listArticle" id="kapittel-2-paragraf-4-ledd-2-punkt-5-ledd-1-punkt-5"><article class="legalP" id="kapittel-2-paragraf-4-ledd-2-punkt-5-ledd-1-punkt-5-ledd-1">fare for arvelige skader,</article></article></li><li data-name="6." value="6"><article class="listArticle" id="kapittel-2-paragraf-4-ledd-2-punkt-5-ledd-1-punkt-6"><article class="legalP" id="kapittel-2-paragraf-4-ledd-2-punkt-5-ledd-1-punkt-6-ledd-1">kan svekke fruktbarheten,</article></article></li><li data-name="7." value="7"><article class="listArticle" id="kapittel-2-paragraf-4-ledd-2-punkt-5-ledd-1-punkt-7"><article class="legalP" id="kapittel-2-paragraf-4-ledd-2-punkt-5-ledd-1-punkt-7-ledd-1">kan forårsake fosterskader,</article></article></li></ol></article></article></li><li data-name="f." value="6"><article class="listArticle" id="kapittel-2-paragraf-4-ledd-2-punkt-6"><article class="legalP" id="kapittel-2-paragraf-4-ledd-2-punkt-6-ledd-1">arbeid med stoffer og produkter som er klassifisert som irriterende (Xi) og som har en eller flere av følgende risikosetninger: <ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-2-punkt-6-ledd-1-punkt-1"><article class="legalP" id="kapittel-2-paragraf-4-ledd-2-punkt-6-ledd-1-punkt-1-ledd-1">ekstremt brannfarlig,</article></article></li><li data-name="2." value="2"><article class="listArticle" id="kapittel-2-paragraf-4-ledd-2-punkt-6-ledd-1-punkt-2"><article class="legalP" id="kapittel-2-paragraf-4-ledd-2-punkt-6-ledd-1-punkt-2-ledd-1">kan forårsake allergi ved innånding,</article></article></li><li data-name="3." value="3"><article class="listArticle" id="kapittel-2-paragraf-4-ledd-2-punkt-6-ledd-1-punkt-3"><article class="legalP" id="kapittel-2-paragraf-4-ledd-2-punkt-6-ledd-1-punkt-3-ledd-1">kan forårsake allergi ved hudkontakt,</article></article></li></ol></article></article></li><li data-name="g." value="7"><article class="listArticle" id="kapittel-2-paragraf-4-ledd-2-punkt-7"><article class="legalP" id="kapittel-2-paragraf-4-ledd-2-punkt-7-ledd-1">arbeid med stoffer og preparater som er kreftfremkallende,</article></article></li><li data-name="h." value="8"><article class="listArticle" id="kapittel-2-paragraf-4-ledd-2-punkt-8"><article class="legalP" id="kapittel-2-paragraf-4-ledd-2-punkt-8-ledd-1">arbeid med bly og blyforbindelser,</article></article></li><li data-name="i." value="9"><article class="listArticle" id="kapittel-2-paragraf-4-ledd-2-punkt-9"><article class="legalP" id="kapittel-2-paragraf-4-ledd-2-punkt-9-ledd-1">arbeid med fremstilling og håndtering av redskap, fyrverkeri og objekter som inneholder sprengstoff,</article></article></li><li data-name="j." value="10"><article class="listArticle" id="kapittel-2-paragraf-4-ledd-2-punkt-10"><article class="legalP" id="kapittel-2-paragraf-4-ledd-2-punkt-10-ledd-1">arbeid som innebærer håndtering av utstyr til produksjon, oppbevaring eller anvendelse av komprimerte, flytende eller oppløste gasser,</article></article></li><li data-name="k." value="11"><article class="listArticle" id="kapittel-2-paragraf-4-ledd-2-punkt-11"><article class="legalP" id="kapittel-2-paragraf-4-ledd-2-punkt-11-ledd-1">arbeid som innebærer risiko for høyspenning.</article></article></li></ol></article><article class="legalP" id="kapittel-2-paragraf-4-ledd-3">Sjøfartsdirektoratet kan fravike bestemmelsene i denne paragraf hvis dette er nødvendig av hensyn til den yrkesmessige utdanning for ungdom, og arbeidet skjer under tilsyn av skipsfører, den denne har delegert ansvaret til eller et verneombud.</article></article></section><section class="section" data-name="kap3" id="kapittel-3" data-lovdata-URL="SF/forskrift/2002-04-25-423/KAPITTEL_3"><h2>Kapittel 3. Arbeidstidsbestemmelser for ungdom</h2><article class="legalArticle" data-lovdata-URL="SF/forskrift/2002-04-25-423/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra kravene i <a href="lov/2007-02-16-9/§18">skipssikkerhetsloven § 18</a> og minstealder og arbeidstid for ungdom</span></h3><article class="legalP" id="kapittel-3-paragraf-1-ledd-1">Arbeidstiden skal ikke være til hinder for den skolegangen som ungdom trenger for utdanningen sin, eller være til hinder for å dra nytte av undervisningen.</article><article class="legalP" id="kapittel-3-paragraf-1-ledd-2">Ungdom skal ikke settes til overtidsarbeid.</article><article class="legalP" id="kapittel-3-paragraf-1-ledd-3">På skip med største lengde 24 meter eller mer som brukes utenfor næringsvirksomhet, gjelder følgende begrensninger:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">Ungdom som er mellom 13 og 15 år eller er skolepliktig, kan ikke ha alminnelig arbeidstid som overstiger 2 timer i døgnet og 12 timer i uken. På undervisningsfrie dager kan arbeidstiden heves til 7 timer i døgnet. I skolefrie perioder på minst én uke kan arbeidstiden heves til 7 timer i døgnet og 35 timer i uken.</article></article></li><li data-name="b." value="2"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">Ungdom som er mellom 13 og 15 år eller er skolepliktig, og som arbeider som ledd i ordning med vekslende teoretisk eller praktisk utdanning, kan ikke ha arbeids- og skoletid som til sammen overstiger 8 timer i døgnet eller 40 timer i uken.</article></article></li><li data-name="c." value="3"><article class="listArticle" id="kapittel-3-paragraf-1-ledd-3-punkt-3"><article class="legalP" id="kapittel-3-paragraf-1-ledd-3-punkt-3-ledd-1">Ungdom som er fylt 15 år og ikke er skolepliktig, kan ikke ha alminnelig arbeidstid som overstiger 8 timer i døgnet eller 40 timer i uken.</article></article></li></ol></article><article class="legalP" id="kapittel-3-paragraf-1-ledd-4">Ved tilsetting hos flere arbeidsgivere skal arbeidstiden etter tredje ledd legges sammen. Arbeidsgiver skal ha kjennskap til ungdoms arbeids- og skoletid hos andre arbeidsgivere.</article><article class="legalP" id="kapittel-3-paragraf-1-ledd-5">På fiskefartøy kan ungdom som har fylt 15 år og<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-5-punkt-1"><article class="legalP" id="kapittel-3-paragraf-1-ledd-5-punkt-1-ledd-1">er skolepliktig, utføre lett arbeid i skoleferier, hvis arbeidstiden verken overstiger 7 timer i døgnet eller 35 timer i uken</article></article></li><li data-name="b." value="2"><article class="listArticle" id="kapittel-3-paragraf-1-ledd-5-punkt-2"><article class="legalP" id="kapittel-3-paragraf-1-ledd-5-punkt-2-ledd-1">ikke er skolepliktig, ha arbeid som inngår i yrkesrettet opplæring innen fiske, hvis arbeids- og skoletid til sammen verken overstiger 8 timer i døgnet eller 40 timer i uken.</article></article></li></ol></article><article class="legalP" id="kapittel-3-paragraf-1-ledd-6">Sjøfartsdirektoratet kan etter skriftlig søknad fra rederiet gi unntak fra kravene i tredje ledd bokstav a og bokstav b når det er helse- og sikkerhetsmessig forsvarlig.</article><article class="changesToParent">Endret ved <a href="forskrift/2007-06-29-1006">forskrifter 29 juni 2007 nr. 1006</a> (i kraft 1 juli 2007), <a href="forskrift/2017-11-10-1778">10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/2002-04-25-423/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forbud mot nattarbeid</span></h3><article class="legalP" id="kapittel-3-paragraf-2-ledd-1">Ungdom under 18 år må ikke arbeide mellom klokken 2000 og klokken 0800 i større utstrekning enn at vedkommende får minst 9 timers sammenhengende fritid i dette tidsrom.</article><article class="legalP" id="kapittel-3-paragraf-2-ledd-2">På fiskefartøy skal ungdom som er skolepliktig, ha sammenhengende arbeidsfri periode mellom klokken 20.00 og 06.00. Ungdom som ikke er skolepliktig, skal ha sammenhengende arbeidsfri periode mellom klokken 22.00 og 06.00 eller mellom klokken 23.00 og 07.00.</article><article class="legalP" id="kapittel-3-paragraf-2-ledd-3">Sjøfartsdirektoratet kan dispensere fra forbudet mot nattarbeid for ungdom som har fylt 15 år og som ikke er skolepliktige når dette er nødvendig for deres yrkesopplæring og det skjer under tilsyn av skipsfører, den denne har delegert ansvaret til eller et verneombud.</article><article class="legalP" id="kapittel-3-paragraf-2-ledd-4">Før ungdom settes til nattarbeid, og deretter med jevne mellomrom, skal de tilbys helseundersøkelse og vurdering av sin arbeidsevne, med mindre de bare unntaksvis arbeider i det tidsrommet nattarbeid er forbudt. Rederiet bærer utgiftene ved slik helseundersøkelse.</article><article class="changesToParent">Endret ved <a href="forskrift/2017-11-10-1778">forskrifter 10 nov 2017 nr. 1778</a> (i kraft 16 nov 2017), <a href="forskrift/2024-02-14-280">14 feb 2024 nr. 280</a>.</article></article><article class="legalArticle" data-lovdata-URL="SF/forskrift/2002-04-25-423/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Hvilepauser og fritid</span></h3><article class="legalP" id="kapittel-3-paragraf-3-ledd-1">Ungdom skal ha minst 30 minutters pause, om mulig sammenhengende, dersom den daglige arbeidstiden overstiger 4 1/2 time.</article><article class="legalP" id="kapittel-3-paragraf-3-ledd-2">Ungdom som er under 15 år eller er skolepliktig, skal ha en sammenhengende hvileperiode mellom to arbeidsperioder på minst 14 timer. Ungdom som har fylt 15 år og som ikke er skolepliktig, skal ha en sammenhengende hvileperiode på minst 12 timer mellom to arbeidsperioder.</article><article class="legalP" id="kapittel-3-paragraf-3-ledd-3">Ungdom skal ha en sammenhengende ukentlig fritid på minst 36 timer. Fritiden skal så vidt mulig omfatte søndag eller helligdag.</article><article class="legalP" id="kapittel-3-paragraf-3-ledd-4">Sjøfartsdirektoratet kan etter søknad dispensere fra bestemmelsene om hviletid og fritid i første – tredje ledd dersom det er nødvendig for de unges yrkesopplæring.</article><article class="changesToParent">Endret ved <a href="forskrift/2017-11-10-1778">forskrift 10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/2002-04-25-423/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ekstraarbeid i tilfelle ulykke og lignende</span></h3><article class="legalP" id="kapittel-3-paragraf-4-ledd-1">Ovennevnte begrensninger i arbeidstid for ungdom som er fylt 15 år og som ikke er skolepliktig, gjelder ikke ekstraarbeid på grunn av sikkerhetstjeneste som nevnt i den til enhver tid gjeldende forskrift om arbeids- og hviletid på norske passasjer- og lasteskip mv.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article></section><section class="section" data-name="kap4" id="kapittel-4" data-lovdata-URL="SF/forskrift/2002-04-25-423/KAPITTEL_4"><h2>Kapittel 4. Tilsyn og hjemreise mv. for ungdom</h2><article class="legalArticle" data-lovdata-URL="SF/forskrift/2002-04-25-423/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn med tilpassing om bord</span></h3><article class="legalP" id="kapittel-4-paragraf-1-ledd-1">Skipsføreren skal føre et spesielt tilsyn med hvordan personer under 18 år tilpasser seg forholdene om bord og i havn. Om nødvendig skal skipsføreren sørge for at det utpekes en egen kontaktperson for slik ungdom.</article><article class="legalP" id="kapittel-4-paragraf-1-ledd-2">Har skipsfører i utenriksfart grunn til å tro at det hos slik ungdom er inntrådt fysiske eller psykiske forstyrrelser som antas å gjøre det utilrådelig at vedkommende fortsetter tjenesten, skal skipsføreren etter å ha undersøkt forholdene bringe tjenesteforholdet om bord til opphør og fatte beslutning om hjemsendelse av den unge. Skipsfører skal, hvis det er mulig, rådføre seg med lege før slik beslutning fattes.</article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/2002-04-25-423/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Vern mot rusmidler</span></h3><article class="legalP" id="kapittel-4-paragraf-2-ledd-1">Forbud i <a href="lov/1989-06-02-27">lov av 2. juni 1989 nr. 27</a> om omsetning av alkoholholdig drikk m.v. mot salg eller skjenking av rusdrikk, gjelder tilsvarende for ungdom under 18 år som er tilsatt på norske skip.</article><article class="legalP" id="kapittel-4-paragraf-2-ledd-2">Finner skipsføreren at slik ungdom i utenriks fart misbruker eller er i ferd med å utvikle et avhengighetsforhold til alkohol eller andre rusmidler, skal skipsføreren etter å ha undersøkt forholdene bringe tjenesteforholdet om bord til opphør og fatte beslutning om hjemsendelse av den unge. Før skipsfører fatter slik beslutning skal han om mulig rådføre seg med lege.</article></article><article class="legalArticle" data-lovdata-URL="SF/forskrift/2002-04-25-423/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Hjemreise ved manglende tilpassing</span></h3><article class="legalP" id="kapittel-4-paragraf-3-ledd-1">Blir tjenesteforholdet om bord brakt til opphør som nevnt i <a href="forskrift/2002-04-25-423/§13">§ 13</a>, annet ledd og <a href="forskrift/2002-04-25-423/§14">§ 14</a>, annet ledd, skal utgiftene ved reise til bostedet dekkes av staten hvis den unge ikke har rett til fri hjemreise etter andre bestemmelser. Dersom den unge ikke er bosatt i Norge, skal utgiftene til hjemreise dekkes av rederiet.</article><article class="legalP" id="kapittel-4-paragraf-3-ledd-2">Ved beslutning om hjemsendelse av ungdom som nevnt i <a href="forskrift/2002-04-25-423/§13">§ 13</a>, annet ledd og <a href="forskrift/2002-04-25-423/§14">§ 14</a>, annet ledd, skal det såvidt mulig holdes avhør som fastsatt i <a href="lov/1975-05-30-18/§16">sjømannsloven § 16</a>. Protokoll eller journalutdrag fra slikt avhør skal sammen med andre saksdokumenter sendes Sjøfartsdirektoratet. Disse dokumenter og eventuell senere fremstilling av den unge for autorisert sjøfartslege vil gi grunnlag for dyktighets- eller udyktighetserklæring for videre tjeneste til sjøs. Dersom denne legeundersøkelse viser at den unge var arbeidsudyktig ved fratredelse får bestemmelsene i <a href="lov/1975-05-30-18/§28">sjømannsloven § 28</a> tilsvarende anvendelse.</article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/2002-04-25-423/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Hjemreise for de under 18 år</span></h3><article class="legalP" id="kapittel-4-paragraf-4-ledd-1">Ungdom som ved vanlig opphør av tjenesteforholdet er under 18 år ved fratredelse i utlandet, skal hjemsendes. Rederiet dekker utgiftene til reise med underhold til bostedet, hvis ikke staten skal dekke utgiftene etter andre bestemmelser.</article></article></section><section class="section" data-name="kap5" id="kapittel-5" data-lovdata-URL="SF/forskrift/2002-04-25-423/KAPITTEL_5"><h2>Kapittel 5. Spesielle regler for utplassering av ungdom i praktisk arbeid i innenriks fart</h2><article class="legalArticle" data-lovdata-URL="SF/forskrift/2002-04-25-423/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Vilkår for utplassering</span></h3><article class="legalP" id="kapittel-5-paragraf-1-ledd-1">Ungdom som har fylt 14 år kan utplasseres til arbeid på skip i innenriks fart som ledd i skolegang eller praktisk yrkesorientering dersom:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">arbeidet ikke kan være til skade for deres helse eller utvikling eller</article></article></li><li data-name="b." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">utplasseringen skjer som ledd i gjennomføringen av grunnskolens praksisordninger i arbeidslivet eller Arbeids- og velferdsetatens yrkesorienterende programmer.</article></article></li></ol></article><article class="changesToParent">Endret ved <a href="forskrift/2006-06-28-855">forskrift 28 juni 2006 nr. 855</a> (i kraft 1 juli 2006).</article></article><article class="legalArticle" data-lovdata-URL="SF/forskrift/2002-04-25-423/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Alminnelige bestemmelser ved utplassering</span></h3><article class="legalP" id="kapittel-5-paragraf-2-ledd-1">Ungdom utplassert til arbeid om bord skal ikke inngå i skipets besetning.</article><article class="legalP" id="kapittel-5-paragraf-2-ledd-2">Ungdom som skal utplasseres i tre måneder eller lenger, skal legeundersøkes før utplassering tar til, jf. <a href="lov/2007-02-16-9/§17">skipssikkerhetsloven § 17</a>.</article><article class="legalP" id="kapittel-5-paragraf-2-ledd-3"><a href="lov/2013-06-21-102/§8-4">Skipsarbeidsloven § 8-4</a> og <a href="lov/2013-06-21-102/§8-5">§ 8-5</a> om erstatning for eiendeler gis tilsvarende anvendelse. For øvrig avgjøres spørsmål om erstatning ved skade eller tap etter vanlige erstatningsregler.</article><article class="changesToParent">Endret ved <a href="forskrift/2013-08-19-1036">forskrift 19 aug 2013 nr. 1036</a> (i kraft 20 aug 2013).</article></article><article class="legalArticle" data-lovdata-URL="SF/forskrift/2002-04-25-423/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Plikter og rettigheter for utplassert ungdom</span></h3><article class="legalP" id="kapittel-5-paragraf-3-ledd-1">De unge skal følge de ordensregler som gjelder om bord, og behandle andre ombordværende på en sømmelig måte. De kan ta med seg ting til personlig bruk om bord i et rimelig omfang.</article><article class="legalP" id="kapittel-5-paragraf-3-ledd-2">De unge skal utføre arbeidet etter beste evne i samsvar med instrukser. De skal bruke verneutstyr og ellers medvirke til å hindre ulykker og helseskader. Videre plikter de unge å innrette sin fritid slik at de er uthvilte og forøvrig i stand til å utføre sitt arbeid.</article><article class="legalP" id="kapittel-5-paragraf-3-ledd-3">Under skipets opphold i havn har den unge normalt rett til å gå i land i sin fritid om dagen og vanlig kveldstid. Skipsføreren avgjør om den unge kan gå i land. Ved avgjørelsen skal det tas hensyn til skipets avgang, den enkelte unges alder, modenhet og pålitelighet, forholdene i havnen og andre forhold av betydning. Skipsføreren skal fastsette tid når den unge skal være ombord.</article></article><article class="legalArticle" data-lovdata-URL="SF/forskrift/2002-04-25-423/§20" data-name="§20" id="kapittel-5-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Skipsførers spesielle plikter</span></h3><article class="legalP" id="kapittel-5-paragraf-4-ledd-1">Skipsføreren skal sørge for at det opprettes egen personkontakt for den unge, jf. <a href="forskrift/2002-04-25-423/§13">§ 13</a>, første ledd.</article><article class="legalP" id="kapittel-5-paragraf-4-ledd-2">Skipsføreren skal sørge for at den unge hjemsendes hvis skipsføreren finner det utilrådelig at den unge fortsetter praksisperioden ut som følge av sykdom, skade, tilpassing eller andre forhold av betydning, jf. <a href="forskrift/2002-04-25-423/§13">§ 13</a> og <a href="forskrift/2002-04-25-423/§14">§ 14</a>. Når forholdene tillater det skal avgjørelse om slik hjemsendelse skje i samarbeid med den ansvarlige institusjon for utplasseringen. Skipsføreren er ansvarlig for at den unge ledsages ved slik hjemsendelse.</article><article class="legalP" id="kapittel-5-paragraf-4-ledd-3">Skipsføreren skal sørge for at de unge får samme kost og har sunnhetsforhold som skipets besetning.</article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/2002-04-25-423/§21" data-name="§21" id="kapittel-5-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Rederiets plikter og rettigheter</span></h3><article class="legalP" id="kapittel-5-paragraf-5-ledd-1">Rederier som deltar i en utplasseringsordning plikter å legge forholdene til rette om bord i skip hvor praksisen skal finne sted.</article><article class="legalP" id="kapittel-5-paragraf-5-ledd-2">Rederiet har rett til uten begrunnelse å nekte å ta i mot en ungdom for utplassering.</article></article><article class="legalArticle" data-lovdata-URL="SF/forskrift/2002-04-25-423/§22" data-name="§22" id="kapittel-5-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Utplasseringsinstitusjonens ansvar</span></h3><article class="legalP" id="kapittel-5-paragraf-6-ledd-1">Den institusjon som leder utplasseringen, er ansvarlig for at skriftlig tillatelse er innhentet fra den unges foresatte i god tid før praksisen finner sted.</article><article class="legalP" id="kapittel-5-paragraf-6-ledd-2">Institusjonen skal sørge for at reise til og fra skipet skjer under trygge forhold, og om nødvendig sørge for ledsager, jf. <a href="forskrift/2002-04-25-423/§20">§ 20</a>, tredje ledd.</article><article class="legalP" id="kapittel-5-paragraf-6-ledd-3">Institusjonen skal sørge for nødvendig forsikringsdekning i forbindelse med utplasseringen.</article></article></section><section class="section" data-name="kap6" id="kapittel-6" data-lovdata-URL="SF/forskrift/2002-04-25-423/KAPITTEL_6"><h2>Kapittel 6. Avsluttende bestemmelser</h2><article class="legalArticle" data-lovdata-URL="SF/forskrift/2002-04-25-423/§23" data-name="§23" id="kapittel-6-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Denne forskrift trer i kraft 1. juli 2002. Fra samme tid oppheves <a href="forskrift/2000-08-31-888">forskrift av 31. august 2000 nr. 888</a> om arbeid av ungdom på norske skip og <a href="forskrift/1986-02-03-232">forskrift av 3. februar 1986 nr. 232</a> om utplassering av ungdom i praktisk arbeid i innenriks fart.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007, tidligere § 24).</article></article></section></main></body></html>