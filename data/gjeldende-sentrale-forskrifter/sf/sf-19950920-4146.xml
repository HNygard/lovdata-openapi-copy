<!DOCTYPE html><html lang="no"><head><title>Rikspolitiske retningslinjer for barn og planlegging</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-09-20-4146</dd><dt class="dokid">DokumentID</dt><dd class="dokid">SF/forskrift/1995-09-20-4146</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Planavd.</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1985-06-14-77/§9-1">lov/1985-06-14-77/§9-1</a></li><li><a href="lov/2008-06-27-71/§6-2">lov/2008-06-27-71/§6-2</a></li><li><a href="lov/2008-06-27-71/§34-2">lov/2008-06-27-71/§34-2</a></li></ul></dd><dt class="lastupdated">Rettet</dt><dd class="lastupdated">2019-09-13 (struktur)</dd><dt class="title">Tittel</dt><dd class="title">Rikspolitiske retningslinjer for barn og planlegging</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 20. september 1995 som en del av den norske tilretteleggingen for å oppfylle forpliktelsene i FNs <a href="lov/1999-05-21-30">barnekonvensjon,</a> ratifisert av Stortinget 8. januar 1991. <br /> <strong>Rettelser:</strong> 21.06.2016 (kapittel 1 og 3 tatt ut da opphevet), 29.06.2016 (del 4 tilføyd, fotnoter rettet), 13.09.2019 (struktur).</dd><dt class="refid">RefID</dt><dd class="refid">forskrift/1995-09-20-4146</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Rikspolitiske retningslinjer for barn og planlegging</a><ul class="tocSubUl"><li><a href="#kapittel-1">1. (Opphevet)</a></li><li><a href="#kapittel-2">2. Rikspolitiske retningslinjer for å styrke barn og unges interesser i planleggingen</a><ul class="tocSubUl"><li><a href="#kapittel-2-kapittel-1">1. Nasjonale mål for barn og unges oppvekstmiljø</a></li><li><a href="#kapittel-2-kapittel-2">2. Formålet med rikspolitiske retningslinjer (RPR) for å styrke barn og unges interesser i planleggingen</a></li><li><a href="#kapittel-2-kapittel-3">3. Ansvarsforhold</a></li><li><a href="#kapittel-2-kapittel-4">4. Krav til den kommunale planleggingsprosessen</a></li><li><a href="#kapittel-2-kapittel-5">5. Krav til fysisk utforming</a></li><li><a href="#kapittel-2-kapittel-6">6. Endringer i retningslinjene</a></li></ul></li><li><a href="#kapittel-3">3. (Opphevet)</a></li><li><a href="#kapittel-4">4. Utfyllende kommentarer til rikspolitiske retningslinjer for å styrke barn og unges interesser i planleggingen</a><ul class="tocSubUl"><li><a href="#kapittel-4-kapittel-1">Punkt 1. Nasjonale mål for barn og unges oppvekstmiljø</a></li><li><a href="#kapittel-4-kapittel-2">Punkt 2. Formålet med rikspolitiske retningslinjer (RPR) for å styrke barn og unges interesser i planleggingen.</a><ul class="tocSubUl"><li><a href="#kapittel-4-kapittel-2-kapittel-1">Punkt 2 a. Synliggjøre og styrke barn og unges interesser i all planlegging og byggesaksbehandling etter plan- og bygningsloven</a></li><li><a href="#kapittel-4-kapittel-2-kapittel-2">Punkt 2 b. Gi kommunene bedre grunnlag for å integrere og ivareta barn og unges interesser i sin løpende planlegging og byggesaksbehandling</a></li><li><a href="#kapittel-4-kapittel-2-kapittel-3">Punkt 2c. Gi et grunnlag for å vurdere saker der barn og unges interesser kommer i konflikt med andre hensyn/interesser</a></li></ul></li><li><a href="#kapittel-4-kapittel-3">Punkt 3. Ansvarsforhold.</a><ul class="tocSubUl"><li><a href="#kapittel-4-kapittel-3-kapittel-1">Punkt 3 a. Ansvar på statlig nivå</a></li><li><a href="#kapittel-4-kapittel-3-kapittel-2">Punkt 3 b. Ansvar på regionalt nivå</a></li><li><a href="#kapittel-4-kapittel-3-kapittel-3">Punkt 3 c. Ansvar på kommunalt nivå</a><ul class="tocSubUl"><li><a href="#kapittel-4-kapittel-3-kapittel-3-kapittel-1">Innsigelser, klager og dispensasjon.</a></li><li><a href="#kapittel-4-kapittel-3-kapittel-3-kapittel-2">Klage</a></li><li><a href="#kapittel-4-kapittel-3-kapittel-3-kapittel-3">Dispensasjon</a></li></ul></li></ul></li><li><a href="#kapittel-4-kapittel-4">Punkt 4. Krav til den kommunale planprosessen</a><ul class="tocSubUl"><li><a href="#kapittel-4-kapittel-4-kapittel-1">Punkt 4a. Vurdere konsekvenser for barn og unge i plan- og byggesaksbehandlingen etter plan- og bygningsloven.</a></li><li><a href="#kapittel-4-kapittel-4-kapittel-2">Punkt 4b. Foreta en samlet vurdering av barn og unges oppvekstmiljø for å innarbeide mål og tiltak i kommuneplanarbeidet.</a></li><li><a href="#kapittel-4-kapittel-4-kapittel-3">Punkt 4c. Utarbeide bestemmelser og retningslinjer om omfang og kvalitet av arealer og anlegg av betydning for barn og unge, som skal sikres i planer der barn og unge er berørt</a></li><li><a href="#kapittel-4-kapittel-4-kapittel-4">Punkt 4d. Kommunen skal organisere planprosessen slik at synspunkter som gjelder barn som berørt part kommer fram og at ulike grupper barn og unge selv gis anledning til å delta.</a></li></ul></li><li><a href="#kapittel-4-kapittel-5">Punkt 5. Krav til fysisk utforming</a><ul class="tocSubUl"><li><a href="#kapittel-4-kapittel-5-kapittel-1">Punkt 5 a.</a></li><li><a href="#kapittel-4-kapittel-5-kapittel-2">Punkt 5 b.</a></li><li><a href="#kapittel-4-kapittel-5-kapittel-3">Punkt 5 c. Kommunene skal avsette tilstrekkelige, store nok og egnet areal til barnehager.</a></li><li><a href="#kapittel-4-kapittel-5-kapittel-4">Punkt 5 d.</a></li></ul></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1995-09-20-4146" id="dokument"><h1>Rikspolitiske retningslinjer for barn og planlegging</h1><section class="section" data-name="kap1" id="kapittel-1" data-lovdata-URL="SF/forskrift/1995-09-20-4146/KAPITTEL_1"><h2>1. (Opphevet)</h2><article class="changesToParent"><a href="forskrift/1995-09-20-4146/kap1">Kapittel</a> 1 inneholdt tekst fra et rundskriv fra Miljøverndepartementet (T-1/95) fra 1995 som er opphevet. Teksten ble fjernet iht. e-post av 20. juni 2016 fra Kommunal- og moderniseringsdepartementet.</article></section><section class="section" data-name="kap2" id="kapittel-2" data-lovdata-URL="SF/forskrift/1995-09-20-4146/KAPITTEL_2"><h2>2. Rikspolitiske retningslinjer for å styrke barn og unges interesser i planleggingen</h2><section class="section" data-name="kap1" id="kapittel-2-kapittel-1" data-lovdata-URL="SF/forskrift/1995-09-20-4146/KAPITTEL_2-1"><h3>1. <i>Nasjonale mål for barn og unges oppvekstmiljø</i></h3><article class="legalP" id="kapittel-2-kapittel-1-ledd-1">Viktige nasjonale mål er å:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-ledd-1-punkt-1"><article class="legalP" id="kapittel-2-kapittel-1-ledd-1-punkt-1-ledd-1">Sikre et oppvekstmiljø som gir barn og unge trygghet mot fysiske og psykiske skadevirkninger, og som har de fysiske, sosiale og kulturelle kvaliteter som til enhver tid er i samsvar med eksisterende kunnskap om barn og unges behov.</article></article></li><li data-name="b." value="2"><article class="listArticle" id="kapittel-2-kapittel-1-ledd-1-punkt-2"><article class="legalP" id="kapittel-2-kapittel-1-ledd-1-punkt-2-ledd-1">Ivareta det offentlige ansvar for å sikre barn og unge de tilbud og muligheter som samlet kan gi den enkelte utfordringer og en meningsfylt oppvekst uansett bosted, sosial og kulturell bakgrunn.</article></article></li></ol></article></section><section class="section" data-name="kap2" id="kapittel-2-kapittel-2" data-lovdata-URL="SF/forskrift/1995-09-20-4146/KAPITTEL_2-2"><h3>2. <i>Formålet med rikspolitiske retningslinjer (RPR) for å styrke barn og unges interesser i planleggingen</i></h3><article class="legalP" id="kapittel-2-kapittel-2-ledd-1">Formålet med disse rikspolitiske retningslinjene er å:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-2-ledd-1-punkt-1"><article class="legalP" id="kapittel-2-kapittel-2-ledd-1-punkt-1-ledd-1">Synliggjøre og styrke barn og unges interesser i all planlegging og byggesaksbehandling etter plan- og bygningsloven.</article></article></li><li data-name="b." value="2"><article class="listArticle" id="kapittel-2-kapittel-2-ledd-1-punkt-2"><article class="legalP" id="kapittel-2-kapittel-2-ledd-1-punkt-2-ledd-1">Gi kommunene bedre grunnlag for å integrere og ivareta barn og unges interesser i sin løpende planlegging og byggesaksbehandling.</article></article></li><li data-name="c." value="3"><article class="listArticle" id="kapittel-2-kapittel-2-ledd-1-punkt-3"><article class="legalP" id="kapittel-2-kapittel-2-ledd-1-punkt-3-ledd-1">Gi et grunnlag for å vurdere saker der barn og unges interesser kommer i konflikt med andre hensyn/interesser.</article></article></li></ol></article></section><section class="section" data-name="kap3" id="kapittel-2-kapittel-3" data-lovdata-URL="SF/forskrift/1995-09-20-4146/KAPITTEL_2-3"><h3>3. <i>Ansvarsforhold</i></h3><article class="legalP" id="kapittel-2-kapittel-3-ledd-1">Ansvaret for å ivareta intensjonene og kravene i disse retningslinjene tillegges følgende instanser:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-3-ledd-1-punkt-1"><article class="legalP" id="kapittel-2-kapittel-3-ledd-1-punkt-1-ledd-1">Miljøverndepartementet har overordnet ansvar for generell oppfølging, utvikling og veiledning i forhold til disse retningslinjene. Ansvaret skal utøves i nært samarbeid med andre berørte departementer.</article></article></li><li data-name="b." value="2"><article class="listArticle" id="kapittel-2-kapittel-3-ledd-1-punkt-2"><article class="legalP" id="kapittel-2-kapittel-3-ledd-1-punkt-2-ledd-1">Fylkeskommunene skal, i samråd med fylkesmannen, så langt det er mulig veilede og gi kommunene nødvendig støtte til å sikre barn og unges interesser i kommunens planarbeid i henhold til <a href="forskrift/1995-09-20-4146/kap4">pkt. 4</a> og <a href="forskrift/1995-09-20-4146/kap5">5</a> i disse retningslinjene.</article><article class="legalP" id="kapittel-2-kapittel-3-ledd-1-punkt-2-ledd-2">Fylkeskommunen og fylkesmannen skal, der det er nødvendig for å ivareta formålet med <a href="forskrift/1995-09-20-4146/kap5">pkt</a>. 5, gi uttalelse og eventuelt framsette innsigelser til kommuneplan og reguleringsplan/bebyggelsesplan. Fylkesmannen skal ved utøvelse av sin virksomhet etter plan- og bygningsloven påse at kravene til behandling i <a href="forskrift/1995-09-20-4146/kap4">pkt</a>. 4 er ivaretatt.</article></article></li><li data-name="c." value="3"><article class="listArticle" id="kapittel-2-kapittel-3-ledd-1-punkt-3"><article class="legalP" id="kapittel-2-kapittel-3-ledd-1-punkt-3-ledd-1">Kommunene skal sikre at <a href="forskrift/1995-09-20-4146/kap4">pkt. 4</a> og <a href="forskrift/1995-09-20-4146/kap5">5</a> i retningslinjene blir ivaretatt og klargjøre hvor i kommunen ansvaret med å følge opp retningslinjene skal ligge.</article></article></li></ol></article></section><section class="section" data-name="kap4" id="kapittel-2-kapittel-4" data-lovdata-URL="SF/forskrift/1995-09-20-4146/KAPITTEL_2-4"><h3>4. <i>Krav til den kommunale planleggingsprosessen</i></h3><article class="legalP" id="kapittel-2-kapittel-4-ledd-1">Kommunen skal:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-4-ledd-1-punkt-1"><article class="legalP" id="kapittel-2-kapittel-4-ledd-1-punkt-1-ledd-1">Vurdere konsekvenser for barn og unge i plan- og byggesaksbehandlingen etter plan- og bygningsloven.</article></article></li><li data-name="b." value="2"><article class="listArticle" id="kapittel-2-kapittel-4-ledd-1-punkt-2"><article class="legalP" id="kapittel-2-kapittel-4-ledd-1-punkt-2-ledd-1">Foreta en samlet vurdering av barn og unges oppvekstmiljø for å innarbeide mål og tiltak i kommuneplanarbeidet.</article></article></li><li data-name="c." value="3"><article class="listArticle" id="kapittel-2-kapittel-4-ledd-1-punkt-3"><article class="legalP" id="kapittel-2-kapittel-4-ledd-1-punkt-3-ledd-1">Utarbeide retningslinjer, bestemmelser eller vedtekter om omfang og kvalitet av arealer og anlegg av betydning for barn og unge, som skal sikres i planer der barn og unge er berørt.</article></article></li><li data-name="d." value="4"><article class="listArticle" id="kapittel-2-kapittel-4-ledd-1-punkt-4"><article class="legalP" id="kapittel-2-kapittel-4-ledd-1-punkt-4-ledd-1">Organisere planprosessen slik at synspunkter som gjelder barn som berørt part kommer fram og at ulike grupper barn og unge selv gis anledning til å delta.</article></article></li></ol></article></section><section class="section" data-name="kap5" id="kapittel-2-kapittel-5" data-lovdata-URL="SF/forskrift/1995-09-20-4146/KAPITTEL_2-5"><h3>5. <i>Krav til fysisk utforming</i></h3><article class="legalP" id="kapittel-2-kapittel-5-ledd-1">Følgende skal vies spesiell oppmerksomhet:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-5-ledd-1-punkt-1"><article class="legalP" id="kapittel-2-kapittel-5-ledd-1-punkt-1-ledd-1">Arealer og anlegg som skal brukes av barn og unge skal være sikret mot forurensning, støy, trafikkfare og annen helsefare.</article></article></li><li data-name="b." value="2"><article class="listArticle" id="kapittel-2-kapittel-5-ledd-1-punkt-2"><article class="legalP" id="kapittel-2-kapittel-5-ledd-1-punkt-2-ledd-1">I nærmiljøet skal det finnes arealer hvor barn kan utfolde seg og skape sitt eget lekemiljø. Dette forutsetter blant annet at arealene: <ul class="defaultList"><li data-name="-" value="0"><article class="listArticle" id="kapittel-2-kapittel-5-ledd-1-punkt-2-ledd-1-punkt-1"><article class="legalP" id="kapittel-2-kapittel-5-ledd-1-punkt-2-ledd-1-punkt-1-ledd-1">er store nok og egner seg for lek og opphold</article></article></li><li data-name="-" value="0"><article class="listArticle" id="kapittel-2-kapittel-5-ledd-1-punkt-2-ledd-1-punkt-2"><article class="legalP" id="kapittel-2-kapittel-5-ledd-1-punkt-2-ledd-1-punkt-2-ledd-1">gir muligheter for ulike typer lek på ulike årstider</article></article></li><li data-name="-" value="0"><article class="listArticle" id="kapittel-2-kapittel-5-ledd-1-punkt-2-ledd-1-punkt-3"><article class="legalP" id="kapittel-2-kapittel-5-ledd-1-punkt-2-ledd-1-punkt-3-ledd-1">kan brukes av ulike aldersgrupper, og gir muligheter for samhandling mellom barn, unge og voksne.</article></article></li></ul></article></article></li><li data-name="c." value="3"><article class="listArticle" id="kapittel-2-kapittel-5-ledd-1-punkt-3"><article class="legalP" id="kapittel-2-kapittel-5-ledd-1-punkt-3-ledd-1">Kommunene skal avsette tilstrekkelige, store nok og egnet areal til barnehager.</article></article></li><li data-name="d." value="4"><article class="listArticle" id="kapittel-2-kapittel-5-ledd-1-punkt-4"><article class="legalP" id="kapittel-2-kapittel-5-ledd-1-punkt-4-ledd-1">Ved omdisponering av arealer som i planer er avsatt til fellesareal eller friområde som er i bruk eller er egnet for lek, skal det skaffes fullverdig erstatning. Erstatning skal også skaffes ved utbygging eller omdisponering av uregulert areal som barn bruker som lekeareal, eller dersom omdisponering av areal egnet for lek fører til at de hensyn som er nevnt i punkt b ovenfor, for å møte dagens eller framtidens behov ikke blir oppfylt.</article></article></li></ol></article></section><section class="section" data-name="kap6" id="kapittel-2-kapittel-6" data-lovdata-URL="SF/forskrift/1995-09-20-4146/KAPITTEL_2-6"><h3>6. <i>Endringer i retningslinjene</i></h3><article class="legalP" id="kapittel-2-kapittel-6-ledd-1">Mindre vesentlige endringer i retningslinjene kan foretas av departementet.</article></section></section><section class="section" data-name="kap3" id="kapittel-3" data-lovdata-URL="SF/forskrift/1995-09-20-4146/KAPITTEL_3"><h2>3. (Opphevet)</h2><article class="changesToParent"><a href="forskrift/1995-09-20-4146/kap3">Kapittel</a> 3 inneholdt tekst fra et rundskriv fra Miljøverndepartementet (T-1/95) fra 1995 som er opphevet. Teksten ble fjernet iht. e-post av 20. juni 2016 fra Kommunal- og moderniseringsdepartementet.</article></section><section class="section" data-name="kap4" id="kapittel-4" data-lovdata-URL="SF/forskrift/1995-09-20-4146/KAPITTEL_4"><h2>4. Utfyllende kommentarer til rikspolitiske retningslinjer for å styrke barn og unges interesser i planleggingen</h2><article class="legalP" id="kapittel-4-ledd-1">Det anbefales forøvrig å se mer i <i>Temaveileder om barn og planlegging etter plan og bygningsloven</i> T-1513 og Temasider om barn og planlegging på Kommunal- og moderniseringsdepartementets nettsider.</article><section class="section" id="kapittel-4-kapittel-1" data-lovdata-URL="SF/forskrift/1995-09-20-4146/KAPITTEL_4-1"><h3>Punkt 1. Nasjonale mål for barn og unges oppvekstmiljø</h3><article class="legalP" id="kapittel-4-kapittel-1-ledd-1">Formålet med disse rikspolitiske retningslinjer og andre statlige planretningslinjer er å klargjøre nasjonale eller regionale interesser på områder der dette er nødvendig for å sikre at disse interessene blir ivaretatt i den kommunale og regionale planleggingen i hht [endring] av plan- og <a href="lov/2010-06-25-48">bygningsloven av 25. juni 2010 nr 48</a>.</article><article class="legalP" id="kapittel-4-kapittel-1-ledd-2">Rikspolitiske retningslinjene gir regjeringens syn på<ul class="defaultList"><li data-li-identifier="-" data-name="-"><article class="listArticle" id="kapittel-4-kapittel-1-ledd-2-punkt-1"><article class="legalP" id="kapittel-4-kapittel-1-ledd-2-punkt-1-ledd-1">hvilke hensyn og interesser det skal legges særlig vekt på</article></article></li><li data-li-identifier="-" data-name="-"><article class="listArticle" id="kapittel-4-kapittel-1-ledd-2-punkt-2"><article class="legalP" id="kapittel-4-kapittel-1-ledd-2-punkt-2-ledd-1">hvordan avveiinger i konfliktsituasjoner skal foretas</article></article></li></ul></article><article class="legalP" id="kapittel-4-kapittel-1-ledd-3">De nasjonale mål angitt i <a href="forskrift/1995-09-20-4146/kap1">punkt</a> 1 er i samsvar med plan- og bygningslovens formål, angitt i § 1-1, og § 3-1 punkt e), og § 3-3, 3. ledd der det går frem at det ved planlegging etter loven spesielt skal legges til rette for å sikre barn gode oppvekstvilkår.</article><article class="legalP" id="kapittel-4-kapittel-1-ledd-4">En av samfunnets største oppgaver er å legge til rette for at barn og unge vokser opp i trygge forhold, med voksenpersoner rundt seg som ivaretar grunnleggende behov og nærhet, og gode oppvekst- og nærmiljø. Gode nærmiljøer for barn og unge karakteriseres av god tilgang på trygge og varierte områder for lek og aktiviteter uten støy og forurensning.</article><article class="legalP" id="kapittel-4-kapittel-1-ledd-5">Uttrykket barn og unge gjelder aldersgruppen 0-18 år (umyndige). Innenfor denne gruppen vil behov og forutsetninger være sterkt forskjellige, og tiltak for å sikre oppvekstvilkårene må vurderes ut fra de behov barn i ulike aldre har. Dette gjelder ikke minst for grupper med nedsatt funksjonsevne. Videre innebærer det også at kommunene skaffer seg innsikt om innvandrerbarns og unge innvandreres interesser.</article><article class="legalP" id="kapittel-4-kapittel-1-ledd-6">Barn og unge er ikke rettighetshavere i formell forstand. De blir ikke varslet som grunneiere eller naboer og kan heller ikke alltid selv formulere eller ta opp sine krav. De har heller ikke økonomiske ressurser. Jo yngre barna er, desto mer avhengig er de av at de voksne ivaretar deres behov. Herunder å legge til rette for medvirkning.</article><article class="legalP" id="kapittel-4-kapittel-1-ledd-7">Rikspolitiske retningslinjer for barn og unge er gitt med hjemmel i plan- og bygningsloven og gjelder planlegging og byggesaksbehandling etter denne loven. Ettersom retningslinjene gir overordnede mål for barn og unges oppvekstmiljø, kan de også brukes ved fortolkningen og praktisering av annet regelverk som skal ivareta samme mål.</article><article class="legalP" id="kapittel-4-kapittel-1-ledd-8"><a href="forskrift/1995-09-20-4146/kap1">Punkt</a> 1 gir overordnede mål for barn og unges oppvekstmiljø, men gir en ramme for det virkeområdet rikspolitiske retningslinjer tar opp, dvs. planlegging og byggesaksbehandling etter plan- og bygningsloven.</article><article class="legalP" id="kapittel-4-kapittel-1-ledd-9"><a href="forskrift/1995-09-20-4146/kap1">Punkt</a> 1 skal sikre et oppvekstmiljø med trygghet mot fysiske og psykiske skadevirkninger på samme vis som arbeidsmiljøloven vil sikre et arbeidsmiljø som gir grunnlag for en helsefremmende og meningsfylt arbeidssituasjon som gir full trygghet mot fysiske og psykiske skadevirkninger.</article><article class="legalP" id="kapittel-4-kapittel-1-ledd-10">Barn har ingen egen lov som sikrer dette. Rikspolitiske retningslinjer for barn og unge skal bidra til at dette ivaretas i planlegging og byggesaksbehandling.</article><article class="legalP" id="kapittel-4-kapittel-1-ledd-11">Innholdet er i samsvar med nasjonale mål, som tidligere har kommet til uttrykk i stortingsmeldinger, handlingsplaner og offentlige utredninger om barn og unges oppvekstmiljø.</article><article class="legalP" id="kapittel-4-kapittel-1-ledd-12">Se mer i <i>Temaveileder om barn og planlegging etter plan og bygningsloven</i> T-1513 på departementets nettsider.</article></section><section class="section" id="kapittel-4-kapittel-2" data-lovdata-URL="SF/forskrift/1995-09-20-4146/KAPITTEL_4-2"><h3>Punkt 2. Formålet med rikspolitiske retningslinjer (RPR) for å styrke barn og unges interesser i planleggingen.</h3><article class="legalP" id="kapittel-4-kapittel-2-ledd-1"><a href="forskrift/1995-09-20-4146/kap2">Punkt</a> 2 avgrenser retningslinjenes virkeområde til virksomhet etter plan- og bygningsloven.</article><section class="section" id="kapittel-4-kapittel-2-kapittel-1" data-lovdata-URL="SF/forskrift/1995-09-20-4146/KAPITTEL_4-2-1"><h4>Punkt 2 a. Synliggjøre og styrke barn og unges interesser i all planlegging og byggesaksbehandling etter plan- og bygningsloven</h4><article class="legalP" id="kapittel-4-kapittel-2-kapittel-1-ledd-1"><a href="forskrift/1995-09-20-4146/kap2">Punk</a>t 2a presiserer at styringssignalene gjelder all plan- og byggesaksbehandling etter plan- og bygningsloven.</article><article class="legalP" id="kapittel-4-kapittel-2-kapittel-1-ledd-2">Planer etter plan- og bygningsloven omfatter kommuneplaner, kommunedelplaner, reguleringsplaner og bebyggelsesplaner på kommunalt nivå, og regionale planer som fylkesplaner og fylkesdelplaner.</article><article class="legalP" id="kapittel-4-kapittel-2-kapittel-1-ledd-3">Også overordnet planlegging, på regionalt nivå, er en viktig arena for å ta i bruk gode planprinsipper som bidrar til gode oppvekstmiljø. Herunder gjelder samordnet areal- og transportplanleggingen, tilrettelegge for fysisk aktivitet og helsefremmende samfunn ved sammenhengende grønnstrukturer med gode forbindelser til omkringliggende naturområder på tvers av kommunegrenser.</article></section><section class="section" id="kapittel-4-kapittel-2-kapittel-2" data-lovdata-URL="SF/forskrift/1995-09-20-4146/KAPITTEL_4-2-2"><h4>Punkt 2 b. Gi kommunene bedre grunnlag for å integrere og ivareta barn og unges interesser i sin løpende planlegging og byggesaksbehandling</h4><article class="legalP" id="kapittel-4-kapittel-2-kapittel-2-ledd-1"><a href="forskrift/1995-09-20-4146/kap2">Punk</a>t 2b understreker at hensikten med retningslinjene er å støtte kommunene i deres arbeid for barn og unge. Retningslinjene gir kommunene et grunnlag for å utvikle en planleggingsprosess som sikrer at hensynet til barn og unge blir synliggjort og bedre ivaretatt.</article></section><section class="section" id="kapittel-4-kapittel-2-kapittel-3" data-lovdata-URL="SF/forskrift/1995-09-20-4146/KAPITTEL_4-2-3"><h4>Punkt 2c. Gi et grunnlag for å vurdere saker der barn og unges interesser kommer i konflikt med andre hensyn/interesser</h4><article class="legalP" id="kapittel-4-kapittel-2-kapittel-3-ledd-1">Gjennom å oppfylle kravene om planprosess, kartlegging og dokumentasjon vil retningslinjene gir grunnlag for å foreta en avveiing ved konflikter.</article><article class="legalP" id="kapittel-4-kapittel-2-kapittel-3-ledd-2">Retningslinjene vil bli lagt til grunn for vurdering av konfliktsaker som fremmes for sentral behandling etter plan- og <a href="lov/2008-06-27-71/§12-10">bygningslovens § 12-10</a>, <a href="lov/2008-06-27-71/§12-11">§ 12-11</a>, <a href="lov/2008-06-27-71/§12-12">§ 12-12</a>.</article></section></section><section class="section" id="kapittel-4-kapittel-3" data-lovdata-URL="SF/forskrift/1995-09-20-4146/KAPITTEL_4-3"><h3>Punkt 3. Ansvarsforhold.</h3><article class="legalP" id="kapittel-4-kapittel-3-ledd-1">Det generelle ansvar for plan- og byggesaksbehandling etter plan- og bygningsloven er gitt i loven.</article><article class="legalP" id="kapittel-4-kapittel-3-ledd-2"><a href="forskrift/1995-09-20-4146/kap3">Punkt</a> 3 plasserer ansvaret for håndheving av og oppgaver knyttet til disse rikspolitiske retningslinjene.</article><article class="legalP" id="kapittel-4-kapittel-3-ledd-3">Ansvarspunktet understreker behovet for samarbeid på tvers av sektorer og nivåer. Særlig viktig er det å få til et samarbeid mellom instanser med planfaglig kompetanse og instanser med kunnskap om barn og unges behov og situasjon.</article><article class="legalP" id="kapittel-4-kapittel-3-ledd-4">Ansvarspunktet innebærer ikke at det må opprettes nye organer.</article><section class="section" id="kapittel-4-kapittel-3-kapittel-1" data-lovdata-URL="SF/forskrift/1995-09-20-4146/KAPITTEL_4-3-1"><h4>Punkt 3 a. Ansvar på statlig nivå</h4><article class="legalP" id="kapittel-4-kapittel-3-kapittel-1-ledd-1">Kommunal- og moderniseringsdepartementet har det overordnede ansvar for generell oppfølging, utvikling og veiledning i forhold til disse retningslinjene.</article><article class="legalP" id="kapittel-4-kapittel-3-kapittel-1-ledd-2">På statlig plan forutsettes det etter <a href="forskrift/1995-09-20-4146/kap3">punk</a>t 3a et samarbeid mellom alle departementer som på ulike måter har ansvar for samfunnsutvikling, nærmiljø og oppvekstforhold, trafikkforhold, helseforhold, barn og unge.</article><article class="legalP" id="kapittel-4-kapittel-3-kapittel-1-ledd-3">Dette er viktig for at også statlige organer på regionalt nivå skal få veiledning og kunnskap om hvordan de kan bidra til å ivareta hensynet til barn og unge i planleggingen.</article></section><section class="section" id="kapittel-4-kapittel-3-kapittel-2" data-lovdata-URL="SF/forskrift/1995-09-20-4146/KAPITTEL_4-3-2"><h4>Punkt 3 b. Ansvar på regionalt nivå</h4><ul class="defaultList"><li data-li-identifier="-" data-name="-"><article class="listArticle" id="kapittel-4-kapittel-3-kapittel-2-punkt-1"><article class="legalP" id="kapittel-4-kapittel-3-kapittel-2-punkt-1-ledd-1">Fylkeskommunen og fylkesmannen skal veilede kommunene for å sikre at barn og unges interesser blir ivaretatt i kommunens planarbeid i henhold til punktene 4 og 5.</article></article></li></ul><article class="legalP" id="kapittel-4-kapittel-3-kapittel-2-ledd-1">Med økt press på arealene og konflikter mellom ulike interesser, er det stort behov for at regionale myndigheter gjennom sin veiledning bidrar til økt forståelse for hvordan konflikter kan løses og hvordan man kan planlegge slik at barn og unges interesser ikke blir skadelidende.</article><article class="legalP" id="kapittel-4-kapittel-3-kapittel-2-ledd-2">Hensikten med veiledningen og støtten til kommunene er å stimulere til et planleggingsarbeid som fyller de prosess- og kvalitetskrav retningslinjene angir, slik at det ikke blir nødvendig å fremsette innsigelser.</article><article class="legalP" id="kapittel-4-kapittel-3-kapittel-2-ledd-3">Punkt 3 b forutsetter et nært samarbeid mellom fylkesmannen og fylkeskommunen, og som på statlig nivå forutsettes et samarbeid mellom andre berørte instanser på regionalt nivå (skoleverket, helsesektor, vegvesen mm).</article></section><section class="section" id="kapittel-4-kapittel-3-kapittel-3" data-lovdata-URL="SF/forskrift/1995-09-20-4146/KAPITTEL_4-3-3"><h4>Punkt 3 c. Ansvar på kommunalt nivå</h4><article class="legalP" id="kapittel-4-kapittel-3-kapittel-3-ledd-1">Kommunens skal følge opp nasjonal politikk gjennom sin samfunns- og arealplanlegging.</article><article class="legalP" id="kapittel-4-kapittel-3-kapittel-3-ledd-2">Kommunestyret og den administrative leder har overordnet ansvar for planlegging på lokalt nivå jfr. <a href="lov/2008-06-27-71/§3-2">PBL § 3-2</a> og <a href="lov/2008-06-27-71/§3-3">§ 3-3</a>.</article><article class="legalP" id="kapittel-4-kapittel-3-kapittel-3-ledd-3">Kommunen har, som lokal planmyndighet det primære ansvaret for at disse retningslinjene blir lagt til grunn i planleggingen. Dette gjelder uavhengig av hvem som fremmer planforslaget.</article><article class="legalP" id="kapittel-4-kapittel-3-kapittel-3-ledd-4">Kommunen skal sørge for at all planlegging etter plan- og bygningsloven som foregår i kommunen er i tråd med rikspolitiske retningslinjer for å styrke barn og unges interesser i planlegging.</article><article class="legalP" id="kapittel-4-kapittel-3-kapittel-3-ledd-5">Det er en klar forutsetning at kommunenes planlegging for barn og unge gjennomføres i et tverrsektorielt samarbeid.</article><article class="legalP" id="kapittel-4-kapittel-3-kapittel-3-ledd-6">Dersom retningslinjenes <a href="forskrift/1995-09-20-4146/kap4">punkt 4</a> og <a href="forskrift/1995-09-20-4146/kap5">5</a> ikke overholdes, kan fylkeskommunen og fylkesmannen fremme innsigelse.</article><section class="section" id="kapittel-4-kapittel-3-kapittel-3-kapittel-1" data-lovdata-URL="SF/forskrift/1995-09-20-4146/KAPITTEL_4-3-3-1"><h5>Innsigelser, klager og dispensasjon.</h5><article class="legalP" id="kapittel-4-kapittel-3-kapittel-3-kapittel-1-ledd-1">Punkt 3 b tar også opp retten til å fremsette innsigelser.</article><article class="legalP" id="kapittel-4-kapittel-3-kapittel-3-kapittel-1-ledd-2">Fylkeskommunen og berørt statlig myndighet har innsigelsesrett til planer etter plan- og <a href="lov/2008-06-27-71/§5-4">bygningsloven § 5-4</a> og <a href="lov/2008-06-27-71/§5-5">§ 5-5</a>.</article><article class="legalP" id="kapittel-4-kapittel-3-kapittel-3-kapittel-1-ledd-3">Fylkesmennene har adgang til å reise innsigelser ut fra sitt fagansvar.</article><article class="legalP" id="kapittel-4-kapittel-3-kapittel-3-kapittel-1-ledd-4">Kommunale arealplaner som er i strid med rikspolitiske retningslinjene skal gi grunnlag for å reise innsigelser.</article><article class="legalP" id="kapittel-4-kapittel-3-kapittel-3-kapittel-1-ledd-5">Retningslinjene understreker at fylkeskommunens faglige ansvar i slike saker omfatter barn og unges interesser og at fylkeskommunens innsigelsesrett også knytter seg til disse interessene.</article><article class="legalP" id="kapittel-4-kapittel-3-kapittel-3-kapittel-1-ledd-6">Retningslinjene understreker at også barne- og ungdomsperspektiv må tas med i de planfaglige vurderinger som likevel gjøres.</article><article class="legalP" id="kapittel-4-kapittel-3-kapittel-3-kapittel-1-ledd-7">Retningslinjene vil bli lagt til grunn for vurdering av konfliktsaker som fremmes for sentral behandling etter plan- og <a href="lov/2008-06-27-71/§12-10">bygningslovens § 12-10</a>, <a href="lov/2008-06-27-71/§12-11">§ 12-11</a>, <a href="lov/2008-06-27-71/§12-12">§ 12-12</a>.</article></section><section class="section" id="kapittel-4-kapittel-3-kapittel-3-kapittel-2" data-lovdata-URL="SF/forskrift/1995-09-20-4146/KAPITTEL_4-3-3-2"><h5>Klage</h5><article class="legalP" id="kapittel-4-kapittel-3-kapittel-3-kapittel-2-ledd-1">Ansvar for behandling av klagesaker er ikke tatt spesielt opp i <a href="forskrift/1995-09-20-4146/kap3">punkt</a> 3. Her følges generelle bestemmelser jf rundskriv T-2/04 om Klage og innsigelse.</article></section><section class="section" id="kapittel-4-kapittel-3-kapittel-3-kapittel-3" data-lovdata-URL="SF/forskrift/1995-09-20-4146/KAPITTEL_4-3-3-3"><h5>Dispensasjon</h5><article class="legalP" id="kapittel-4-kapittel-3-kapittel-3-kapittel-3-ledd-1">I plan- og bygningsloven av 25. juni 2010 nr 48 § 19-1 fremgår: «Dispensasjon krever grunngitt søknad. Før vedtak treffes skal naboer varsles på den måten som er nevnt i § 21-3». Og videre: «Regionale og statlig myndigheter hvis saksområde er direkte berørt, skal få mulighet til å uttale seg før dispensasjon gis.»</article><article class="legalP" id="kapittel-4-kapittel-3-kapittel-3-kapittel-3-ledd-2">Fylkesmannen og fylkeskommunen og andre statlige myndigheter skal ved behandling av dispensasjonssøknad vurdere forholdet til disse retningslinjer.</article></section></section></section><section class="section" id="kapittel-4-kapittel-4" data-lovdata-URL="SF/forskrift/1995-09-20-4146/KAPITTEL_4-4"><h3>Punkt 4. Krav til den kommunale planprosessen</h3><article class="legalP" id="kapittel-4-kapittel-4-ledd-1"><a href="forskrift/1995-09-20-4146/kap4">Punkt</a> 4 stiller krav til den kommunale planprosessen.</article><article class="legalP" id="kapittel-4-kapittel-4-ledd-2">Kravene i <a href="forskrift/1995-09-20-4146/kap4">punkt</a> 4 skal sikre at barn og unges situasjon kommer på den politiske dagsorden i kommunene når plansaker diskuteres, og slik integreres i all kommunal planlegging – og byggesaksbehandling.</article><section class="section" id="kapittel-4-kapittel-4-kapittel-1" data-lovdata-URL="SF/forskrift/1995-09-20-4146/KAPITTEL_4-4-1"><h4>Punkt 4a. Vurdere konsekvenser for barn og unge i plan- og byggesaksbehandlingen etter plan- og bygningsloven.</h4><article class="legalP" id="kapittel-4-kapittel-4-kapittel-1-ledd-1">En vurdering av planenes konsekvenser for barn og unge i den enkelte sak, vil kunne gi en bedre saksframstilling og bringe barne- og ungdomsspørsmål inn i den politiske diskusjonen og øke bevisstheten om barn og unges situasjon.</article><article class="legalP" id="kapittel-4-kapittel-4-kapittel-1-ledd-2">Et godt beslutningsgrunnlag er avhengig av at konsekvensene både for mindre barn og unge blir tilstrekkelig belyst.</article><article class="legalP" id="kapittel-4-kapittel-4-kapittel-1-ledd-3">Se mer i <i>Temaveileder om barn og planlegging etter plan og bygningsloven</i> T-1513 på departementets nettsider.</article></section><section class="section" id="kapittel-4-kapittel-4-kapittel-2" data-lovdata-URL="SF/forskrift/1995-09-20-4146/KAPITTEL_4-4-2"><h4>Punkt 4b. Foreta en samlet vurdering av barn og unges oppvekstmiljø for å innarbeide mål og tiltak i kommuneplanarbeidet.</h4><article class="legalP" id="kapittel-4-kapittel-4-kapittel-2-ledd-1">Gjennom arbeidet med overordnet planlegging på kommuneplannivå skal kommunene få oversikt over tilstanden i kommunen.</article><article class="legalP" id="kapittel-4-kapittel-4-kapittel-2-ledd-2">Kommunene skal foreta en vurdering av hvordan oppvekstmiljøet er for barn og unge rundt om i sin kommune.</article><article class="legalP" id="kapittel-4-kapittel-4-kapittel-2-ledd-3">Slik får kommunen kunnskap om <i>hvor i</i> kommunen det er behov for tiltak og hvilke tiltak som er nødvendig for å skape og/eller sikre gode oppvekstmiljø og nærmiljø for barn og unge.</article><article class="legalP" id="kapittel-4-kapittel-4-kapittel-2-ledd-4">Kommunene bør også få innspill fra befolkningen om hvordan man få til gode oppvekstmiljø.</article><article class="legalP" id="kapittel-4-kapittel-4-kapittel-2-ledd-5">Kommunen avgjør hvordan de skal få frem en slik samlet vurdering.</article><article class="legalP" id="kapittel-4-kapittel-4-kapittel-2-ledd-6">Dette innarbeides i kommuneplanarbeidet.</article><article class="legalP" id="kapittel-4-kapittel-4-kapittel-2-ledd-7">Se mer om konsekvensutredninger i <i>Temaveileder om barn og planlegging etter plan og bygningsloven</i> T-1513 på departementets nettsider.</article></section><section class="section" id="kapittel-4-kapittel-4-kapittel-3" data-lovdata-URL="SF/forskrift/1995-09-20-4146/KAPITTEL_4-4-3"><h4>Punkt 4c. Utarbeide bestemmelser og retningslinjer om omfang og kvalitet av arealer og anlegg av betydning for barn og unge, som skal sikres i planer der barn og unge er berørt</h4><article class="legalP" id="kapittel-4-kapittel-4-kapittel-3-ledd-1">På bakgrunn av gjennomføring av punktene 4 a og 4 b i disse retningslinjene kan kommunen utarbeide utfyllende bestemmelser og retningslinjer til kommuneplanens arealdel. Disse vil bidra til å legge til rette for og sikre at de mål og tiltak som fremkom at disse, blir ivaretatt i kommuneplanen.</article><article class="legalP" id="kapittel-4-kapittel-4-kapittel-3-ledd-2">Utarbeidelse av utfyllende bestemmelser til kommuneplanens arealdel og retningslinjer vil forenkle den kommunale behandling av enkeltsaker. Forslag til planer skal følge de bestemmelser som er gitt i kommuneplanen.</article><article class="legalP" id="kapittel-4-kapittel-4-kapittel-3-ledd-3">Detaljerte retningslinjer om fysiske forhold må utformes av den enkelte kommune, slik at de kan tilpasses lokale forhold.</article><article class="legalP" id="kapittel-4-kapittel-4-kapittel-3-ledd-4">Bestemmelsene må være rettslig forankret i plan- og bygningsloven. I henhold til plan- og bygningsloven kan kommunen vise arealformål og underformål som angitt i § 11-7, nummer 1-6.</article><article class="legalP" id="kapittel-4-kapittel-4-kapittel-3-ledd-5">Videre kan kommunen vedta generelle bestemmelser til kommuneplanens arealdel som angitt i § 11-9, se særlig nr 4, 5 og 6 som omhandler grønnstruktur og leke- ute og oppholdsplasser</article><article class="legalP" id="kapittel-4-kapittel-4-kapittel-3-ledd-6">Videre kan det i medhold til plan- og <a href="lov/2008-06-27-71/§12-5">bygningsloven § 12-5</a>, <a href="lov/2008-06-27-71/§12-7">§ 12-7</a> gis bestemmelser om arealformål og til arealformålene i reguleringsplaner.</article><article class="legalP" id="kapittel-4-kapittel-4-kapittel-3-ledd-7">For mer detaljer se i <i>Temaveileder om barn og planlegging etter plan og bygningsloven</i> T-1513 på departementets nettsider.</article><article class="legalP" id="kapittel-4-kapittel-4-kapittel-3-ledd-8">Ved utarbeidelsen skal det legges vekt på kravene til fysisk utforming i <a href="forskrift/1995-09-20-4146/kap5">punkt</a> 5.</article></section><section class="section" id="kapittel-4-kapittel-4-kapittel-4" data-lovdata-URL="SF/forskrift/1995-09-20-4146/KAPITTEL_4-4-4"><h4>Punkt 4d. Kommunen skal organisere planprosessen slik at synspunkter som gjelder barn som berørt part kommer fram og at ulike grupper barn og unge selv gis anledning til å delta.</h4><article class="legalP" id="kapittel-4-kapittel-4-kapittel-4-ledd-1">Barn og unge berøres ofte av planer selv om de ikke faller inn under den gjengse forståelse av begrepet «berørt part». Punkt 4d oppfordrer spesielt til å trekke barn og unge selv mer aktivt inn i planleggingen.</article><article class="legalP" id="kapittel-4-kapittel-4-kapittel-4-ledd-2">I Plan- og bygningsloven av 2010 ble krav til medvirkning fra barn og unge ytterligere forsterket i § 5-1:</article><div class="indent"><article class="legalP" id="kapittel-4-kapittel-4-kapittel-4-ledd-2-ledd-1">Enhver som fremmer planforslag, skal legge til rette for medvirkning. Kommunen skal påse at dette er oppfylt i planprosesser somutføres av andre offentlige organer eller private.</article><article class="legalP" id="kapittel-4-kapittel-4-kapittel-4-ledd-2-ledd-2">Kommunen har et spesielt ansvar for å sikre aktiv medvirkning fra grupper som krever spesiell tilrettelegging, herunder barn og unge. Grupper og interesser som ikke er i strand til å delta direkte, skal sikres gode muligheter for medvirkning på annen måte.</article></div> <article class="legalP" id="kapittel-4-kapittel-4-kapittel-4-ledd-3">For å sikre reell medvirkning er det viktig at barn og unge blir trukket med tidlig i planprosessen. Erfaringsmessig er det vanskeligere å bli hørt og tatt hensyn til dersom ens synspunkter fremmes sent i planprosessen.</article><article class="legalP" id="kapittel-4-kapittel-4-kapittel-4-ledd-4">Det er viktig at de personer, grupper eller instanser som kan representere barn og unges sak, også gis anledning til å fremme synspunkter. Dette bør imidlertid ikke komme som en erstatning for barn og unges egen mulighet for å delta og uttale seg.</article><article class="legalP" id="kapittel-4-kapittel-4-kapittel-4-ledd-5">Krav til medvirkning og deltaking er også et krav barn og unge har etter FN’s konvensjon for barns rettigheter (<a href="lov/1999-05-21-30">barnekonvensjonen).</a> Konvensjonens artikkel 12 sier at barnet har rett til å si sin mening og bli hørt i alt som vedrører det.</article><article class="legalP" id="kapittel-4-kapittel-4-kapittel-4-ledd-6">Se mer i <i>Temaveileder om barn og planlegging etter plan og bygningsloven</i> T-1513 på departementets nettsider.</article><article class="legalP" id="kapittel-4-kapittel-4-kapittel-4-ledd-7"><strong>Innsigelsesretten gjelder også prosesskravene gitt i <a href="forskrift/1995-09-20-4146/kap4">punkt</a> 4.</strong></article><article class="legalP" id="kapittel-4-kapittel-4-kapittel-4-ledd-8">Dersom ikke prosesskravene i <a href="forskrift/1995-09-20-4146/kap4">punkt</a> 4 overholdes, kan dette gi grunnlag for å påberope feil saksbehandling i forbindelse med utarbeidelse av planer etter plan- og bygningsloven.</article></section></section><section class="section" id="kapittel-4-kapittel-5" data-lovdata-URL="SF/forskrift/1995-09-20-4146/KAPITTEL_4-5"><h3>Punkt 5. Krav til fysisk utforming</h3><article class="legalP" id="kapittel-4-kapittel-5-ledd-1">Retningslinjenes <a href="forskrift/1995-09-20-4146/kap5">punkt</a> 5 angir hvordan man ved god planlegging og planutforming kan oppnå og sikre trygge og sunne oppvekst- eller lekemiljø.</article><article class="legalP" id="kapittel-4-kapittel-5-ledd-2">Punkt 5 a og b angir egenskaper ved arealer som barn skal kunne bruke:</article><section class="section" id="kapittel-4-kapittel-5-kapittel-1" data-lovdata-URL="SF/forskrift/1995-09-20-4146/KAPITTEL_4-5-1"><h4>Punkt 5 a.</h4><article class="defaultP"><strong>Arealer og anlegg som skal brukes av barn og unge skal være sikret mot forurensning, støy, trafikkfare og annen helsefare.</strong></article></section><section class="section" id="kapittel-4-kapittel-5-kapittel-2" data-lovdata-URL="SF/forskrift/1995-09-20-4146/KAPITTEL_4-5-2"><h4>Punkt 5 b.</h4><article class="defaultP"><strong>I nærmiljøet skal det finnes arealer hvor barn kan utfolde seg og skape sitt eget lekemiljø. Dette forutsetter blant annet at arealene:</strong><ul class="defaultList"><li data-li-identifier="-" data-name="-"><article class="listArticle" id="kapittel-4-kapittel-5-kapittel-2-punkt-1"><article class="legalP" id="kapittel-4-kapittel-5-kapittel-2-punkt-1-ledd-1"><strong>er store nok og egner seg for lek og opphold</strong></article></article></li><li data-li-identifier="-" data-name="-"><article class="listArticle" id="kapittel-4-kapittel-5-kapittel-2-punkt-2"><article class="legalP" id="kapittel-4-kapittel-5-kapittel-2-punkt-2-ledd-1"><strong>gir muligheter for ulike typer lek på ulike årstider</strong></article></article></li><li data-li-identifier="-" data-name="-"><article class="listArticle" id="kapittel-4-kapittel-5-kapittel-2-punkt-3"><article class="legalP" id="kapittel-4-kapittel-5-kapittel-2-punkt-3-ledd-1"><strong>kan brukes av ulike aldersgrupper, og gir muligheter for samhandling mellom barn, unge og voksne.</strong></article></article></li></ul></article><article class="legalP" id="kapittel-4-kapittel-5-kapittel-2-ledd-1">Barn er den gruppen i befolkningen som bruker utearealene mest, og for dem har nærmiljøet stor betydning. Fordi barns aksjonsradius er begrenset er tilgjengelighet og gode atkomstmuligheter til arealer og anlegg for daglig fysisk aktivitet og friluftsliv i nærmiljøet er særdeles viktig. Vi tenker her på at arealene skal nås til fots og eller på sykkel.</article><article class="legalP" id="kapittel-4-kapittel-5-kapittel-2-ledd-2">Kravene i punkt 5 a og b blir viktigere og viktigere etter som byer, tettsteder og kommune- og bygdesentra fortettes. Vi vet at mindre barn ikke har forutsetninger for å mestre kompliserte trafikksituasjoner og at det derfor er svært viktig med trafikksikre arealer og ferdselsårer. Særlig hensyn må også tas da vi vet at barn er særlig utsatt for helseskader som følge av luftforurensning.</article><article class="legalP" id="kapittel-4-kapittel-5-kapittel-2-ledd-3">Kravene i punkt 5a og b er generelle og peker bare på forhold som skal tas hensyn til og vurderes. De gir imidlertid ikke veiledning om hvordan kravene kan ivaretas i ulike typer områder</article><article class="legalP" id="kapittel-4-kapittel-5-kapittel-2-ledd-4">Kravene konkretiserer likevel forhold som eventuelle innsigelser, protester, klager eller merknader til planer og enkeltsaker må vurderes ut ifra.</article><article class="legalP" id="kapittel-4-kapittel-5-kapittel-2-ledd-5">Se mer i <i>Temaveileder om barn og planlegging etter plan og bygningsloven</i> T-1513 på departementets nettsider.</article></section><section class="section" id="kapittel-4-kapittel-5-kapittel-3" data-lovdata-URL="SF/forskrift/1995-09-20-4146/KAPITTEL_4-5-3"><h4>Punkt 5 c. Kommunene skal avsette tilstrekkelige, store nok og egnet areal til barnehager.</h4><article class="legalP" id="kapittel-4-kapittel-5-kapittel-3-ledd-1">Det er viktig for kommunen å sikre arealer i takt med utbygging, tilflytting og den demografiske utvikling i kommunen. Kommuneplanarbeidet er en arena der slike forhold bør og skal vurderes, og arealer avsettes. For å sikre samtidighet kan man bruke rekkefølgebestemmelser.</article><article class="legalP" id="kapittel-4-kapittel-5-kapittel-3-ledd-2">Se mer i <i>Temaveileder om barn og planlegging etter plan og bygningsloven</i> T-1513 på departementets nettsider.</article><article class="legalP" id="kapittel-4-kapittel-5-kapittel-3-ledd-3">Det bør velges ut arealer som sikrer at barnehagen blir en integrert del av lokalmiljøet med muligheter for gjensidig kontakt, og sambruk med andre institusjoner og felles friområder i lokalsamfunnet, som nærhet til grøntstruktur, grøntdrag m.v.</article><article class="legalP" id="kapittel-4-kapittel-5-kapittel-3-ledd-4">Nærhet til lokalmiljøet vil også kunne bidra til redusert behov for transportering av barna til barnehagen.</article></section><section class="section" id="kapittel-4-kapittel-5-kapittel-4" data-lovdata-URL="SF/forskrift/1995-09-20-4146/KAPITTEL_4-5-4"><h4>Punkt 5 d.</h4><article class="defaultP"><strong>Ved omdisponering av arealer som i planer er avsatt til fellesareal eller friområde som er i bruk eller er egnet for lek, skal det skaffes fullverdig erstatning. Erstatning skal også skaffes ved utbygging eller omdisponering av uregulert areal som barn bruker som lekeareal, eller dersom omdisponering av areal egnet for lek fører til at de hensyn som er nevnt i punkt b ovenfor, for å møte dagens eller framtidens behov ikke blir oppfylt.</strong></article><article class="legalP" id="kapittel-4-kapittel-5-kapittel-4-ledd-1"><a href="forskrift/1995-09-20-4146/kap5">Punk</a>t 5d om erstatningsarealer har til hensikt å forhindre at lekearealer betraktes som reservearealer for utbyggingsformål.</article><article class="legalP" id="kapittel-4-kapittel-5-kapittel-4-ledd-2">Svært mange av plankonfliktene i tilknytning til barn går nettopp på at lekeområder tas i bruk til andre formål. Dette gjelder både naturlige lekeområder (skogholt, ubebygde tomter, løkker o.l. der barn leker og har gode utfoldelsesmuligheter), og arealer som er spesielt regulert til lek eller utendørs opphold. Selv om barn og unge har brukt et område i generasjoner, får de ikke «hevd» på det.</article><article class="legalP" id="kapittel-4-kapittel-5-kapittel-4-ledd-3">«Fullverdig erstatningsareal» betyr at de nye arealene som gis som kompensasjon, skal fylle kravene i <a href="forskrift/1995-09-20-4146/kap5">punk</a>t 5a og b.</article><article class="legalP" id="kapittel-4-kapittel-5-kapittel-4-ledd-4">I punkt 5 d siste setning står det «eller dersom omdisponering av arealer egnet for lek ... .». Bestemmelsen legger til grunn at dette gjelder omdisponering av arealer som er egnet for lek, enten arealet er regulert eller uregulert.</article><article class="legalP" id="kapittel-4-kapittel-5-kapittel-4-ledd-5"><a href="forskrift/1995-09-20-4146/kap5">Punk</a>t 5d gjelder alle slags omdisponeringer, dvs. både utbygging og omregulering. De gjelder også uavhengig av om endringene skjer som vesentlig eller mindre vesentlig reguleringsendring, eller som dispensasjon fra gjeldende regulering. Det er viktig å presisere dette.</article><article class="legalP" id="kapittel-4-kapittel-5-kapittel-4-ledd-6">Erfaringsmessig er faren for at barns og unges interesser skal tilsidesettes særlig stor i dispensasjonssaker og ved mindre vesentlige reguleringsendringer. I disse saker følger en ikke samme prosedyre mht. offentlighet og samarbeid med andre etater som ved vanlige planer. Det finnes heller ikke klare regler for hva som kan betraktes som en mindre vesentlig endring ut fra hensynet til barn og unge.</article><article class="legalP" id="kapittel-4-kapittel-5-kapittel-4-ledd-7">Retningslinjene tar utgangspunkt i faktisk bruk av arealet eller arealets nytteverdi for lek og opphold, og ikke i de formelle eller reguleringsmessige forhold som gjelder for arealer. Det er bruks- eller nytteverdien som er relevant for barn og unge og ikke hva arealet faktisk er regulert til, om det er regulert eller uregulert og hvem som eier det.</article><article class="legalP" id="kapittel-4-kapittel-5-kapittel-4-ledd-8">Kravet til erstatningsareal vil ikke gjelde ethvert areal som er egnet for lek, men skal sikre at slike områder ikke blir tatt til utbygging før en har forvisset seg om at de generelle kravene til lekemuligheter i <a href="forskrift/1995-09-20-4146/kap5">punk</a>t 5a og b kan oppfylles, og på hvilken måte dette skal skje.</article><article class="legalP" id="kapittel-4-kapittel-5-kapittel-4-ledd-9">I konfliktsaker vil det gjerne være forskjellig syn på om arealer faktisk er i bruk eller ikke. Barneombudet har hatt saker der barn og unge hevder at de bruker et lekeareale som står i fare for å bli regulert til annet formål, mens de som er ansvarlige for reguleringen hevder at arealet overhodet ikke brukes av barn og unge.</article><article class="legalP" id="kapittel-4-kapittel-5-kapittel-4-ledd-10">I denne type saker er det derfor spesielt viktig å kartlegge den faktiske bruk av arealene. Her vil medvirkning fra barn og unge være viktig. (jf. punkt 4d). Metoder for kartlegging av barn og unges faktiske bruk av arealene også mht til bruk i ulike årstider, vil her være nyttige.</article><article class="legalP" id="kapittel-4-kapittel-5-kapittel-4-ledd-11">Formuleringen om «fremtidens behov» viser til problemet med at antall barn i et område varierer over tid. En kan derfor ikke bare ta hensyn til de barn som til enhver tid bor i et område, men må også sikre fremtidige barnegenerasjoners behov. Forslag til omdisponering av lekeareal kommer lettere fram i perioder med lavt antall barn i et område.</article><article class="legalP" id="kapittel-4-kapittel-5-kapittel-4-ledd-12">Kommuneplanens forutsetninger mht utbyggingsmønster bør derfor ha et langsiktig perspektiv gjerne på 30-50 år slik at slike situasjoner unngås. Krav til lekeområder bør stilles uavhengig av dagens situasjon.</article><article class="legalP" id="kapittel-4-kapittel-5-kapittel-4-ledd-13">En omdisponering vil være irreversibel, og det understreker behovet for en reell vurdering av om dette vil gavne både dagens og fremtidige barnegenerasjoner.</article><article class="legalP" id="kapittel-4-kapittel-5-kapittel-4-ledd-14">Se mer om medvirkning og barnetråkk i på temasiden Barn og unge på Kommunal- og moderniseringsdepartementets nettside og i <i>Temaveileder om barn og planlegging etter plan og bygningsloven</i> T-1513 på departementets nettsider.</article></section></section></section></main></body></html>