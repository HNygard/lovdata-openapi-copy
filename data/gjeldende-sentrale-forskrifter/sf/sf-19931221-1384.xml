<!DOCTYPE html><html lang="no"><head><title>Forskrift om identifikasjonsmerking av næringsmiddelpartier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1993-12-21-1384</dd><dt class="dokid">DokumentID</dt><dd class="dokid">SF/forskrift/1993-12-21-1384</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd., Mattilsynet</li></ul></dd><dt class="publishedIn">Publisert i</dt><dd class="publishedIn">Avd I 1993 1864</dd><dt class="dateInForce">I kraft fra</dt><dd class="dateInForce">1994-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-01-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-01-15-235">forskrift/2004-01-15-235</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="lastupdated">Rettet</dt><dd class="lastupdated">2012-06-23 (EØS-henvisning)</dd><dt class="titleShort">Korttittel</dt><dd class="titleShort">Lotmerkingsforskriften</dd><dt class="title">Tittel</dt><dd class="title">Forskrift om identifikasjonsmerking av næringsmiddelpartier.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet (nå Helse- og omsorgsdepartementet) 21. desember 1993 med hjemmel i <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. <br /><strong>EØS-henvisninger:</strong> EØS-avtalen vedlegg II kap. XII nr. 63 (direktiv <a href="eu/32011l0091">2011/91/EU</a>). <br /><strong>Endret</strong> ved <a href="forskrift/1995-04-04-331">forskrifter 4 april 1995 nr. 331</a>, <a href="forskrift/1996-02-18-204">18 feb 1996 nr. 204</a>, <a href="forskrift/1997-01-15-75">15 jan 1997 nr. 75</a>, <a href="forskrift/2004-01-15-235">15 jan 2004 nr. 235</a>.</dd><dt class="refid">RefID</dt><dd class="refid">forskrift/1993-12-21-1384</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om identifikasjonsmerking av næringsmiddelpartier.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Krav om identifikasjonsmerking</a></li><li><a href="#paragraf-3">§ 3. Ansvarlig for avgrensing av næringsmiddelparti</a></li><li><a href="#paragraf-4">§ 4. Identifikasjonsmerkingen</a></li><li><a href="#paragraf-5">§ 5. Unntak fra krav om identifikasjonsmerking</a></li><li><a href="#paragraf-6">§ 6. Tilsyn og vedtak</a></li><li><a href="#paragraf-7">§ 7. Dispensasjon</a></li><li><a href="#paragraf-8">§ 8. Straff</a></li><li><a href="#paragraf-9">§ 9. (Opphevet ved forskrift 15 jan 2004 nr. 235.)</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1993-12-21-1384" id="dokument"><h1>Forskrift om identifikasjonsmerking av næringsmiddelpartier.</h1><article class="legalArticle" data-lovdata-URL="SF/forskrift/1993-12-21-1384/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å gjøre det mulig å identifisere hvilket parti et næringsmiddel kommer fra i tilfeller hvor næringsmidlet kan utgjøre en helsefare eller der hvor næringsmidlet er gjenstand for en tvist.</article></article><article class="legalArticle" data-lovdata-URL="SF/forskrift/1993-12-21-1384/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav om identifikasjonsmerking</span></h2><article class="legalP" id="paragraf-2-ledd-1">Næringsmidler som omsettes skal være merket slik at det er mulig å identifisere næringsmiddelpartiet. Med næringsmiddelparti forstås den gruppe salgsenheter av et næringsmiddel som er produsert, fremstilt eller emballert under så å si identiske forhold.</article><article class="changesToParent">Endret ved <a href="forskrift/2004-01-15-235">forskrift 15 jan 2004 nr. 235</a>.</article></article><article class="legalArticle" data-lovdata-URL="SF/forskrift/1993-12-21-1384/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarlig for avgrensing av næringsmiddelparti</span></h2><article class="legalP" id="paragraf-3-ledd-1">Et næringsmiddelparti skal avgrenses av den virksomhet som har produsert, fremstilt eller emballert det aktuelle næringsmidlet, eller av den forhandler innen EØS som først omsetter det.</article><article class="changesToParent">Endret ved <a href="forskrift/2004-01-15-235">forskrift 15 jan 2004 nr. 235</a>.</article></article><article class="legalArticle" data-lovdata-URL="SF/forskrift/1993-12-21-1384/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Identifikasjonsmerkingen</span></h2><article class="legalP" id="paragraf-4-ledd-1">Identifikasjonsmerkingen skal være lett synlig, lett leselig og uutslettelig, og skal innledes med bokstaven «L», med mindre den klart skiller seg fra de øvrige opplysninger.</article><article class="legalP" id="paragraf-4-ledd-2">På ferdigpakkede næringsmidler skal identifikasjonsmerkingen være påført ferdigemballasjen eller en etikett festet til denne.</article><article class="legalP" id="paragraf-4-ledd-3">På ikke ferdigpakkede næringsmidler skal identifikasjonsmerkingen være påført emballasje eller beholdere, eller i mangel av slike, i handelsdokumentene.</article><article class="legalP" id="paragraf-4-ledd-4">Holdbarhetsmerking i henhold til generell forskrift om merking av næringsmidler er tilstrekkelig som identifikasjonsmerking av et næringsmiddelparti, forutsatt at denne angir minst dag og måned i nevnte rekkefølge. Bokstaven «L» settes ikke foran slik identifikasjonsmerking.</article></article><article class="legalArticle" data-lovdata-URL="SF/forskrift/1993-12-21-1384/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav om identifikasjonsmerking</span></h2><article class="legalP" id="paragraf-5-ledd-1">Følgende næringsmidler er unntatt fra krav om identifikasjonsmerking:<ol class="defaultList" type="1"><li data-name="1." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Landbruksprodukter som når de forlater produksjonsområdet blir: <ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1-ledd-1-punkt-1"><article class="legalP" id="paragraf-5-ledd-1-punkt-1-ledd-1-punkt-1-ledd-1">solgt eller levert til et sted for midlertidig lagring, bearbeidelse eller emballering,</article></article></li><li data-name="b." value="2"><article class="listArticle" id="paragraf-5-ledd-1-punkt-1-ledd-1-punkt-2"><article class="legalP" id="paragraf-5-ledd-1-punkt-1-ledd-1-punkt-2-ledd-1">transportert til en produsentorganisasjon, eller</article></article></li><li data-name="c." value="3"><article class="listArticle" id="paragraf-5-ledd-1-punkt-1-ledd-1-punkt-3"><article class="legalP" id="paragraf-5-ledd-1-punkt-1-ledd-1-punkt-3-ledd-1">hentet for umiddelbart å inngå i en tilberednings- eller bearbeidelsesprosess.</article></article></li></ol></article></article></li><li data-name="2." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Næringsmidler som ikke er ferdigpakket når de omsettes til forbruker, som blir innpakket på kjøpers anmodning eller umiddelbart før omsetning.</article></article></li><li data-name="3." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Næringsmidler i emballasje eller beholdere med største overflate mindre enn 10 cm<sup>2</sup>.</article></article></li><li data-name="4." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Inntil den 31. desember 1996: næringsmidler i glassflasker som er beregnet på gjenbruk, påført holdbarhetsmerking og som derfor verken har etikett, halsetikett eller lignende.</article></article></li><li data-name="5." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">Spiseis i individuelle pakninger, forutsatt at opplysningene gis på samleemballasjen.</article></article></li></ol></article><article class="changesToParent">Endret ved <a href="forskrift/2004-01-15-235">forskrift 15 jan 2004 nr. 235</a>.</article></article><article class="legalArticle" data-lovdata-URL="SF/forskrift/1993-12-21-1384/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h2><article class="legalP" id="paragraf-6-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="changesToParent">Endret ved <a href="forskrift/1995-04-04-331">forskrifter 4 april 1995 nr. 331</a>, <a href="forskrift/1996-02-18-204">18 feb 1996 nr. 204</a>, <a href="forskrift/2004-01-15-235">15 jan 2004 nr. 235</a>.</article></article><article class="legalArticle" data-lovdata-URL="SF/forskrift/1993-12-21-1384/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" id="paragraf-7-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/1995-04-04-331">forskrifter 4 april 1995 nr. 331</a>, <a href="forskrift/1997-01-15-75">15 jan 1997 nr. 75</a>, <a href="forskrift/2004-01-15-235">15 jan 2004 nr. 235</a>.</article></article><article class="legalArticle" data-lovdata-URL="SF/forskrift/1993-12-21-1384/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-15-235">forskrift 15 jan 2004 nr. 235</a>.</article></article><article class="legalArticle" data-lovdata-URL="SF/forskrift/1993-12-21-1384/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Opphevet ved <a href="forskrift/2004-01-15-235">forskrift 15 jan 2004 nr. 235</a>.)</span></h2></article><article class="legalArticle" data-lovdata-URL="SF/forskrift/1993-12-21-1384/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft samtidig med at EØS-avtalen trer i kraft.</article></article></main></body></html>