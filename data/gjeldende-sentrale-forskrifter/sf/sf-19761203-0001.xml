<!DOCTYPE html><html lang="no"><head><title>Forskrifter om skattefrie fondsavsetninger. Avsetninger til miljøverntiltak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1976-12-03-1</dd><dt class="dokid">DokumentID</dt><dd class="dokid">SF/forskrift/1976-12-03-1</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 1976 s 830</dd><dt class="dateInForce">I kraft fra</dt><dd class="dateInForce">1977-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1962-12-14-1/§1">lov/1962-12-14-1/§1</a></li><li><a href="lov/1962-12-14-1/§3">lov/1962-12-14-1/§3</a></li><li><a href="lov/1962-12-14-1/§4">lov/1962-12-14-1/§4</a></li><li><a href="lov/1962-12-14-1/§16">lov/1962-12-14-1/§16</a></li></ul></dd><dt class="titleShort">Korttittel</dt><dd class="titleShort">Forskrift om fondsavsetninger, 1976</dd><dt class="title">Tittel</dt><dd class="title">Forskrifter om skattefrie fondsavsetninger. Avsetninger til miljøverntiltak.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 3. desember 1976 med hjemmel i lov av 14. desember 1962 om skattefrie fondsavsetninger i §§ 1 annet ledd, 3, 4 og 16. Fremmet av Finansdepartementet.</dd><dt class="refid">RefID</dt><dd class="refid">forskrift/1976-12-03-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om skattefrie fondsavsetninger. Avsetninger til miljøverntiltak.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li></ul></li></ul></dd></dl></header><main class="documentBody" data-lovdata-URL="SF/forskrift/1976-12-03-1" id="dokument"><h1>Forskrifter om skattefrie fondsavsetninger. Avsetninger til miljøverntiltak.</h1><article class="legalArticle" data-lovdata-URL="SF/forskrift/1976-12-03-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">I medhold av § 1 annet ledd i lov om skattefrie fondsavsetninger av <a href="lov/1962-12-14-1">14. desember 1962 nr. 1</a> suspenderes med virkning for inntektsåret 1976 eller avvikende regnskapsår som utløper i 1976, adgangen til å foreta skattefrie fondsavsetninger til senere kjøp av avskrivbare driftsmidler etter samme lovs kapittel 1 med de unntak som er nevnt i § 2.</article></article><article class="legalArticle" data-lovdata-URL="SF/forskrift/1976-12-03-1/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Suspensjonen av kapittel 1 skal dog ikke gjelde avsetninger som etter samtykke benyttes til investering i miljøverntiltak som nevnt i <a href="forskrift/1976-12-03-1/§3">lovens § 3</a> fjerde, femte, sjette og syvende ledd.</article></article><article class="legalArticle" data-lovdata-URL="SF/forskrift/1976-12-03-1/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Avsetninger skal ikke bindes i Norges Bank. Skattyteren må stille sikkerhet for skatter med et beløp som svarer til 50 pst. av avsetningen. Sikkerheten skal stilles i form av bankinnskudd som ikke kan disponeres uten samtykke av vedkommende ligningssjef. En ubetinget og ikke tidsbegrenset bank- eller forsikringsgaranti kan tre i stedet for bankinnskudd.</article><article class="legalP" id="paragraf-3-ledd-2">Bevitnelse om bankinnskudd eller den stilte garanti skal for personlige skattytere sendes til ligningskontoret i bostedskommunen, og for skattepliktige selskaper i den kommune hvor hovedkontoret ligger.</article></article><article class="legalArticle" data-lovdata-URL="SF/forskrift/1976-12-03-1/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Avsetningen kan nyttes til investering foretatt etter 1. januar 1977 og innen utgangen av 1981. Departementet kan i særlige tilfelle forlenge denne fristen.</article><article class="legalP" id="paragraf-4-ledd-2">Blir avsetningen ikke nyttet til investering som nevnt i <a href="forskrift/1976-12-03-1/§2">§ 2</a> til den tid som er bestemt i foregående ledd, skal beløpet i sin helhet skattlegges ved etterligning for inntektsåret 1976. Av dette skattebeløpet skal det svares rente med 10 pst. pr. år, beregnet fra 1. januar 1978.</article></article></main></body></html>