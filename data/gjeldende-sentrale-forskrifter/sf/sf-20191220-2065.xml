<!DOCTYPE html><html lang="no"><head><title>Forskrift om overgangsregler til lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-20-2065</dd><dt class="dokid">DokumentID</dt><dd class="dokid">SF/forskrift/2019-12-20-2065</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavd.</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-03-15-6/§12-1">lov/2019-03-15-6/§12-1</a></li></ul></dd><dt class="dateOfPublication">Kunngjort</dt><dd class="dateOfPublication">2019-12-30 15:05</dd><dt class="titleShort">Korttittel</dt><dd class="titleShort">Forskrift om overgangsregler til verdipapirsentralloven</dd><dt class="title">Tittel</dt><dd class="title">Forskrift om overgangsregler til lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. desember 2019 med hjemmel i <a href="lov/2019-03-15-6">lov 15. mars 2019 nr. 6</a> om verdipapirsentraler og verdipapiroppgjør mv. (verdipapirsentralloven) <a href="lov/2019-03-15-6/§12-1">§ 12-1</a> tredje ledd.</dd><dt class="refid">RefID</dt><dd class="refid">forskrift/2019-12-20-2065</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler til lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven)</a><ul class="tocSubUl"><li><a href="#kapittel-1" data-child-interval="§§ 1 – 3">I</a><ul class="tocSubUl"><li><a href="#kapittel-1-paragraf-1">§ 1. Verdipapirregisterlovens anvendelse</a></li><li><a href="#kapittel-1-paragraf-2">§ 2. Overtredelser</a></li><li><a href="#kapittel-1-paragraf-3">§ 3. Endringer i andre lover</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-20-2065" id="dokument"><h1>Forskrift om overgangsregler til lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven)</h1><section class="section" data-name="kapI" id="kapittel-1" data-lovdata-URL="SF/forskrift/2019-12-20-2065/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/2019-12-20-2065/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Verdipapirregisterlovens anvendelse</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Verdipapirregistre som ved ikrafttredelsen av <a href="lov/2019-03-15-6">lov 15. mars 2019 nr. 6</a> om verdipapirsentraler og verdipapiroppgjør mv. (verdipapirsentralloven) har tillatelse etter <a href="lov/2002-07-05-64">lov 5. juli 2002 nr. 64</a> om registrering av finansielle instrumenter (verdipapirregisterloven) <a href="lov/2002-07-05-64/§3-1">§ 3-1</a>, og registerførere, oppgjørsdeltakere og innehavere av forvalterkontoer i dette verdipapirregisteret, skal fortsette sin virksomhet i tråd med verdipapirregisterloven frem til vedtak om tillatelse etter verdipapirsentralforordningen (forordning <a href="eu/32014r0909*">(EU) nr. 909/2014</a>) er truffet.</article><article class="numberedLegalP" data-numerator="2" id="kapittel-1-paragraf-1-nummer-2">(2) Dersom søknad i tråd med verdipapirsentralforordningen artikkel 17 ikke er sendt til Finanstilsynet senest 30. juni 2020, eller dersom søknaden ikke innvilges, kan departementet tilbakekalle tillatelsen til å drive virksomhet som verdipapirregister etter verdipapirregisterloven.</article></article><article class="legalArticle" data-lovdata-URL="SF/forskrift/2019-12-20-2065/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Overtredelser</span></h3><article class="legalP" id="kapittel-1-paragraf-2-ledd-1">Verdipapirregisterloven gjelder for overtredelser som har funnet sted før vedtak om tillatelse etter verdipapirsentralforordningen er truffet.</article></article><article class="legalArticle" data-lovdata-URL="SF/forskrift/2019-12-20-2065/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Endringer i andre lover</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Verdipapirregister som ifølge forskriftens <a href="forskrift/2019-12-20-2065/§1">§ 1</a> skal fortsette sin virksomhet i tråd med verdipapirregisterloven, skal i andre lover anses som en verdipapirsentral som har tillatelse etter verdipapirsentralforordningen.</article><article class="numberedLegalP" data-numerator="2" id="kapittel-1-paragraf-3-nummer-2">(2) Henvisninger til verdipapirsentralloven i andre lover skal også anses å gjelde de tilsvarende bestemmelsene i verdipapirregisterloven frem til vedtak nevnt i forskriftens <a href="forskrift/2019-12-20-2065/§1">§ 1</a> første ledd er truffet.</article><article class="numberedLegalP" data-numerator="3" id="kapittel-1-paragraf-3-nummer-3">(3) Aksjeselskap som før 1. januar 2020 hadde fastsatt i sine vedtekter at selskapets aksjer skal registreres i et verdipapirregister i tråd med <a href="lov/1997-06-13-44">lov 13. juni 1997 nr. 44</a> om aksjeselskaper <a href="lov/1997-06-13-44/§4-4">§ 4-4</a>, skal anses å ha fastsatt at aksjene skal være registrert i Verdipapirsentralen ASA med mindre annet er fastsatt.</article><article class="numberedLegalP" data-numerator="4" id="kapittel-1-paragraf-3-nummer-4">(4) Kravene i <a href="lov/1997-06-13-45">lov 13. juni 1997 nr. 45</a> om allmennaksjeselskaper <a href="lov/1997-06-13-45/§4-13">§ 4-13</a> fjerde ledd og <a href="lov/2015-04-10-17">lov 10. april 2015 nr. 17</a> om finansforetak og finanskonsern <a href="lov/2015-04-10-17/§7-8">§ 7-8</a> første ledd bokstav j), må være oppfylt senest seks måneder etter at endringene i disse lovene er trådt i kraft.</article></article></section><section class="section" data-name="kapII" id="kapittel-2" data-lovdata-URL="SF/forskrift/2019-12-20-2065/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2020.</article></section></main></body></html>