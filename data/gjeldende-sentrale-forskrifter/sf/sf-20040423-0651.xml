<!DOCTYPE html><html lang="no"><head><title>Forskrift om unntak for samarbeid mv. innen landbruk og fiske.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-23-651</dd><dt class="dokid">DokumentID</dt><dd class="dokid">SF/forskrift/2004-04-23-651</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Konkurransepolitisk avd.</li></ul></dd><dt class="publishedIn">Publisert i</dt><dd class="publishedIn">I 2004 hefte 5 (Merknader)</dd><dt class="dateInForce">I kraft fra</dt><dd class="dateInForce">2004-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-24-1205">forskrift/2025-06-24-1205</a> fra 2025-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2004-03-05-12/§3">lov/2004-03-05-12/§3</a></li></ul></dd><dt class="dateOfPublication">Kunngjort</dt><dd class="dateOfPublication">2004-04-27</dd><dt class="title">Tittel</dt><dd class="title">Forskrift om unntak for samarbeid mv. innen landbruk og fiske.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 23. april 2004 med hjemmel i <a href="lov/2004-03-05-12">lov 5. mars 2004 nr. 12</a> om konkurranse mellom foretak og kontroll med foretakssammenslutninger (konkurranseloven) <a href="lov/2004-03-05-12/§3">§ 3</a> annet ledd. Fremmet av Arbeids- og administrasjonsdepartementet. <br /> <strong>Endret</strong> ved forskrift <a href="forskrift/2025-06-24-1205">24 juni 2025 nr. 1205</a> (i kraft 1 juli 2025).</dd><dt class="refid">RefID</dt><dd class="refid">forskrift/2004-04-23-651</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om unntak for samarbeid mv. innen landbruk og fiske.</a><ul class="tocSubUl"><li><a href="#kapittel-1" data-child-interval="§§ 1 – 4">I</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Unntak for produksjon og omsetning som er regulert i lov, forskrift eller i avtale mellom staten og næringsorganisasjoner</a></li><li><a href="#kapittel-1-paragraf-3">§ 3. Unntak for reglene om markedsetterforskning i konkurranseloven § 41 og § 42</a></li><li><a href="#kapittel-1-paragraf-4">§ 4. Plikt til å påvise hjemmel</a></li></ul></li><li><a href="#kapittel-2">II</a></li><li><a href="#kapittel-3">Merknader til forskriften</a><ul class="tocSubUl"><li><a href="#kapittel-3-kapittel-1">Til § 1 Formål</a></li><li><a href="#kapittel-3-kapittel-2">Til § 2 Unntak for produksjon og omsetning som er regulert i lov, forskrift eller i avtale mellom staten og næringsorganisasjoner</a></li><li><a href="#kapittel-3-kapittel-3">Til § 3 Unntak for reglene om markedsetterforskning i konkurranseloven § 41 og § 42</a></li><li><a href="#kapittel-3-kapittel-4">Til § 4 Plikt til å påvise hjemmel</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2004-04-23-651" id="dokument"><h1>Forskrift om unntak for samarbeid mv. innen landbruk og fiske.</h1><section class="section" data-name="kapI" id="kapittel-1" data-lovdata-URL="SF/forskrift/2004-04-23-651/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/2004-04-23-651/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å angi når forbudene i <a href="lov/2004-03-05-12/§10">konkurranseloven § 10</a> og <a href="lov/2004-03-05-12/§11">§ 11</a> og reglene om markedsetterforskning i <a href="lov/2004-03-05-12/§41">konkurranseloven § 41</a> og <a href="lov/2004-03-05-12/§42">§ 42</a> ikke får anvendelse på omsetning og produksjon av landbruks- og fiskeriprodukter.</article><article class="changesToParent">Endret ved forskrift <a href="forskrift/2025-06-24-1205">24 juni 2025 nr. 1205</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2004-04-23-651/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Unntak for produksjon og omsetning som er regulert i lov, forskrift eller i avtale mellom staten og næringsorganisasjoner</span></h3><article class="legalP" id="kapittel-1-paragraf-2-ledd-1"><a href="lov/2004-03-05-12/§10">Konkurranseloven § 10</a> og <a href="lov/2004-03-05-12/§11">§ 11</a> kommer ikke til anvendelse på avtaler, beslutninger, samordnet opptreden mellom, eller ensidige handlinger foretatt av, primærprodusenter eller deres organisasjoner som er i samsvar med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">lov eller forskrift som regulerer produksjon eller omsetning av landbruks- og fiskeriprodukter, eller</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">avtale mellom staten og næringsorganisasjoner som regulerer produksjon eller omsetning av landbruks- og fiskeriprodukter.</article></article></li></ol></article><article class="legalP" id="kapittel-1-paragraf-2-ledd-2">Produksjon og omsetning skal i denne sammenheng også omfatte forskning og utvikling, foredling, distribusjon, markedsføring og andre tiltak for å bringe produktet frem til markedet.</article></article><article class="legalArticle" data-lovdata-URL="SF/forskrift/2004-04-23-651/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for reglene om markedsetterforskning i konkurranseloven § 41 og § 42</span></h3><article class="legalP" id="kapittel-1-paragraf-3-ledd-1">Konkurransetilsynet kan ikke igangsette markedsetterforskning etter <a href="lov/2004-03-05-12/§41">konkurranseloven § 41</a> eller pålegge tiltak etter <a href="lov/2004-03-05-12/§42">konkurranseloven § 42</a> med den hensikt å undersøke eller forhindre avtaler, beslutninger, samordnet opptreden mellom, eller ensidige handlinger foretatt av, primærprodusenter eller deres organisasjoner som er i samsvar med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">lov eller forskrift som regulerer produksjon eller omsetning av landbruks- og fiskeriprodukter, eller</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">avtale mellom staten og næringsorganisasjoner som regulerer produksjon eller omsetning av landbruks- og fiskeriprodukter.</article></article></li></ol></article><article class="changesToParent">Tilføyd ved forskrift <a href="forskrift/2025-06-24-1205">24 juni 2025 nr. 1205</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2004-04-23-651/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å påvise hjemmel</span></h3><article class="legalP" id="kapittel-1-paragraf-4-ledd-1">På forespørsel fra konkurransemyndighetene plikter enhver som vil påberope seg unntaket i <a href="forskrift/2004-04-23-651/§2">§ 2</a> å redegjøre for hvilken lov, forskrift eller avtale som nevnt i <a href="forskrift/2004-04-23-651/§2">§ 2</a>, som regulerer forholdet.</article><article class="changesToParent">Endret ved forskrift <a href="forskrift/2025-06-24-1205">24 juni 2025 nr. 1205</a> (i kraft 1 juli 2025, tidligere § 3).</article></article></section><section class="section" data-name="kapII" id="kapittel-2" data-lovdata-URL="SF/forskrift/2004-04-23-651/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mai 2004.</article></section><section class="section" id="kapittel-3" data-lovdata-URL="SF/forskrift/2004-04-23-651/KAPITTEL_3"><h2>Merknader til forskriften</h2><article class="legalP" id="kapittel-3-ledd-1">I forskriften er betegnelsen «landbruk» en samlebetegnelse for jordbruk, skogbruk og reindrift, og «fiskeri» er en samlebetegnelse for fiskeri og havbruk.</article><section class="section" id="kapittel-3-kapittel-1" data-lovdata-URL="SF/forskrift/2004-04-23-651/KAPITTEL_3-1"><h3>Til § 1 Formål</h3><article class="legalP" id="kapittel-3-kapittel-1-ledd-1">Formålet med forskriften er å oppfylle pålegget i <a href="lov/2004-03-05-12/§3">konkurranseloven § 3</a> annet ledd om å ved forskrift fastsette de unntak fra <a href="lov/2004-03-05-12/§10">§ 10</a> og <a href="lov/2004-03-05-12/§11">§ 11</a> som er nødvendige for å gjennomføre landbruks- og fiskeripolitikken. I forskriften er det tatt utgangspunkt i gjeldende landbruks- og fiskeripolitikk. Det følger av <a href="lov/2004-03-05-12/§4">konkurranseloven § 4</a> at Kongen kan gi nærmere regler om den innbyrdes avgrensning mellom konkurranseloven og sektorlovgivning.</article><article class="legalP" id="kapittel-3-kapittel-1-ledd-2">Denne unntaksforskriften kommer bare til anvendelse der samtlige vilkår i <a href="lov/2004-03-05-12/§10">konkurranseloven § 10</a> eller <a href="lov/2004-03-05-12/§11">§ 11</a> er oppfylt. De nevnte bestemmelser retter seg eksempelvis bare mot utøvelse av ervervsvirksomhet. For en nærmere beskrivelse av vilkårene i § 10 og § 11, vises det til særmerknadene til konkurranseloven.</article></section><section class="section" id="kapittel-3-kapittel-2" data-lovdata-URL="SF/forskrift/2004-04-23-651/KAPITTEL_3-2"><h3>Til § 2 Unntak for produksjon og omsetning som er regulert i lov, forskrift eller i avtale mellom staten og næringsorganisasjoner</h3><article class="legalP" id="kapittel-3-kapittel-2-ledd-1">Formuleringen «avtaler, beslutninger, samordnet opptreden mellom, eller ensidige handlinger foretatt av» er ment å omfatte alle tenkelige samarbeidsformer under § 10, samt ensidige handlinger som omfattes av § 11.</article><article class="legalP" id="kapittel-3-kapittel-2-ledd-2">Med uttrykket «primærprodusenter» menes de som frembringer fiskeri- og landbruksprodukter og omsetter det på første hånd, eksempelvis fiskere og bønder. Avtakere av disse produktene omfattes ikke, med mindre avtakeren er en organisasjon for primærprodusentene. Det tenkes her først og fremst på landbrukssamvirkene og fiskesalgslagene. Når organisasjonene kjøper produkter fra primærprodusentene for egen regning, er den videre (annenhånds-)omsetningen altså omfattet av unntaket. Formuleringen «primærprodusenter eller deres organisasjoner» er ment å omfatte de samme subjektene som var omfattet av § 3-8 i <a href="lov/1993-06-11-65/§3-8">konkurranseloven av 1993.</a></article><article class="legalP" id="kapittel-3-kapittel-2-ledd-3">Det er i dag bare Jordbruksavtalen og Reindriftsavtalen som faller inn under alternativ b). Formuleringen er generell slik at dersom staten velger å inngå liknende avtaler med for eksempel aktørene i fiskerisektoren, vil også handlinger for å gjennomføre slike avtaler være omfattet.</article><article class="legalP" id="kapittel-3-kapittel-2-ledd-4">Med «markedet» i annet ledd menes det marked hvor primærprodusentene og deres organisasjoner møter sine avtakere.</article></section><section class="section" id="kapittel-3-kapittel-3" data-lovdata-URL="SF/forskrift/2004-04-23-651/KAPITTEL_3-3"><h3>Til § 3 Unntak for reglene om markedsetterforskning i <a href="lov/2004-03-05-12/§41">konkurranseloven § 41</a> og <a href="lov/2004-03-05-12/§42">§ 42</a></h3><article class="legalP" id="kapittel-3-kapittel-3-ledd-1">Unntaket gjelder kun «avtaler, beslutninger, samordnet opptreden mellom, eller ensidige handlinger foretatt av, primærprodusenter eller deres organisasjoner» som er i samsvar med <a href="forskrift/2004-04-23-651/§3">forskriften § 3</a>. Forhold som vesentlig begrenser konkurransen uten å være omfattet av unntaksforskriften kan Konkurransetilsynet undersøke og treffe tiltak mot, dersom vilkårene i <a href="lov/2004-03-05-12/§41">konkurranseloven §§ 41</a> og <a href="lov/2004-03-05-12/§42">42</a> er oppfylt. Hvorvidt noe omfattes av <a href="forskrift/2004-04-23-651/§3">forskriften § 3</a>, avhenger av en tolkning av loven eller forskriften som regulerer den aktuelle produksjon eller omsetning av landbruks- og fiskeriproduktet, eller av avtalen mellom staten og næringsorganisasjoner som regulerer slik produksjon eller omsetning.</article><article class="legalP" id="kapittel-3-kapittel-3-ledd-2">Begrepene «primærprodusenter» og «produksjon og omsetning» skal forstås på samme måte som i <a href="forskrift/2004-04-23-651/§2">§ 2</a>.</article><article class="changesToParent">Tilføyd ved forskrift <a href="forskrift/2025-06-24-1205">24 juni 2025 nr. 1205</a> (i kraft 1 juli 2025).</article></section><section class="section" id="kapittel-3-kapittel-4" data-lovdata-URL="SF/forskrift/2004-04-23-651/KAPITTEL_3-4"><h3>Til § 4 Plikt til å påvise hjemmel</h3><article class="legalP" id="kapittel-3-kapittel-4-ledd-1">Det sentrale vurderingstema i forhold til ovennevnte forslag til forskrift, er hvorvidt aktiviteten er omfattet av og eventuelt i overensstemmelse med de aktuelle lover og forskrifter, eller de nevnte avtaler. En slik vurdering forutsetter inngående kjennskap til innholdet av norsk landbruks- og fiskeripolitikk. Ettersom aktørene i primærnæringene antas å ha best kjennskap til dette, må de foretak som opptrer på en måte som i utgangspunktet er i strid med <a href="lov/2004-03-05-12/§10">konkurranseloven § 10</a> og <a href="lov/2004-03-05-12/§11">§ 11</a>, på forespørsel fra Konkurransetilsynet påvise grunnlaget for at aktiviteten likevel er lovlig.</article><article class="changesToParent">Endret ved forskrift <a href="forskrift/2025-06-24-1205">24 juni 2025 nr. 1205</a> (i kraft 1 juli 2025, tidligere til § 3).</article></section></section></main></body></html>