<!DOCTYPE html><html lang="no"><head><title>Forskrift om bachelorgrad ved Samisk høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-27-890</dd><dt class="dokid">DokumentID</dt><dd class="dokid">SF/forskrift/2015-05-27-890</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Samisk høgskole</li></ul></dd><dt class="publishedIn">Publisert i</dt><dd class="publishedIn">I 2015 hefte 9</dd><dt class="dateInForce">I kraft fra</dt><dd class="dateInForce">2015-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15">lov/2005-04-01-15</a></li><li><a href="forskrift/2005-12-16-1574">forskrift/2005-12-16-1574</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2015-07-17 13:00</dd><dt class="titleShort">Korttittel</dt><dd class="titleShort">Forskrift om bachelorgrad ved Samisk høgskole</dd><dt class="title">Tittel</dt><dd class="title">Forskrift om bachelorgrad ved Samisk høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Samisk høgskole 27. mai 2015 med hjemmel i <a href="lov/2005-04-01-15">lov 1. april 2005 nr. 15</a> om universiteter og høgskoler (universitets- og høyskoleloven) og <a href="forskrift/2005-12-16-1574">forskrift 16. desember 2005 nr. 1574</a> om grader og yrkesutdanninger, beskyttet tittel og normert studietid ved universiteter og høgskoler. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>.</dd><dt class="refid">RefID</dt><dd class="refid">forskrift/2015-05-27-890</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bachelorgrad ved Samisk høgskole</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Krav til bachelorgrad</a></li><li><a href="#paragraf-4">§ 4. Krav til minste emne(enhet) i bachelorgrad</a></li><li><a href="#paragraf-5">§ 5. Godskriving av annen utdanning og fritak for eksamen eller prøve</a></li><li><a href="#paragraf-6">§ 6. Faglig overlapping</a></li><li><a href="#paragraf-7">§ 7. Vitnemål</a></li><li><a href="#paragraf-8">§ 8. Klagebehandling</a></li><li><a href="#paragraf-9">§ 9. Utfyllende bestemmelser</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-05-27-890" id="dokument"><h1>Forskrift om bachelorgrad ved Samisk høgskole</h1><article class="legalArticle" data-lovdata-URL="SF/forskrift/2015-05-27-890/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler krav til bachelorgrad ved Samisk høgskole.</article></article><article class="legalArticle" data-lovdata-URL="SF/forskrift/2015-05-27-890/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften brukes følgende begreper;<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><span class="miscHeadline"><i>Studier i henhold til rammeplan</i></span><article class="legalP" id="paragraf-2-ledd-1-punkt-1-ledd-1">Utdanning med fagplaner, vedtatt av Samisk høgskole, og som gjennomføres i henhold til nasjonal rammeplan.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><span class="miscHeadline"><i>Integrert utdanning</i></span><article class="legalP" id="paragraf-2-ledd-1-punkt-2-ledd-1">Utdanning i henhold til studieplan, godkjent av styret for Samisk høgskole.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><span class="miscHeadline"><i>Studieprogram</i></span><article class="legalP" id="paragraf-2-ledd-1-punkt-3-ledd-1">Studieløp med et definert innhold i henhold til fag- eller studieplan, som fører fram til en avsluttet eksamen eller grad (enkeltemner, halvtårsstudier, årsstudier, kandidatutdanning, bachelorgrad, grunnskolelærerutdanning).</article></article></li><li data-name="d." value="4"><article class="listArticle" id="paragraf-2-ledd-1-punkt-4"><span class="miscHeadline"><i>Grad</i></span><article class="legalP" id="paragraf-2-ledd-1-punkt-4-ledd-1">Utdanning/studieprogram av et bestemt omfang, som gir rett til vitnemål.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><span class="miscHeadline"><i>Emne</i></span><article class="legalP" id="paragraf-2-ledd-1-punkt-5-ledd-1">Del av utdanning/studieprogram/grad som har avsluttende vurdering på grunnlag av forskrift om eksamen og sluttvurdering ved Samisk høgskole. Den minste godkjente enheten som kan inngå i utdanning, studieprogram eller grad.</article></article></li><li data-name="f." value="6"><article class="listArticle" id="paragraf-2-ledd-1-punkt-6"><span class="miscHeadline"><i>Studiepoeng</i></span><article class="legalP" id="paragraf-2-ledd-1-punkt-6-ledd-1">Mål på omfanget av studier og emner måles i studiepoeng. Et fullt studieår er normert til 60 studiepoeng.</article></article></li><li data-name="g." value="7"><article class="listArticle" id="paragraf-2-ledd-1-punkt-7"><span class="miscHeadline"><i>Fordypning</i></span><article class="legalP" id="paragraf-2-ledd-1-punkt-7-ledd-1">Bestemt mengde studiepoeng som gir faglig fordypning i et bestemt fagfelt.</article></article></li><li data-name="h." value="8"><article class="listArticle" id="paragraf-2-ledd-1-punkt-8"><span class="miscHeadline"><i>Studieplan</i></span><article class="legalP" id="paragraf-2-ledd-1-punkt-8-ledd-1">Plan for det faglige innholdet i studier som ikke er regulert av rammeplan.</article></article></li><li data-name="i." value="9"><article class="listArticle" id="paragraf-2-ledd-1-punkt-9"><span class="miscHeadline"><i>Fagplan</i></span><article class="legalP" id="paragraf-2-ledd-1-punkt-9-ledd-1">En konkretisering av det faglige innholdet i studier som er regulert av rammeplan</article></article></li><li data-name="j." value="10"><article class="listArticle" id="paragraf-2-ledd-1-punkt-10"><span class="miscHeadline"><i>Diploma Supplement</i></span><article class="legalP" id="paragraf-2-ledd-1-punkt-10-ledd-1">Vitnemålsvedlegg som gir informasjon om: kandidatens kvalifikasjon, utdanningens innhold, institusjonen som har gitt utdanningen, utdanningssystemet.</article></article></li></ol></article></article><article class="legalArticle" data-lovdata-URL="SF/forskrift/2015-05-27-890/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgrad</span></h2><article class="legalP" id="paragraf-3-ledd-1">Bachelorgrad oppnås ved:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Fullført 3-årig yrkesrettet utdanning (180 studiepoeng) som er i henhold til nasjonale rammeplaner.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Fullført 3-årig integrert utdanning (180 studiepoeng) i henhold til studieplaner som er godkjent ved Samisk høgskole. Det kreves at kandidaten har fullført et arbeide på minimum 10 studiepoeng. Utdanningen kan være enten helhetlig 3-årig utdanning (180 studiepoeng) eller 2 årig utdanning (120 studiepoeng) og i tillegg fag som utgjør 60 studiepoeng.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Fullført 3-årig utdanning (180 studiepoeng). Det kreves en fordypning på minst 90 studiepoeng i et fagfelt og minst 30 studiepoeng i et annet fagfelt. Det kreves at studenten gjennomfører et selvstendig arbeide med et omfang på minimum 10 studiepoeng.</article></article></li></ol></article></article><article class="legalArticle" data-lovdata-URL="SF/forskrift/2015-05-27-890/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til minste emne(enhet) i bachelorgrad</span></h2><article class="legalP" id="paragraf-4-ledd-1">Det minste emnet i <a href="forskrift/2015-05-27-890/§3">§ 3</a> b) og <a href="forskrift/2015-05-27-890/§3">§ 3</a> c) bachelorgrad er på minimum 10 studiepoeng. Mindre emner innen samme fagfelt kan godkjennes dersom de samlet utgjør minimum 10 studiepoeng.</article></article><article class="legalArticle" data-lovdata-URL="SF/forskrift/2015-05-27-890/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godskriving av annen utdanning og fritak for eksamen eller prøve</span></h2><article class="legalP" id="paragraf-5-ledd-1">Det er mulig å få fritak for prøve/eksamen som er del av grunnlaget for bachelorgraden, dersom tidligere gjennomført prøve/eksamen eller realkompetanse oppfyller faglige krav.</article><article class="legalP" id="paragraf-5-ledd-2">Studenten kan søke om å få tidligere gjennomført emne, fag og utdanning, gjennomført ved Samisk høgskole eller ved en annen instans for høyere utdanning som følger lov om universiteter og høgskoler, jf. § 3-4, § 3-5 eller utenlandsk utdanning, godkjent som en del av bachelorgraden. Det kreves at studiene oppfyller denne forskriften om bachelorgrad.</article><article class="legalP" id="paragraf-5-ledd-3">Emne, faggruppe eller selvstendig arbeide som er del av hovedfagseksamen eller grunnlag for mastergrad, godkjennes ikke som del av bachelorgrad.</article></article><article class="legalArticle" data-lovdata-URL="SF/forskrift/2015-05-27-890/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Faglig overlapping</span></h2><article class="legalP" id="paragraf-6-ledd-1">I studieprogrammer som avsluttes med grad skal overlapping i faglig innhold ikke utgjøre mer enn 10 studiepoeng. Overlapping utover 10 studiepoeng må kompenseres med tilleggsstudiepoeng.</article></article><article class="legalArticle" data-lovdata-URL="SF/forskrift/2015-05-27-890/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vitnemål</span></h2><article class="legalP" id="paragraf-7-ledd-1">Fullført utdanning som i henhold til denne forskrifts <a href="forskrift/2015-05-27-890/§3">§ 3</a> gir bachelorgrad, dokumenteres med vitnemål.</article><article class="legalP" id="paragraf-7-ledd-2">Det er et vilkår for å skrive ut vitnemål for oppnådd bachelorgrad ved Samisk høgskole at studenten har avlagt minst 60 av studiepoengene ved institusjonen.</article><article class="legalP" id="paragraf-7-ledd-3">Vitnemål for oppnådd bachelorgrad etter <a href="forskrift/2015-05-27-890/§3">§ 3</a> c) utstedes etter søknad. Søker skal selv dokumentere at gjeldende krav oppfylles.</article><article class="legalP" id="paragraf-7-ledd-4">Minimum 60 studiepoeng som skal utgjøre grunnlaget for ny bachelorgrad, kan ikke være del av grunnlaget for tidligere oppnådd grad eller yrkesutdanning. Nye emner/enheter skal sammen med tidligere gjennomførte emner, eller i tillegg til disse, medføre at den nye graden har en annen faglig fordypning enn tidligere oppnådd grad.</article></article><article class="legalArticle" data-lovdata-URL="SF/forskrift/2015-05-27-890/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klagebehandling</span></h2><article class="legalP" id="paragraf-8-ledd-1">Studenter har i henhold til bestemmelser i forvaltningslovens kap. 4, rett til å klage på enkeltvedtak. Normal klagefrist er 3 uker.</article><article class="legalP" id="paragraf-8-ledd-2">Klager angående bachelorgrader behandles i styrets klagenemnd. Klagenemndas vedtak er endelig.</article></article><article class="legalArticle" data-lovdata-URL="SF/forskrift/2015-05-27-890/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h2><article class="legalP" id="paragraf-9-ledd-1">Forskings- og studiestyret ved Samisk høgskole kan fastsette utfyllende bestemmelser til denne forskriften.</article></article><article class="legalArticle" data-lovdata-URL="SF/forskrift/2015-05-27-890/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft fra 1. juni 2015.</article></article></main></body></html>