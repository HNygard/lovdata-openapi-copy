<!DOCTYPE html><html lang="no"><head><title>Forskrift om tilskudd til studentboliger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-28-424</dd><dt class="dokid">DokumentID</dt><dd class="dokid">SF/forskrift/2004-01-28-424</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitets- og høgskoleavdelingen, Juridisk avdeling</li></ul></dd><dt class="publishedIn">Publisert i</dt><dd class="publishedIn">I 2004 hefte 4</dd><dt class="dateInForce">I kraft fra</dt><dd class="dateInForce">2004-01-28</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-10-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-09-30-2343">forskrift/2024-09-30-2343</a> fra 2024-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-05-29-30">lov/2009-05-29-30</a></li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="lastupdated">Rettet</dt><dd class="lastupdated">2021-01-01 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om tilskudd til studentboliger</dd><dt class="title">Tittel</dt><dd class="title">Forskrift om tilskudd til studentboliger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utdannings- og forskningsdepartementet (nå Kunnskapsdepartementet) 28. januar 2004 med hjemmel i Stortingets årlige budsjettvedtak, jf. <a href="lov/2009-05-29-30">lov 29. mai 2009 nr. 30 om Husbanken</a>. <br /><strong>Endret</strong> ved forskrifter <a href="forskrift/2007-09-21-1077">21 sep 2007 nr. 1077</a>, <a href="forskrift/2009-11-02-1330">2 nov 2009 nr. 1330</a>, <a href="forskrift/2012-12-19-1343">19 des 2012 nr. 1343</a>, <a href="forskrift/2014-02-14-135">14 feb 2014 nr. 135</a>, <a href="forskrift/2020-12-17-2961">17 des 2020 nr. 2961</a> (i kraft 1 jan 2021), <a href="forskrift/2024-09-30-2343">30 sep 2024 nr. 2343</a> (i kraft 1 okt 2024). <br /> <strong>Rettet</strong> 10.01.2014 (hjemmel), 01.01.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2004-01-28-424</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til studentboliger</a><ul class="tocSubUl"><li><a href="#paragraf-1">§ 1. Formålet med tilskuddsordningen</a></li><li><a href="#paragraf-2">§ 2. Hvem kan få tilskudd</a></li><li><a href="#paragraf-3">§ 3. Hva det kan gis tilskudd til</a></li><li><a href="#paragraf-4">§ 4. (Opphevet)</a></li><li><a href="#paragraf-5">§ 5. Beregning av tilskudd og fastsettelse av tildelingskriterier</a></li><li><a href="#paragraf-6">§ 6. Vedtak om tilsagn og utbetaling av tilskudd</a></li><li><a href="#paragraf-7">§ 7. Veiledning og oppfølgning</a></li><li><a href="#paragraf-8">§ 8. Klageadgang</a></li><li><a href="#paragraf-9">§ 9. Krav om tilbakebetaling</a></li><li><a href="#paragraf-10">§ 10. Nærmere retningslinjer</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-01-28-424" id="dokument"><h1>Forskrift om tilskudd til studentboliger</h1><article class="legalArticle" data-lovdata-URL="SF/forskrift/2004-01-28-424/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med tilskuddsordningen</span></h2><article class="legalP" id="paragraf-1-ledd-1">Ordningen skal sikre etablering av boliger for studenter ved høyere utdanningsinstitusjoner i Norge. Dette skal bidra til en mer forutsigbar og rimelig bosituasjon for studenter, og være et supplement til det private boligmarkedet.</article></article><article class="legalArticle" data-lovdata-URL="SF/forskrift/2004-01-28-424/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem kan få tilskudd</span></h2><article class="legalP" id="paragraf-2-ledd-1">Tilskudd kan gis til studentsamskipnader og i særlige tilfeller studentboligstiftelser.</article><article class="changesToParent">Endret ved forskrift <a href="forskrift/2009-11-02-1330">2 nov 2009 nr. 1330</a>.</article></article><article class="legalArticle" data-lovdata-URL="SF/forskrift/2004-01-28-424/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan gis tilskudd til</span></h2><article class="legalP" id="paragraf-3-ledd-1">Det kan gis tilskudd til:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">oppføring av studentboliger.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">kjøp og ombygging av eksisterende bygningsmasse til studentboliger.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">rehabilitering av eksisterende studentboliger i særlige tilfeller.</article></article></li></ol></article><article class="changesToParent">Endret ved forskrifter <a href="forskrift/2007-09-21-1077">21 sep 2007 nr. 1077</a>, <a href="forskrift/2009-11-02-1330">2 nov 2009 nr. 1330</a>.</article></article><article class="legalArticle" data-lovdata-URL="SF/forskrift/2004-01-28-424/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Opphevet)</span></h2><article class="changesToParent">Endret ved forskrift <a href="forskrift/2009-11-02-1330">2 nov 2009 nr. 1330</a>, opphevet ved forskrift <a href="forskrift/2024-09-30-2343">30 sep 2024 nr. 2343</a> (i kraft 1 okt 2024).</article></article><article class="legalArticle" data-lovdata-URL="SF/forskrift/2004-01-28-424/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av tilskudd og fastsettelse av tildelingskriterier</span></h2><article class="legalP" id="paragraf-5-ledd-1">Departementet fastsetter størrelsen på tilskuddet og den øvre kostnadsrammen per hybelenhet.</article><article class="legalP" id="paragraf-5-ledd-2">Departementet fastsetter vilkår for tildeling av tilskuddet i tildelingsbrev til Husbanken.</article><article class="changesToParent">Endret ved forskrifter <a href="forskrift/2009-11-02-1330">2 nov 2009 nr. 1330</a>, <a href="forskrift/2024-09-30-2343">30 sep 2024 nr. 2343</a> (i kraft 1 okt 2024).</article></article><article class="legalArticle" data-lovdata-URL="SF/forskrift/2004-01-28-424/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vedtak om tilsagn og utbetaling av tilskudd</span></h2><article class="legalP" id="paragraf-6-ledd-1">Husbanken behandler søknader om tilskudd til studentboliger og vedtar tilsagn om tilskudd. Husbanken behandler søknader om utbetaling av tilskudd.</article><article class="legalP" id="paragraf-6-ledd-2">Det er en forutsetning for utbetaling at Husbanken godkjenner prosjektkostnadene, utforming og tekniske løsninger.</article><article class="changesToParent">Endret ved forskrift <a href="forskrift/2024-09-30-2343">30 sep 2024 nr. 2343</a> (i kraft 1 okt 2024).</article></article><article class="legalArticle" data-lovdata-URL="SF/forskrift/2004-01-28-424/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Veiledning og oppfølgning</span></h2><article class="legalP" id="paragraf-7-ledd-1">Husbanken skal gi råd til studentsamskipnadene og har ansvaret for å følge opp prosjektene gjennom hele byggeprosessen for å sikre at fastsatte vilkår for tilskuddet etterleves.</article><article class="changesToParent">Endret ved <a href="forskrift/2009-11-02-1330">forskrift 2 nov 2009 nr. 1330</a>.</article></article><article class="legalArticle" data-lovdata-URL="SF/forskrift/2004-01-28-424/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" id="paragraf-8-ledd-1">Klage på Husbankens vedtak, jf. § 6, behandles etter reglene i <a href="forskrift/2012-10-31-1182">forskrift 31. oktober 2012 nr. 1182</a> om klagenemnd for Husbanken.</article><article class="changesToParent">Endret ved forskrifter <a href="forskrift/2009-11-02-1330">2 nov 2009 nr. 1330</a>, <a href="forskrift/2014-02-14-135">14 feb 2014 nr. 135</a>.</article></article><article class="legalArticle" data-lovdata-URL="SF/forskrift/2004-01-28-424/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav om tilbakebetaling</span></h2><article class="legalP" id="paragraf-9-ledd-1">Husbanken kan kreve tilskuddet tilbakebetalt dersom forutsetningene for tilskuddet ikke overholdes.</article><article class="legalP" id="paragraf-9-ledd-2">Studentboliger som helt eller delvis er finansiert med tilskudd, kan ikke avhendes eller pantsettes uten Husbankens samtykke. Studentsamskipnader og studentboligstiftelser skal tinglyse en urådighetserklæring i forbindelse med tilsagn om tilskudd.</article><article class="legalP" id="paragraf-9-ledd-3">Hvis studentboligene avhendes, omdisponeres til andre formål eller på annen måte overføres til tredjepart før det har gått 15 år siden bygget ble ferdigstilt, skal hele det mottatte tilskuddet tilbakebetales. Etter 15 år reduseres forpliktelsen med 50 prosent. Deretter reduseres den resterende forpliktelsen med 3,33 prosent av opprinnelig tilskudd de neste 15 årene. Etter 30 år er hele tilskuddet ettergitt. Denne bestemmelsen gjelder også for tidligere mottatte tilskudd.</article><article class="changesToParent">Endret ved forskrifter <a href="forskrift/2009-11-02-1330">2 nov 2009 nr. 1330</a>, <a href="forskrift/2012-12-19-1343">19 des 2012 nr. 1343</a> (i kraft 1 jan 2013), <a href="forskrift/2020-12-17-2961">17 des 2020 nr. 2961</a> (i kraft 1 jan 2021), <a href="forskrift/2024-09-30-2343">30 sep 2024 nr. 2343</a> (i kraft 1 okt 2024).</article></article><article class="legalArticle" data-lovdata-URL="SF/forskrift/2004-01-28-424/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Nærmere retningslinjer</span></h2><article class="legalP" id="paragraf-10-ledd-1">Husbanken kan gi nærmere retningslinjer om tilskuddsordningen.</article><article class="changesToParent">Endret ved forskrifter <a href="forskrift/2009-11-02-1330">2 nov 2009 nr. 1330</a>, <a href="forskrift/2024-09-30-2343">30 sep 2024 nr. 2343</a> (i kraft 1 okt 2024).</article></article><article class="legalArticle" data-lovdata-URL="SF/forskrift/2004-01-28-424/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks.</article></article></main></body></html>