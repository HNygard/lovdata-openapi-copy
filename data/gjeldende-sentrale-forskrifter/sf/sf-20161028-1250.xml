<!DOCTYPE html><html lang="no"><head><title>Forskrift om ledelse og kvalitetsforbedring i helse- og omsorgstjenesten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-28-1250</dd><dt class="dokid">DokumentID</dt><dd class="dokid">SF/forskrift/2016-10-28-1250</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 14</dd><dt class="dateInForce">I kraft fra</dt><dd class="dateInForce">2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-03-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-02-04-119">forskrift/2020-02-04-119</a> fra 2020-03-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2002-12-20-1731">forskrift/2002-12-20-1731</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1984-03-30-15/§7">lov/1984-03-30-15/§7</a></li><li><a href="lov/2017-12-15-107/§14">lov/2017-12-15-107/§14</a></li><li><a href="lov/1999-07-02-61/§2-1a">lov/1999-07-02-61/§2-1a</a></li><li><a href="lov/1999-07-02-61/§3-4a">lov/1999-07-02-61/§3-4a</a></li><li><a href="lov/2011-06-24-30/§3-1">lov/2011-06-24-30/§3-1</a></li><li><a href="lov/2011-06-24-30/§4-2">lov/2011-06-24-30/§4-2</a></li><li><a href="lov/1983-06-03-54/§1-3a">lov/1983-06-03-54/§1-3a</a></li></ul></dd><dt class="dateOfPublication">Kunngjort</dt><dd class="dateOfPublication">2016-10-28 14:20</dd><dt class="titleShort">Korttittel</dt><dd class="titleShort">Forskrift om ledelse og kvalitetsforbedring i helse- og omsorgstjenesten</dd><dt class="title">Tittel</dt><dd class="title">Forskrift om ledelse og kvalitetsforbedring i helse- og omsorgstjenesten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. oktober 2016 med hjemmel i <a href="lov/1984-03-30-15">lov 30. mars 1984 nr. 15</a> om statlig tilsyn med helse- og omsorgstjenesten m.m. (helsetilsynsloven) <a href="lov/1984-03-30-15/§7">§ 7</a>, <a href="lov/1999-07-02-61">lov 2. juli 1999 nr. 61</a> om spesialisthelsetjenesten m.m. (spesialisthelsetjenesteloven) <a href="lov/1999-07-02-61/§2-1">§ 2-1</a>a tredje ledd og <a href="lov/1999-07-02-61/§3-4">§ 3-4</a>a andre ledd, <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§3-1">§ 3-1</a> tredje ledd og <a href="lov/2011-06-24-30/§4-2">§ 4-2</a> andre ledd og <a href="lov/1983-06-03-54">lov 3. juni 1983 nr. 54</a> om tannhelsetjenesten (tannhelsetjenesteloven) <a href="lov/1983-06-03-54/§1-3a">§ 1-3a</a>. Fremmet av Helse- og omsorgsdepartementet. <br /><strong>Endret</strong> ved <a href="forskrift/2020-02-04-119">forskrift 4 feb 2020 nr. 119</a> (i kraft 1 mars 2020).</dd><dt class="refid">RefID</dt><dd class="refid">forskrift/2016-10-28-1250</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ledelse og kvalitetsforbedring i helse- og omsorgstjenesten</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Ansvaret for styringssystem</a></li><li><a href="#paragraf-4">§ 4. Definisjon</a></li><li><a href="#paragraf-5">§ 5. Omfang og dokumentasjon</a></li><li><a href="#paragraf-6">§ 6. Plikten til å planlegge</a></li><li><a href="#paragraf-7">§ 7. Plikten til å gjennomføre</a></li><li><a href="#paragraf-8">§ 8. Plikten til å evaluere</a></li><li><a href="#paragraf-9">§ 9. Plikten til å korrigere</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-10-28-1250" id="dokument"><h1>Forskrift om ledelse og kvalitetsforbedring i helse- og omsorgstjenesten</h1><article class="legalArticle" data-lovdata-URL="SF/forskrift/2016-10-28-1250/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å bidra til faglig forsvarlige helse- og omsorgstjenester, kvalitetsforbedring og pasient- og brukersikkerhet, og at øvrige krav i helse- og omsorgslovgivningen etterleves.</article></article><article class="legalArticle" data-lovdata-URL="SF/forskrift/2016-10-28-1250/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder virksomheter som er pålagt internkontrollplikt etter<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><a href="lov/2017-12-15-107/§5">helsetilsynsloven § 5</a></article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><a href="lov/1999-07-02-61/§2-1">spesialisthelsetjenesteloven § 2-1</a>a tredje ledd</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">helse- og <a href="lov/2011-06-24-30/§3-1">omsorgstjenesteloven § 3-1</a> tredje ledd eller</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><a href="lov/1983-06-03-54/§1-3a">tannhelsetjenesteloven § 1-3a</a>.</article></article></li></ol></article><article class="legalP" id="paragraf-2-ledd-2">Forskriften gjelder også virksomheter som er pålagt plikt til å arbeide systematisk for kvalitetsforbedring og pasient- og brukersikkerhet etter<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1"><a href="lov/1999-07-02-61/§3-4">spesialisthelsetjenesteloven § 3-4</a>a eller</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">helse- og <a href="lov/2011-06-24-30/§4-2">omsorgstjenesteloven § 4-2</a>.</article></article></li></ol></article><article class="changesToParent">Endret ved <a href="forskrift/2020-02-04-119">forskrift 4 feb 2020 nr. 119</a> (i kraft 1 mars 2020).</article></article><article class="legalArticle" data-lovdata-URL="SF/forskrift/2016-10-28-1250/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvaret for styringssystem</span></h2><article class="legalP" id="paragraf-3-ledd-1">Den som har det overordnede ansvaret for virksomheten skal sørge for at det etableres og gjennomføres systematisk styring av virksomhetens aktiviteter i tråd med denne forskriften og at medarbeiderne i virksomheten medvirker til dette.</article></article><article class="legalArticle" data-lovdata-URL="SF/forskrift/2016-10-28-1250/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjon</span></h2><article class="legalP" id="paragraf-4-ledd-1">I denne forskriften betyr styringssystem for helse og omsorgstjenesten den del av virksomhetens styring som omfatter hvordan virksomhetens aktiviteter planlegges, gjennomføres, evalueres og korrigeres i samsvar med krav fastsatt i eller i medhold av helse- og omsorgslovgivningen.</article></article><article class="legalArticle" data-lovdata-URL="SF/forskrift/2016-10-28-1250/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omfang og dokumentasjon</span></h2><article class="legalP" id="paragraf-5-ledd-1">Styringssystemet, jf. pliktene i <a href="forskrift/2016-10-28-1250/§6">§ 6</a> – § 9, skal tilpasses virksomhetens størrelse, egenart, aktiviteter og risikoforhold og ha det omfang som er nødvendig.</article><article class="legalP" id="paragraf-5-ledd-2">Hvordan pliktene etter denne forskriften etterleves, skal dokumenteres i den form og det omfang som er nødvendig ut i fra virksomhetens art, aktiviteter, risikoforhold og størrelse.</article><article class="legalP" id="paragraf-5-ledd-3">Dokumentasjonen skal til enhver tid være oppdatert og tilgjengelig.</article></article><article class="legalArticle" data-lovdata-URL="SF/forskrift/2016-10-28-1250/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Plikten til å planlegge</span></h2><article class="legalP" id="paragraf-6-ledd-1">Plikten til å planlegge virksomhetens aktiviteter innebærer følgende oppgaver:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">ha oversikt over og beskrive virksomhetens mål, oppgaver, aktiviteter og organisering. Det skal klart fremgå hvordan ansvar, oppgaver og myndighet er fordelt og hvordan det skal arbeides systematisk for kvalitetsforbedring og pasient- og brukersikkerhet i virksomheten</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">innhente tilstrekkelig informasjon og kunnskap til å kunne planlegge og gjennomføre oppgavene</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">ha oversikt over relevant regelverk, retningslinjer og veiledere, og planlegge hvordan dette skal gjøres kjent i virksomheten</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">ha oversikt over områder i virksomheten hvor det er risiko for svikt eller mangel på etterlevelse av myndighetskrav og områder hvor det er behov for vesentlig forbedring av kvaliteten på tjenesten og pasient- og brukersikkerheten</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">planlegge hvordan risiko som beskrevet i <a href="forskrift/2016-10-28-1250/§6">§ 6</a> d kan minimaliseres og særlig legge vekt på risikofaktorer forbundet med samhandling internt og eksternt</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">ha oversikt over medarbeideres kompetanse og behov for opplæring</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">ha oversikt over avvik, herunder uønskede hendelser, evalueringer, klager, brukererfaringer, statistikk, informasjon og annet som sier noe om virksomheten overholder helse- og omsorgslovgivningen, inkludert om tjenestene er faglig forsvarlige og om virksomheten arbeider systematisk for kvalitetsforbedring og pasient- og brukersikkerhet.</article></article></li></ol></article></article><article class="legalArticle" data-lovdata-URL="SF/forskrift/2016-10-28-1250/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikten til å gjennomføre</span></h2><article class="legalP" id="paragraf-7-ledd-1">Plikten til å gjennomføre virksomhetens aktiviteter innebærer følgende oppgaver:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">sørge for at virksomhetens oppgaver, organisering og planer er kjent i virksomheten og gjennomføres</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">sørge for at medarbeidere i virksomheten har nødvendig kunnskap om og kompetanse i det aktuelle fagfeltet, relevant regelverk, retningslinjer, veiledere og styringssystemet</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">utvikle og iverksette nødvendige prosedyrer, instrukser, rutiner eller andre tiltak for å avdekke, rette opp og forebygge overtredelse av helse- og omsorgslovgivningen, inkludert brudd på krav til faglig forsvarlighet og systematisk arbeid for kvalitetsforbedring og pasient- og brukersikkerhet</article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">sørge for at virksomhetens medarbeidere medvirker slik at samlet kunnskap og erfaring utnyttes</article></article></li><li data-name="e." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">sørge for å gjøre bruk av erfaringer fra pasienter, brukere og pårørende.</article></article></li></ol></article></article><article class="legalArticle" data-lovdata-URL="SF/forskrift/2016-10-28-1250/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Plikten til å evaluere</span></h2><article class="legalP" id="paragraf-8-ledd-1">Plikten til å evaluere virksomhetens aktiviteter innebærer følgende oppgaver:<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">kontrollere at virksomhetens oppgaver, tiltak, planer og mål gjennomføres</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">vurdere om gjennomføringen av oppgavene, tiltakene og planene er egnet til å etterleve krav i helse- og omsorgslovgivningen, inkludert krav til faglig forsvarlighet og systematisk arbeid for kvalitetsforbedring og pasient- og brukersikkerhet</article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">evaluere om iverksatte tiltak ivaretar kravene i helse- og omsorgslovgivningen</article></article></li><li data-name="d." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">vurdere virksomheten på bakgrunn av pasienter, brukere og pårørendes erfaringer</article></article></li><li data-name="e." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">gjennomgå avvik, herunder uønskede hendelser, slik at lignende forhold kan forebygges</article></article></li><li data-name="f." value="6"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">minst en gang årlig systematisk gjennomgå og vurdere hele styringssystemet opp mot tilgjengelig statistikk og informasjon om virksomheten for å sikre at det fungerer som forutsatt og bidrar til kontinuerlig forbedring av virksomheten.</article></article></li></ol></article></article><article class="legalArticle" data-lovdata-URL="SF/forskrift/2016-10-28-1250/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Plikten til å korrigere</span></h2><article class="legalP" id="paragraf-9-ledd-1">Plikten til å korrigere virksomhetens aktiviteter innebærer følgende oppgaver:<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">rette opp uforsvarlige og lovstridige forhold</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">sørge for korrigerende tiltak som bidrar til at helse- og omsorgslovgivningen etterleves, inkludert faglig forsvarlige tjenester, og at systematisk arbeid for kvalitetsforbedring og pasient- og brukersikkerhet gjennomføres.</article></article></li><li data-name="c." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">forbedre nødvendige prosedyrer, instrukser, rutiner eller andre tiltak for å avdekke, rette opp og forebygge overtredelse av helse- og omsorgslovgivningen, inkludert krav til faglig forsvarlighet og systematisk arbeid for kvalitetsforbedring og pasient- og brukersikkerhet.</article></article></li></ol></article></article><article class="legalArticle" data-lovdata-URL="SF/forskrift/2016-10-28-1250/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2017. Fra samme tidspunkt oppheves <a href="forskrift/2002-12-20-1731">forskrift 20. desember 2002 nr. 1731</a> om internkontroll i helse- og omsorgstjenesten.</article></article></main></body></html>