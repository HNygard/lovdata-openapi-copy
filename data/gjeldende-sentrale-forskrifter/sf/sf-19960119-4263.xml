<!DOCTYPE html><html lang="no"><head><title>Vedtak om borgerlig vigselsformular</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1996-01-19-4263</dd><dt class="dokid">DokumentID</dt><dd class="dokid">SF/forskrift/1996-01-19-4263</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Samlivs- og likestillingsavd.</li></ul></dd><dt class="dateInForce">I kraft fra</dt><dd class="dateInForce">1996-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2009-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2008-12-05-1285">forskrift/2008-12-05-1285</a> fra 2009-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1991-07-04-47/§15">lov/1991-07-04-47/§15</a></li></ul></dd><dt class="titleShort">Korttittel</dt><dd class="titleShort">Vedtak om borgerlig vigselsformular</dd><dt class="title">Tittel</dt><dd class="title">Vedtak om borgerlig vigselsformular</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. januar 1996 med hjemmel i <a href="lov/1991-07-04-47">lov av 4. juli 1991 nr. 47</a> om ekteskap <a href="lov/1991-07-04-47/§15">§ 15</a>. Fremmet av Barne- og familiedepartementet (nå Barne- og likestillingsdepartementet). Vigselsformularene med oversettelser til flere språk er også inntatt i forskrift for vigsel ved norsk utenrikstjenestemann av <a href="forskrift/2001-05-21-1308">21 mai 2001 nr. 1308</a>. <br /><strong>Endret</strong> ved <a href="forskrift/2008-12-05-1285">forskrift 5 des 2008 nr. 1285</a>.</dd><dt class="refid">RefID</dt><dd class="refid">forskrift/1996-01-19-4263</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Vedtak om borgerlig vigselsformular</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1996-01-19-4263" id="dokument"><h1>Vedtak om borgerlig vigselsformular</h1><section class="section" data-name="kapI" id="kapittel-1" data-lovdata-URL="SF/forskrift/1996-01-19-4263/KAPITTEL_1"><h2 data-text-align="center">I</h2><article class="defaultP"><i>Bokmål</i></article><article class="defaultP"><i>Form for borgerlig vigsel</i></article><article class="defaultP">Kjære brudepar</article><article class="defaultP">-Navnet på brudeparet</article><article class="defaultP">Dere har kommet hit i dag for å bli viet til ektepar.</article><article class="defaultP">Jeg vil minne dere om hvilken stor og viktig begivenhet det er når to mennesker velger å leve sammen i ekteskap.</article><article class="defaultP">Ved å inngå ekteskap, lover dere hverandre samhold og støtte i alle livets forhold, både i medgang og i motgang.</article><article class="defaultP">Men dere lover hverandre mer:</article><article class="defaultP">Ekteskapet innebærer at dere lover hverandre kjærlighet og troskap. Det å love hverandre kjærlighet for resten av livet, er det vanskeligste løfte vi kan gi et menneske. Det krever at dere setter dere høye mål for samlivet, og det krever deres oppriktige vilje til å strekke dere mot disse målene, i dag og i tiden som ligger foran. Det er dette dere lover hverandre her i dag.</article><article class="defaultP">Ved å inngå ekteskap, blir dere en enhet, men dere fortsetter også å være to selvstendige og likestilte mennesker. Det er ingen motsetning mellom kjærlighet og samhold på den ene siden, og frihet og selvstendighet på den andre. Kjærlighet er også å vise respekt for hverandre.</article><article class="defaultP">Det er en rett jeg har, men også en plikt som er pålagt meg etter loven, å legge dere to nå alvorlig på hjertet at dere skal leve etter det løftet som dere gir hverandre her.</article><article class="defaultP">Og nå:</article><article class="defaultP">(vigsleren sier til kvinnen i det heterofile paret/den yngste personen i det homofile eller lesbiske paret)</article><article class="defaultP">Jeg spør deg først (det fulle navnet på kvinnen eller den yngste personen)</article><article class="defaultP">Vil du ha (det fulle navnet på mannen eller den eldste personen i det homofile eller lesbiske paret), som står ved din side til din ektefelle?</article><article class="defaultP">(Når kvinnen eller den yngste personen i det homofile eller lesbiske paret har svart ja, sier vigsleren til mannen eller den eldste personen i det homofile eller lesbiske paret):</article><article class="defaultP">Så spør jeg deg, (det fulle navnet på mannen eller den eldste personen i det homofile eller det lesbiske paret):</article><article class="defaultP">Vil du ha (det fulle navnet på kvinnen eller den yngste personen i det homofile eller det lesbiske paret), som står ved din side til din ektefelle?</article><article class="defaultP">(Når mannen eller den eldste i det homofile paret eller det lesbiske paret har sagt ja sier vigsleren):</article><article class="defaultP">Siden dere nå – i vitners nærvær – har lovet hverandre å leve sammen i ekteskap, erklærer jeg dere med dette for å være rette ektefolk.</article><article class="defaultP">---</article><article class="defaultP">Vigsleren ønsker til lykke etter at vigselboken er undertegnet og ekteparet har fått vigselattesten.</article><article class="defaultP"><i>Nynorsk</i></article><article class="defaultP"><i>Form for borgarleg vigsel</i></article><article class="defaultP">Kjære brurepar,</article><article class="defaultP">– Namnet på brureparet –</article><article class="defaultP">De er komne hit i dag for å bli vigde til ektepar.</article><article class="defaultP">Eg vil minna dykk om kor stor og viktig ei hending det er at to menneske vel å leva saman i ekteskap.</article><article class="defaultP">Når de går inn i ekteskapet, lovar de kvarandre samhald og støtte i alle livsens tilhøve, både i medgang og i motgang.</article><article class="defaultP">Men de lovar kvarandre meir:</article><article class="defaultP">Ekteskapet ber i seg at de lovar kvarandre kjærleik og truskap. Det å lova kvarandre kjærleik for resten av livet er den vanskelegaste lovnaden vi kan gje eit menneske. Det krev at de set dykk høge mål for samlivet, og at de har ærleg vilje i dag og i tida som ligg framfor dykk, til å strekkja dykk mot desse måla. Det er denne lovnaden de gjev kvarandre her i dag.</article><article class="defaultP">Når de gifter dykk, blir de ei eining, men de kjem framleis til å vera to sjølvstendige og jamstelte menneske. Det er ingen motsetnad mellom kjærleik og samhald på den eine sida, og fridom og sjølvstende på den andre. Kjærleik er og å syna vørdnad for kvarandre.</article><article class="defaultP">Det er ein rett eg har – men samstundes ei plikt som ligg på meg etter lova – at eg no skal leggja dykk to alvorleg på hjarta at de skal leva etter den lovnaden som de gjev kvarandre her.</article><article class="defaultP">Og no:</article><article class="defaultP">(vigslaren vender seg til kvinna i det heterofile paret eller den yngste personen i det homofile eller i det lesbiske paret)</article><article class="defaultP">spør eg deg fyrst, (det fulle namnet på kvinna eller den yngste personen):</article><article class="defaultP">Vil du ha (det fulle namnet på mannen eller den eldste personen i det homofile paret eller i det lesbiske paret), som står ved sida di, til ektemake?</article><article class="defaultP">(Når kvinna eller den yngste personen i det homofile eller lesbiske paret har svara ja, seier vigslaren til mannen eller den eldste personen i det homofile eller det lesbiske paret):</article><article class="defaultP">Så spør eg deg, (det fulle namnet på mannen eller den eldste personen i det homofile eller det lesbiske paret):</article><article class="defaultP">Vil du ha (det fulle namnet på kvinna eller den yngste personen i det homofile eller det lesbiske paret), som står ved sida di, til ektemake?</article><article class="defaultP">Når mannen eller den eldste personen i det homofile eller det lesbiske paret har svara ja, seier vigslaren:</article><article class="defaultP">Sidan de no med vitne til stades har lova kvarandre å leva saman i ekteskap, sannar eg at de er rette ektefolk.</article><article class="defaultP">---</article><article class="defaultP">Etter at vigselboka er underskriven og ekteparet har fått vigselattesten, ynskjer vigslaren dei til lykke.</article><article class="changesToParent">Endret ved <a href="forskrift/2008-12-05-1285">forskrift 5 des 2008 nr. 1285</a> (i kraft 1 jan 2009).</article></section><section class="section" data-name="kapII" id="kapittel-2" data-lovdata-URL="SF/forskrift/1996-01-19-4263/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Vedtaket gjelder fra 1. mars 1996. Samtidig oppheves kgl.res. av 5. januar 1940 om form for borgerlig vigsel.</article></section></main></body></html>