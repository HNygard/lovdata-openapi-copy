<!DOCTYPE html><html lang="nb"><head><title>Forskrift om Digitalt dødsbo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-19-3276</dd><dt class="dokid">DokumentID</dt><dd class="dokid">SF/forskrift/2024-12-19-3276</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk, Digitaliseringsdirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li><a href="lov/2019-06-14-21/§88a">lov/2019-06-14-21/§88a</a></li><li><a href="forskrift/2024-11-01-2625">forskrift/2024-11-01-2625</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-19 18:30</dd><dt class="title">Tittel</dt><dd class="title">Forskrift om Digitalt dødsbo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Digitaliserings- og forvaltningsdepartementet 19. desember 2024 med hjemmel i <a href="lov/2019-06-14-21/§88a">lov 14. juni 2019 nr. 21 om arv og dødsboskifte (arveloven) § 88a</a>, jf. <a href="forskrift/2024-11-01-2625">delegeringsvedtak 1. november 2024 nr. 2625</a>.</dd><dt class="refid">RefID</dt><dd class="refid">forskrift/2024-12-19-3276</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Digitalt dødsbo</a><ul class="tocSubUl"><li><a href="#paragraf-1">§ 1. Tilgang til Digitalt dødsbo</a></li><li><a href="#paragraf-2">§ 2. Behandlingsansvar</a></li><li><a href="#paragraf-3">§ 3. Behandling av opplysninger</a></li><li><a href="#paragraf-4">§ 4. Opphevelse av taushetsplikt</a></li><li><a href="#paragraf-5">§ 5. Lagringstid</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-19-3276" id="dokument"><h1>Forskrift om Digitalt dødsbo</h1><article class="legalArticle" data-lovdata-URL="SF/forskrift/2024-12-19-3276/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tilgang til Digitalt dødsbo</span></h2><article class="legalP" id="paragraf-1-ledd-1">Arvinger som er gitt formuesfullmakt etter <a href="lov/2019-06-14-21/§92">arveloven § 92</a> eller skifteattest etter <a href="lov/2019-06-14-21/§118">arveloven § 118</a>, kan, etter en vurdering av tingretten, få tilgang til Digitalt dødsbo. Tingretten skal på bakgrunn av vurderingen etter første punktum ha oversikt over hvilke bo som er egnet for digitalt skifte. Tilgang etter første punktum gjelder tilsvarende for personer som er gitt fullmakt til å skifte boet (skiftefullmakt) fra arving.</article><article class="legalP" id="paragraf-1-ledd-2">Digitaliseringsdirektoratet oppretter et digitalt dødsbo når tingretten har vurdert boet som egnet etter <a href="forskrift/2024-12-19-3276/§1/ledd/1/setning/1">§ 1 første ledd første punktum</a>. Digitaliseringsdirektoratet innhenter opplysninger på vegne av, og etter initiativ fra, arving.</article><article class="legalP" id="paragraf-1-ledd-3">Avgiver av opplysninger til et digitalt dødsbo, herunder finansforetak, skattemyndigheten mv., skal legge til grunn at arvinger som får tilgang til Digitalt dødsbo har enten formuesfullmakt, skifteattest eller skiftefullmakt.</article><article class="legalP" id="paragraf-1-ledd-4">Digitaliseringsdirektoratet skal etablere, forvalte og kunne dele opplysninger fra en oversikt over personer som tildeles en av følgende digitale rettigheter knyttet til skifte av dødsbo:<ol class="defaultList" type="a"><li data-name="a." value="1"><article class="listArticle" id="paragraf-1-ledd-4-punkt-1"><article class="legalP" id="paragraf-1-ledd-4-punkt-1-ledd-1">digital representasjon av formuesfullmakt</article></article></li><li data-name="b." value="2"><article class="listArticle" id="paragraf-1-ledd-4-punkt-2"><article class="legalP" id="paragraf-1-ledd-4-punkt-2-ledd-1">digital representasjon av skifteattest</article></article></li><li data-name="c." value="3"><article class="listArticle" id="paragraf-1-ledd-4-punkt-3"><article class="legalP" id="paragraf-1-ledd-4-punkt-3-ledd-1">fullmakt til å skifte boet (skiftefullmakt).</article></article></li></ol></article></article><article class="legalArticle" data-lovdata-URL="SF/forskrift/2024-12-19-3276/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Behandlingsansvar</span></h2><article class="legalP" id="paragraf-2-ledd-1">Digitaliseringsdirektoratet er behandlingsansvarlig for personopplysninger i Digitalt dødsbo.</article></article><article class="legalArticle" data-lovdata-URL="SF/forskrift/2024-12-19-3276/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Behandling av opplysninger</span></h2><article class="legalP" id="paragraf-3-ledd-1">Når det er nødvendig for å utføre oppgaver i forbindelse med Digitalt dødsbo, kan Digitaliseringsdirektoratet uten hinder av taushetsplikt behandle følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">navn, adresse, telefonnummer, e-postadresse, reservasjon mot elektronisk kommunikasjon og sivilstatus</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fødselsnummer eller d-nummer</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">familierelasjon</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">opplysninger fra skatteoppgjør og skattemelding</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">opplysninger om usikret gjeld</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">eierskap og rettigheter til bolig og eiendommer, inkludert landbrukseiendommer</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">informasjon om ektepakt</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">eierskap til kjøretøy</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">informasjon om forsikringer og forsikringspoliser</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">formues- og gjeldsforhold, herunder kundeforhold i bank, saldo, og kontoinformasjon</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">tilgodehavende hos Norsk Tipping</article></article></li><li data-name="l." value="12"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1">andre relasjoner.</article></article></li></ol></article><article class="legalP" id="paragraf-3-ledd-2">Adgangen til å behandle opplysninger angitt i første ledd gjelder også opplysninger om arvelater som samtidig utgjør personopplysninger om en levende person, herunder personopplysninger som nevnt i <a href="lov/2018-06-15-38/gdpr/a9">personvernforordningen artiklene 9</a> og <a href="lov/2018-06-15-38/gdpr/a10">10</a>.</article><article class="legalP" id="paragraf-3-ledd-3">Digitaliseringsdirektoratet kan også behandle opplysningene i første ledd i forbindelse med bruk av oversikten over tildelte rolle med rettigheter, jf. <a href="forskrift/2024-12-19-3276/§1/ledd/4">§ 1 fjerde ledd</a> bokstavene a til c.</article></article><article class="legalArticle" data-lovdata-URL="SF/forskrift/2024-12-19-3276/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opphevelse av taushetsplikt</span></h2><article class="legalP" id="paragraf-4-ledd-1">Så langt det er nødvendig for å utføre oppgaver som følger av <a href="lov/2019-06-14-21/del3">arvelovens tredje del</a>, kan offentlige og private virksomheter, domstolene og forvaltningsorganer uten hinder av taushetsplikt dele opplysninger i forbindelse med gjennomføring av digitalt skifte av dødsbo.</article><article class="legalP" id="paragraf-4-ledd-2">Digitaliseringsdirektoratet og tingretten kan uten hinder av taushetsplikt utveksle opplysninger som er nødvendig for å gjennomføre oppgaver knyttet til Digitalt dødsbo.</article><article class="legalP" id="paragraf-4-ledd-3">Finansforetak kan uten hinder av taushetsplikten etter <a href="lov/2015-04-10-17/§9-6">finansforetaksloven §§ 9-6</a> og <a href="lov/2015-04-10-17/§16-2">16-2</a>, dele opplysninger som arvinger har krav på etter <a href="lov/2019-06-14-21/del3">arvelovens tredje del</a> med arvinger via Digitalt dødsbo.</article><article class="legalP" id="paragraf-4-ledd-4">Digitaliseringsdirektoratet skal, uten hinder av taushetsplikt, ha tilgang til opplysninger i Folkeregisteret som er nødvendig for å utføre oppgavene etter denne forskriften.</article></article><article class="legalArticle" data-lovdata-URL="SF/forskrift/2024-12-19-3276/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Lagringstid</span></h2><article class="legalP" id="paragraf-5-ledd-1">Opplysningene som behandles i Digitalt dødsbo kan lagres i fire år fra dødsfallet, med mindre annet følger av <a href="lov/1992-12-04-126">arkivloven</a>.</article></article><article class="legalArticle" data-lovdata-URL="SF/forskrift/2024-12-19-3276/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften gjelder fra 1. januar 2025.</article></article></main></body></html>