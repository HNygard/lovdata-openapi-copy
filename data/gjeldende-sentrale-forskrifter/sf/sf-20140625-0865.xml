<!DOCTYPE html><html lang="no"><head><title>Forskrift om aktivitetshjelpemidler til personer over 26 år</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-25-865</dd><dt class="dokid">DokumentID</dt><dd class="dokid">SF/forskrift/2014-06-25-865</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2014 hefte 9</dd><dt class="dateInForce">I kraft fra</dt><dd class="dateInForce">2014-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-30-2343">forskrift/2023-12-30-2343</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="null">null</a></li><li><a href="lov/1814-05-17/§75">lov/1814-05-17/§75</a></li></ul></dd><dt class="dateOfPublication">Kunngjort</dt><dd class="dateOfPublication">2014-06-27 15:30</dd><dt class="title">Tittel</dt><dd class="title">Forskrift om aktivitetshjelpemidler til personer over 26 år</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 25. juni 2014 med hjemmel i Stortingets årlige budsjettvedtak, se <a href="lov/1814-05-17/§75/bokstav/d">Kongeriket Norges Grunnlov 17. mai 1814 § 75 bokstav d</a>. <br /> <strong>Endret</strong> ved <a href="forskrift/2014-12-12-1592">forskrifter 12 des 2014 nr. 1592</a>, <a href="forskrift/2014-12-22-1896">22 des 2014 nr. 1896</a>, <a href="forskrift/2021-12-22-3847">22 des 2021 nr. 3847</a> (i kraft 1 jan 2022), <a href="forskrift/2023-12-30-2343">30 des 2023 nr. 2343</a> (i kraft 1 jan 2024, bl.a. hjemmel).</dd><dt class="refid">RefID</dt><dd class="refid">forskrift/2014-06-25-865</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om aktivitetshjelpemidler til personer over 26 år</a><ul class="tocSubUl"><li><a href="#paragraf-1">§ 1. Virkeområde og personkrets</a></li><li><a href="#paragraf-2">§ 2. Aktivitetshjelpemidler – definisjon</a></li><li><a href="#paragraf-3">§ 3. Utlånsordning</a></li><li><a href="#paragraf-4">§ 4. Egenandel</a></li><li><a href="#paragraf-5">§ 5. Spesialtilpasning av ordinært utstyr</a></li><li><a href="#paragraf-6">§ 6. Saksbehandlingsregler</a></li><li><a href="#paragraf-7">§ 7. Annen lovgivning</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-06-25-865" id="dokument"><h1>Forskrift om aktivitetshjelpemidler til personer over 26 år</h1><article class="legalArticle" data-lovdata-URL="SF/forskrift/2014-06-25-865/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og personkrets</span></h2><article class="legalP" id="paragraf-1-ledd-1">Forskriften regulerer stønad til aktivitetshjelpemidler til personer som har fylt 26 år.</article><article class="legalP" id="paragraf-1-ledd-2">Forskriften omfatter medlemmer av folketrygden, se <a href="lov/1997-02-28-19/kap2">folketrygdloven kapittel 2</a>, som fyller vilkårene i <a href="lov/1997-02-28-19/§10-6">folketrygdloven § 10-6</a>.</article><article class="changesToParent">Endret ved forskrift <a href="forskrift/2023-12-30-2343">30 des 2023 nr. 2343</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-06-25-865/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Aktivitetshjelpemidler – definisjon</span></h2><article class="legalP" id="paragraf-2-ledd-1">Med <i>aktivitetshjelpemiddel</i> menes et hjelpemiddel som er spesielt utviklet for at personer med nedsatt funksjonsevne skal kunne delta i fysisk aktivitet. Det kan lånes ut aktivitetshjelpemidler for å bedrive aktivitet alene eller sammen med andre.</article><article class="legalP" id="paragraf-2-ledd-2">Det kan også lånes ut hjelpemidler som er spesielt utviklet for å aktivisere bevegelsesapparatet dersom personen ikke er i stand til å benytte seg av ordinære aktivitetshjelpemidler. Det lånes ikke ut konkurranseutstyr, vanlig sportsutstyr eller hjelpemidler til hobbyaktiviteter.</article><article class="changesToParent">Endret ved <a href="forskrift/2014-12-12-1592">forskrifter 12 des 2014 nr. 1592</a> (i kraft 1 jan 2015), <a href="forskrift/2014-12-22-1896">22 des 2014 nr. 1896</a> (i kraft 1 jan 2015), <a href="forskrift/2023-12-30-2343">30 des 2023 nr. 2343</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-06-25-865/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utlånsordning</span></h2><article class="legalP" id="paragraf-3-ledd-1">Aktivitetshjelpemidler lånes ut gjennom hjelpemiddelsentralen. Hjelpemidlet er statens eiendom og skal leveres tilbake når det ikke lenger er i bruk.</article><article class="legalP" id="paragraf-3-ledd-2">Utgifter til innkjøp og reparasjon dekkes av staten innenfor en årlig budsjettramme fastsatt av Stortinget.</article><article class="changesToParent">Endret ved forskrift <a href="forskrift/2023-12-30-2343">30 des 2023 nr. 2343</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-06-25-865/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Egenandel</span></h2><article class="legalP" id="paragraf-4-ledd-1">Medlemmet skal betale en egenandel på 10 prosent av innkjøpsprisen for hjelpemidlet. Ved utlån av nye aktivitetshjelpemidler skal egenandelen likevel ikke utgjøre mer enn 7000 kroner per hjelpemiddel. Ved utlån av brukte aktivitetshjelpemidler skal egenandelen ikke utgjøre mer enn 2000 kroner per hjelpemiddel.</article><article class="changesToParent">Endret ved forskrifter <a href="forskrift/2021-12-22-3847">22 des 2021 nr. 3847</a> (i kraft 1 jan 2022), <a href="forskrift/2023-12-30-2343">30 des 2023 nr. 2343</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-06-25-865/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesialtilpasning av ordinært utstyr</span></h2><article class="legalP" id="paragraf-5-ledd-1">Utgifter til spesialtilpasning av ordinært utstyr dekkes fullt ut.</article><article class="changesToParent">Endret ved forskrift <a href="forskrift/2023-12-30-2343">30 des 2023 nr. 2343</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-06-25-865/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Saksbehandlingsregler</span></h2><article class="legalP" id="paragraf-6-ledd-1">Saksbehandlingsreglene i <a href="lov/1997-02-28-19/kap21">folketrygdloven kapittel 21</a> og <a href="lov/1997-02-28-19/kap22">kapittel 22</a> gjelder med de særlige bestemmelser som er fastsatt i denne forskriften.</article><article class="legalP" id="paragraf-6-ledd-2">Avslag som skyldes manglende budsjettmidler, vil ikke kunne påklages.</article><article class="changesToParent">Endret ved forskrift <a href="forskrift/2023-12-30-2343">30 des 2023 nr. 2343</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-06-25-865/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Annen lovgivning</span></h2><article class="legalP" id="paragraf-7-ledd-1">Retten til ytelser etter denne forskriften faller bort i den utstrekning ytelsene kommer inn under ansvarsområdet til annen lovgivning. <a href="lov/1997-02-28-19/§10-8">Folketrygdloven § 10-8</a> gjelder tilsvarende.</article><article class="legalP" id="paragraf-7-ledd-2">Stønad til ortopediske aktivitetshjelpemidler dekkes etter <a href="forskrift/1997-04-18-336">forskrift 18. april 1997 nr. 336 om stønad til dekning av utgifter til ortopediske hjelpemidler, brystprotese, ansiktsdefektsprotese, øyeprotese og parykk</a>.</article><article class="changesToParent">Endret ved forskrift <a href="forskrift/2023-12-30-2343">30 des 2023 nr. 2343</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2014-06-25-865/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. juli 2014.</article></article></main></body></html>