<!DOCTYPE html><html lang="no"><head><title>Forskrift om klageorganer for forbrukersaker</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-20-733</dd><dt class="dokid">DokumentID</dt><dd class="dokid">SF/forskrift/2016-06-20-733</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, rettighets- og likestillingavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 9</dd><dt class="dateInForce">I kraft fra</dt><dd class="dateInForce">2016-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-21-3084">forskrift/2020-12-21-3084</a> fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1978-12-22-4">forskrift/1978-12-22-4</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2016-06-17-29/§3">lov/2016-06-17-29/§3</a></li><li><a href="lov/2016-06-17-29/§5">lov/2016-06-17-29/§5</a></li><li><a href="lov/2016-06-17-29/§8">lov/2016-06-17-29/§8</a></li><li><a href="lov/2016-06-17-29/§9">lov/2016-06-17-29/§9</a></li><li><a href="lov/2016-06-17-29/§17">lov/2016-06-17-29/§17</a></li><li><a href="lov/2016-06-17-29/§23">lov/2016-06-17-29/§23</a></li></ul></dd><dt class="dateOfPublication">Kunngjort</dt><dd class="dateOfPublication">2016-06-22 14:00</dd><dt class="lastupdated">Rettet</dt><dd class="lastupdated">2021-01-20 (tilbakeført etter feilaktig opphevelse)</dd><dt class="titleShort">Korttittel</dt><dd class="titleShort">Forskrift om klageorganer for forbrukersaker</dd><dt class="title">Tittel</dt><dd class="title">Forskrift om klageorganer for forbrukersaker</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og likestillingsdepartementet 20. juni 2016 med hjemmel i <a href="lov/2016-06-17-29">lov 17. juni 2016 nr. 29</a> om klageorganer for forbrukersaker (gjennomføring av direktiv <a href="eu/32013l0011">2013/11/EU</a> og forordning <a href="eu/32013r0524">(EU) nr. 524/2013</a>) <a href="lov/2016-06-17-29/§3">§ 3</a>, <a href="lov/2016-06-17-29/§5">§ 5</a>, <a href="lov/2016-06-17-29/§8">§ 8</a>, <a href="lov/2016-06-17-29/§9">§ 9</a>, <a href="lov/2016-06-17-29/§17">§ 17</a> og <a href="lov/2016-06-17-29/§23">§ 23</a>. <br /><strong>EØS-henvisninger:</strong> EØS-avtalen vedlegg XIX nr. 7k og nr. 7j (direktiv <a href="eu/32013l0011">2013/11/EU</a> og forordning <a href="eu/32013r0524">(EU) nr. 524/2013</a>). <br /><strong>Endret</strong> ved <a href="forskrift/2017-02-22-212">forskrifter 22 feb 2017 nr. 212</a>, <a href="forskrift/2020-12-21-3084">21 des 2020 nr. 3084</a> (i kraft 1 jan 2021). <br /> <strong>Rettelser</strong> 20.01.2021 (tilbakeført etter feilaktig opphevelse).</dd><dt class="refid">RefID</dt><dd class="refid">forskrift/2016-06-20-733</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om klageorganer for forbrukersaker</a><ul class="tocSubUl"><li><a href="#paragraf-1">§ 1. Krav til søknad om godkjenning</a></li><li><a href="#paragraf-2">§ 2. Klageorganets vedtekter</a></li><li><a href="#paragraf-3">§ 3. Årsrapport og rapporteringsplikt</a></li><li><a href="#paragraf-4">§ 4. Informasjon på klageorganets nettside mv.</a></li><li><a href="#paragraf-5">§ 5. Krav til kompetanse mv.</a></li><li><a href="#paragraf-6">§ 6. (Opphevet)</a></li><li><a href="#paragraf-7">§ 7. Ikrafttredelse og opphevelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-06-20-733" id="dokument"><h1>Forskrift om klageorganer for forbrukersaker</h1><article class="legalArticle" data-lovdata-URL="SF/forskrift/2016-06-20-733/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav til søknad om godkjenning</span></h2><article class="legalP" id="paragraf-1-ledd-1">Klageorganets søknad om godkjenning i henhold til loven <a href="forskrift/2016-06-20-733/§3">§ 3</a>, skal inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">klageorganets navn, kontaktinformasjon og nettstedsadresse,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">organisering og finansiering, inkludert informasjon om hvem som er ansvarlig for klagebehandlingen, deres godtgjørelse, ansettelses- eller oppnevnelsesperioden, og hvem de er ansatt eller oppnevnt av,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">saksbehandlingsregler,</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">forventet gjennomsnittlig saksbehandlingstid,</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">hvilke språk klagen og saksdokumentene kan sendes på og hvilket språk som benyttes under klagebehandlingen,</article></article></li><li data-name="f." value="6"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">en begrunnet uttalelse om klageorganet oppfyller kravene i loven,</article></article></li><li data-name="g." value="7"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">klageorganets vedtekter, jf. <a href="forskrift/2016-06-20-733/§2">§ 2</a>.</article></article></li></ol></article><article class="legalP" id="paragraf-1-ledd-2">Søknaden sendes elektronisk eller på papir til departementet.</article></article><article class="legalArticle" data-lovdata-URL="SF/forskrift/2016-06-20-733/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klageorganets vedtekter</span></h2><article class="legalP" id="paragraf-2-ledd-1">Vedtektene skal som et minimum inneholde bestemmelser om:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">klageorganets saksområde, jf. loven <a href="forskrift/2016-06-20-733/§6">§ 6</a> første ledd,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">hvem som har klageadgang, jf. loven <a href="forskrift/2016-06-20-733/§6">§ 6</a> femte ledd.</article></article></li></ol></article><article class="legalP" id="paragraf-2-ledd-2">Der klageorganet har vedtatt regler om dette, skal vedtektene også inneholde bestemmelser om:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">nedre og/eller øvre beløpsgrenser som vilkår for å ta en sak til behandling, jf. loven <a href="forskrift/2016-06-20-733/§6">§ 6</a> annet ledd,</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">frist for å inngi klage til klageorganet, jf. loven <a href="forskrift/2016-06-20-733/§7">§ 7</a> første ledd,</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">saksbehandlingsgebyr, jf. loven <a href="forskrift/2016-06-20-733/§7">§ 7</a> annet ledd,</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">avvisningsgrunner klageorganet anvender, jf. loven § 14,</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">delegering av avgjørelsesmyndighet, jf. loven § 22.</article></article></li></ol></article><article class="changesToParent">Endret ved <a href="forskrift/2017-02-22-212">forskrift 22 feb 2017 nr. 212</a> (i kraft 1 mars 2017).</article></article><article class="legalArticle" data-lovdata-URL="SF/forskrift/2016-06-20-733/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Årsrapport og rapporteringsplikt</span></h2><article class="legalP" id="paragraf-3-ledd-1">Klageorganet skal utarbeide årlige rapporter som inneholder opplysninger om:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">antall mottatte klager og hva klagene gjelder,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">eventuelle systematiske eller vesentlige problemer som forekommer ofte og fører til tvister mellom forbrukere og næringsdrivende. Opplysningene kan følges av anbefalinger om hvordan slike problemer kan unngås eller løses i framtiden,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">antall avviste klager, og hvordan de avviste sakene prosentvis fordeler seg på de ulike avvisningsgrunnene, jf. <a href="forskrift/2016-06-20-733/§2">§ 2</a> annet ledd bokstav d,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">prosentandel av klagebehandlingene som er foreslått eller pålagt til fordel for henholdsvis forbruker og næringsdrivende, og prosentandel av klagebehandlingene som har endt med minnelig løsning,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">prosentandelen av klagebehandlingene som ble avbrutt og årsakene til dette, hvis slik informasjon foreligger,</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">gjennomsnittlig saksbehandlingstid,</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">antall saker som behandles innen lovens saksbehandlingsfrist på 90 dager, og antall saker som har fått forlenget saksbehandlingsfrist, jf. loven § 16,</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">i hvilket omfang resultatene av klagebehandlinger er blitt etterlevd, hvis slik informasjon foreligger,</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">klageorganets eventuelle deltagelse i nettverk av klageorganer som skal gjøre det enklere å løse tverrnasjonale tvister,</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">klageorganets eventuelle opplærings- og kompetansetiltak,</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">en evaluering av klageorganets effektivitet, samt forslag til forbedringstiltak.</article></article></li></ol></article><article class="legalP" id="paragraf-3-ledd-2">Årsrapporten skal sendes til departementet hvert år innen 1. mars.</article><article class="changesToParent">Endret ved <a href="forskrift/2017-02-22-212">forskrift 22 feb 2017 nr. 212</a> (i kraft 1 mars 2017).</article></article><article class="legalArticle" data-lovdata-URL="SF/forskrift/2016-06-20-733/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Informasjon på klageorganets nettside mv.</span></h2><article class="legalP" id="paragraf-4-ledd-1">Klageorganet skal ha tydelige og lett forståelige opplysninger på sine nettsider og etter anmodning på et varig medium, om:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">klageorganets kontaktopplysninger, herunder post- og e-postadresse,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">hvilke fysiske personer som har ansvar for klagebehandlingen (ledere, nemndsmedlemmer, ansatte i sekretariatet, meklere, og andre som behandler klagene), og på hvilken måte de er oppnevnt, og for hvor lang tid,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">sakkunnskap, upartiskhet og uavhengighet hos de fysiske personene med ansvar for klagebehandlingen, og om disse er ansatt av eller mottar vederlag utelukkende fra den næringsdrivende,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">klageorganets eventuelle deltagelse i nettverk av klageorganer som skal gjøre det enklere å løse tverrnasjonale tvister,</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">hvilke type saker klageorganet har kompetanse til å behandle, herunder nedre og/eller øvre beløpsgrense som vilkår for å ta en klage til behandling, jf. <a href="forskrift/2016-06-20-733/§2">§ 2</a> annet ledd bokstav a,</article></article></li><li data-name="f." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">klageorganets saksbehandlingsregler og dets adgang til å avvise en sak,</article></article></li><li data-name="g." value="7"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">språkkrav til klagen og hvilke språk som benyttes under klagebehandlingen,</article></article></li><li data-name="h." value="8"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">hvilke typer regler klageorganet kan bruke i klagebehandlingen (f.eks. lovbestemmelser, rimelighetsvurderinger og atferdsregler),</article></article></li><li data-name="i." value="9"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">eventuelle forhåndskrav som partene må oppfylle før klagen behandles, f.eks. ha prøvd å løse saken med motparten,</article></article></li><li data-name="j." value="10"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">hvorvidt partene kan trekke seg fra klagebehandlingen,</article></article></li><li data-name="k." value="11"><article class="listArticle" id="paragraf-4-ledd-1-punkt-11"><article class="legalP" id="paragraf-4-ledd-1-punkt-11-ledd-1">eventuelle kostnader partene må dekke, herunder reglene for fordeling av kostnader ved endt klagebehandling,</article></article></li><li data-name="l." value="12"><article class="listArticle" id="paragraf-4-ledd-1-punkt-12"><article class="legalP" id="paragraf-4-ledd-1-punkt-12-ledd-1">gjennomsnittlig klagebehandlingstid,</article></article></li><li data-name="m." value="13"><article class="listArticle" id="paragraf-4-ledd-1-punkt-13"><article class="legalP" id="paragraf-4-ledd-1-punkt-13-ledd-1">rettsvirkningene av resultatet av klagebehandlingen, herunder eventuelt sanksjonene ved manglende etterlevelse av en bindende beslutning,</article></article></li><li data-name="n." value="14"><article class="listArticle" id="paragraf-4-ledd-1-punkt-14"><article class="legalP" id="paragraf-4-ledd-1-punkt-14-ledd-1">avgjørelsens tvangskraft, dersom det er relevant,</article></article></li><li data-name="o." value="15"><article class="listArticle" id="paragraf-4-ledd-1-punkt-15"><article class="legalP" id="paragraf-4-ledd-1-punkt-15-ledd-1">klageorganets årsrapport, jf. <a href="forskrift/2016-06-20-733/§3">§ 3</a>,</article></article></li><li data-name="p." value="16"><article class="listArticle" id="paragraf-4-ledd-1-punkt-16"><article class="legalP" id="paragraf-4-ledd-1-punkt-16-ledd-1">klageorganets vedtekter, jf. <a href="forskrift/2016-06-20-733/§2">§ 2</a>,</article></article></li><li data-name="q." value="17"><article class="listArticle" id="paragraf-4-ledd-1-punkt-17"><article class="legalP" id="paragraf-4-ledd-1-punkt-17-ledd-1">oversikt over klageorganets praksis og sentrale avgjørelser,</article></article></li><li data-name="r." value="18"><article class="listArticle" id="paragraf-4-ledd-1-punkt-18"><article class="legalP" id="paragraf-4-ledd-1-punkt-18-ledd-1">EU-kommisjonens liste over klageorganer. Listen skal også gjøres tilgjengelig på varig medium i klageorganets lokaler, dersom dette er praktisk mulig.</article></article></li></ol></article></article><article class="legalArticle" data-lovdata-URL="SF/forskrift/2016-06-20-733/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til kompetanse mv.</span></h2><article class="legalP" id="paragraf-5-ledd-1">Ledere for meklingsorganet, meklere og andre som behandler klager skal ha nødvendig kunnskap og kompetanse innen utenrettslig klagebehandling eller forbrukerrettigheter.</article><article class="legalP" id="paragraf-5-ledd-2">Ledere i nemnd skal ha juridisk embetseksamen eller mastergrad i rettsvitenskap, og for øvrig ha særlig innsikt i den enkelte nemnds saksområde eller utenrettslig klagebehandling. Medlemmer i nemnd og ansatte i sekretariat som behandler klager skal ha nødvendig kunnskap og kompetanse innen utenrettslig klagebehandling eller forbrukerrettigheter. Ledere og medlemmer i nemnd skal velges for minst to år av gangen.</article></article><article class="legalArticle" data-lovdata-URL="SF/forskrift/2016-06-20-733/§6" data-name="§6" data-repealeddate="2021-01-01" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2020-12-21-3084">forskrift 21 des 2020 nr. 3084</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2016-06-20-733/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-7-ledd-1">Forskriften trer i kraft 1. juli 2016. Fra samme tidspunkt oppheves <a href="forskrift/1978-12-22-4">forskrifter 22. desember 1978 nr. 4</a> om Markedsrådets og Forbrukerrådets behandling av forbrukertvister mv. <a href="forskrift/1978-12-22-4/§1">§ 1</a> til <a href="forskrift/1978-12-22-4/§9">§ 9</a>.</article></article></main></body></html>