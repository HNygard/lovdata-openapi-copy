<!DOCTYPE html><html lang="no"><head><title>Forskrift om plikt til å stille krav om bruk av lærlinger i offentlige kontrakter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-17-1708</dd><dt class="dokid">DokumentID</dt><dd class="dokid">SF/forskrift/2016-12-17-1708</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="publishedIn">Publisert i</dt><dd class="publishedIn">I 2016 hefte 18</dd><dt class="dateInForce">I kraft fra</dt><dd class="dateInForce">2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-01-22-60">forskrift/2025-01-22-60</a> fra 2025-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2016-06-17-73/§7">lov/2016-06-17-73/§7</a></li></ul></dd><dt class="dateOfPublication">Kunngjort</dt><dd class="dateOfPublication">2016-12-22 16:00</dd><dt class="title">Tittel</dt><dd class="title">Forskrift om plikt til å stille krav om bruk av lærlinger i offentlige kontrakter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 17. desember 2016 med hjemmel i <a href="lov/2016-06-17-73">lov 17. juni 2016 nr. 73</a> om offentlige anskaffelser (anskaffelsesloven) <a href="lov/2016-06-17-73/§7">§ 7</a>. <br /><strong>Endret</strong> ved forskrifter <a href="forskrift/2016-12-22-1731">22 des 2016 nr. 1731</a> (ikrafttredelse), <a href="forskrift/2018-04-04-533">4 april 2018 nr. 533</a>, <a href="forskrift/2020-02-12-128">12 feb 2020 nr. 128</a>, <a href="forskrift/2025-01-22-60">22 jan 2025 nr. 60</a> (i kraft 1 aug 2025).</dd><dt class="refid">RefID</dt><dd class="refid">forskrift/2016-12-17-1708</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om plikt til å stille krav om bruk av lærlinger i offentlige kontrakter</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Hvem forskriften gjelder for</a></li><li><a href="#paragraf-4">§ 4. Hvilke kontrakter forskriften gjelder for</a></li><li><a href="#paragraf-5">§ 5. Terskelverdi og krav til kontraktens varighet</a></li><li><a href="#paragraf-6">§ 6. Plikt til å stille krav om bruk av lærlinger</a></li><li><a href="#paragraf-7">§ 7. Utenlandske leverandører</a></li><li><a href="#paragraf-8">§ 8. Kontroll</a></li><li><a href="#paragraf-9">§ 9. Ikrafttredelse</a></li><li><a href="#paragraf-10">§ 10. Overgangsregler</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-12-17-1708" id="dokument"><h1>Forskrift om plikt til å stille krav om bruk av lærlinger i offentlige kontrakter</h1><article class="legalArticle" data-lovdata-URL="SF/forskrift/2016-12-17-1708/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å bidra til et tilstrekkelig antall læreplasser for elever i yrkesfaglig utdanning og et tilstrekkelig antall kvalifiserte arbeidere med fag- eller svennebrev, samt å motvirke økonomisk kriminalitet.</article></article><article class="legalArticle" data-lovdata-URL="SF/forskrift/2016-12-17-1708/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjonene i anskaffelsesforskriften og forsyningsforskriften gjelder tilsvarende.</article></article><article class="legalArticle" data-lovdata-URL="SF/forskrift/2016-12-17-1708/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem forskriften gjelder for</span></h2><article class="legalP" id="paragraf-3-ledd-1">Forskriften gjelder for følgende oppdragsgivere<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">statlige myndigheter</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fylkeskommunale og kommunale myndigheter</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">offentligrettslige organer</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">sammenslutninger med en eller flere oppdragsgivere som nevnt i bokstav a til c.</article></article></li></ol></article></article><article class="legalArticle" data-lovdata-URL="SF/forskrift/2016-12-17-1708/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvilke kontrakter forskriften gjelder for</span></h2><article class="legalP" id="paragraf-4-ledd-1">Forskriften gjelder når oppdragsgivere som nevnt i <a href="forskrift/2016-12-17-1708/§3">§ 3</a> inngår tjenestekontrakter og kontrakter om bygge- og anleggsarbeider som er omfattet av anskaffelsesforskriften eller forsyningsforskriften.</article></article><article class="legalArticle" data-lovdata-URL="SF/forskrift/2016-12-17-1708/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Terskelverdi og krav til kontraktens varighet</span></h2><article class="legalP" id="paragraf-5-ledd-1">Statlige myndigheters plikt til å kreve bruk av lærlinger gjelder kontrakter med en anslått verdi på minst 1,3 millioner kroner ekskl. mva. og med varighet over tre måneder.</article><article class="legalP" id="paragraf-5-ledd-2">Andre oppdragsgiveres plikt til å kreve bruk av lærlinger gjelder kontrakter med en anslått verdi på minst 2,05 million kroner ekskl. mva. og med varighet over tre måneder.</article><article class="legalP" id="paragraf-5-ledd-3">Ved rammeavtaler skal oppdragsgiveren ved beregningen av kontraktens verdi legge til grunn den maksimale verdien av alle kontraktene som han forventer å inngå i løpet av avtalens varighet.</article><article class="legalP" id="paragraf-5-ledd-4">Nærings- og fiskeridepartementet kan endre terskelverdiene.</article><article class="changesToParent">Endret ved <a href="forskrift/2018-04-04-533">forskrifter 4 april 2018 nr. 533</a> (i kraft 6 april 2018), <a href="forskrift/2020-02-12-128">12 feb 2020 nr. 128</a>.</article></article><article class="legalArticle" data-lovdata-URL="SF/forskrift/2016-12-17-1708/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til å stille krav om bruk av lærlinger</span></h2><article class="legalP" id="paragraf-6-ledd-1">Oppdragsgiver skal i sine kontrakter stille krav om<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">at leverandører er tilknyttet en lærlingordning,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">at minst ti prosent av arbeidet utføres av lærlinger, og at minst en person av de som deltar i arbeidet med å oppfylle kontrakten skal være en lærling.</article></article></li></ol></article><article class="legalP" id="paragraf-6-ledd-2">Plikten gjelder kun i bransjer hvor det er særlig behov for læreplasser. Særlig behov for læreplasser foreligger dersom underdekningen på læreplasser er mer enn ti prosent av søkertallet til læreplasser innenfor et utdanningsprogram.</article><article class="legalP" id="paragraf-6-ledd-3">Plikten gjelder når kontraktens hovedelement omfatter arbeider der det er relevant å benytte arbeidskraft med fag- eller svennebrev.</article><article class="legalP" id="paragraf-6-ledd-4">Plikten gjelder ikke når kravet må anses som uforholdsmessig etter kontraktens innhold, omfanget av arbeidet der det er relevant å benytte arbeidskraft med fag- eller svennebrev eller andre forhold.</article><article class="legalP" id="paragraf-6-ledd-5">Oppdragsgiver skal i kontrakten forbeholde seg retten til å gjennomføre nødvendige sanksjoner, dersom leverandøren eller eventuelle underleverandører ikke etterlever kravene som er stilt etter første ledd. Sanksjonen skal være egnet til å påvirke leverandøren eller underleverandøren til å oppfylle vilkårene.</article><article class="changesToParent">Endret ved forskrift <a href="forskrift/2025-01-22-60">22 jan 2025 nr. 60</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2016-12-17-1708/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utenlandske leverandører</span></h2><article class="legalP" id="paragraf-7-ledd-1">Utenlandske leverandører kan oppfylle kravet ved å benytte lærling fra en lærlingordning i opprinnelseslandet. Dersom opprinnelseslandet ikke har en lærlingordning, kan kravet oppfylles ved å benytte praksiselev fra en opplæringsordning i opprinnelseslandet.</article><article class="changesToParent">Endret ved forskrift <a href="forskrift/2025-01-22-60">22 jan 2025 nr. 60</a> (i kraft 1 aug 2025, tidligere § 8).</article></article><article class="legalArticle" data-lovdata-URL="SF/forskrift/2016-12-17-1708/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll</span></h2><article class="legalP" id="paragraf-8-ledd-1">Oppdragsgiver skal gjennomføre nødvendig kontroll av om krav om bruk av lærlinger overholdes.</article><article class="legalP" id="paragraf-8-ledd-2">En leverandør som er tilknyttet en lærlingordning og som kan dokumentere reelle forsøk på å inngå lærekontrakt uten å lykkes, skal av oppdragsgiver anses å ha oppfylt kravet om bruk av lærling.</article><article class="legalP" id="paragraf-8-ledd-3">En leverandør som er tilknyttet en lærlingordning og har inngått lærekontrakt, men som på grunn av forhold som skyldes lærlingen ikke kan benytte vedkommende under leveransen, skal av oppdragsgiver anses å ha oppfylt vilkåret om bruke av lærling dersom leverandøren kan dokumentere reelle forsøk på å inngå ny lærekontrakt uten å lykkes.</article><article class="changesToParent">Endret ved forskrift <a href="forskrift/2025-01-22-60">22 jan 2025 nr. 60</a> (i kraft 1 aug 2025, tidligere § 9).</article></article><article class="legalArticle" data-lovdata-URL="SF/forskrift/2016-12-17-1708/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft på den dato departementet bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> I kraft 1 jan 2017 jf. <a href="forskrift/2016-12-22-1731">forskrift 22 des 2016 nr. 1731</a>.</article></footer><article class="changesToParent">Endret ved forskrift <a href="forskrift/2025-01-22-60">22 jan 2025 nr. 60</a> (i kraft 1 aug 2025, tidligere § 10).</article></article><article class="legalArticle" data-lovdata-URL="SF/forskrift/2016-12-17-1708/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsregler</span></h2><article class="legalP" id="paragraf-10-ledd-1">Forskriften gjelder anskaffelser iverksatt etter forskriftens ikrafttredelse. En anskaffelse er iverksatt når den er kunngjort. En anskaffelse som ikke kunngjøres, er iverksatt når oppdragsgiveren har sendt ut en forespørsel til en eller flere leverandører om å melde sin interesse eller inngi tilbud i forbindelse med en planlagt anskaffelse.</article><article class="changesToParent">Endret ved forskrift <a href="forskrift/2025-01-22-60">22 jan 2025 nr. 60</a> (i kraft 1 aug 2025, tidligere § 11).</article></article></main></body></html>