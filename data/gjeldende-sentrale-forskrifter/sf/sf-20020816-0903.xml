<!DOCTYPE html><html lang="no"><head><title>Forskrift om fredning av Bjørnøya naturreservat på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-08-16-903</dd><dt class="dokid">DokumentID</dt><dd class="dokid">SF/forskrift/2002-08-16-903</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Kulturmiljø- og polaravdelingen</li></ul></dd><dt class="publishedIn">Publisert i</dt><dd class="publishedIn">I 2002 hefte 10</dd><dt class="dateInForce">I kraft fra</dt><dd class="dateInForce">2002-08-16</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-09-230">forskrift/2024-02-09-230</a> fra 2025-01-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/2001-06-15-79/§12">lov/2001-06-15-79/§12</a></li><li><a href="lov/2001-06-15-79/§17">lov/2001-06-15-79/§17</a></li></ul></dd><dt class="dateOfPublication">Kunngjort</dt><dd class="dateOfPublication">2002-08-20</dd><dt class="titleShort">Korttittel</dt><dd class="titleShort">Forskrift om fredning av Bjørnøya naturreservat</dd><dt class="title">Tittel</dt><dd class="title">Forskrift om fredning av Bjørnøya naturreservat på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. august 2002 med hjemmel i <a href="lov/2001-06-15-79">lov av 15. juni 2001 nr. 79</a> om miljøvern på Svalbard (svalbardmiljøloven) <a href="lov/2001-06-15-79/§12">§ 12</a> og <a href="lov/2001-06-15-79/§17">§ 17</a>. Fremmet av Miljøverndepartementet. <br /><strong>Endret</strong> ved <a href="forskrift/2008-12-12-1345">forskrifter 12 des 2008 nr. 1345</a>, <a href="forskrift/2010-11-19-1457">19 nov 2010 nr. 1457</a>, <a href="forskrift/2013-03-15-284">15 mars 2013 nr. 284</a>, <a href="forskrift/2013-12-19-1757">19 des 2013 nr. 1757</a>, <a href="forskrift/2021-12-03-3395">3 des 2021 nr. 3395</a>, <a href="forskrift/2024-02-09-230">9 feb 2024 nr. 230</a> (i kraft 1 jan 2025).</dd><dt class="refid">RefID</dt><dd class="refid">forskrift/2002-08-16-903</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fredning av Bjørnøya naturreservat på Svalbard</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. (fredning)</a></li><li><a href="#kapittel-1-paragraf-2">§ 2. (avgrensning og omfang)</a></li><li><a href="#kapittel-1-paragraf-3">§ 3. (formål)</a></li></ul></li><li><a href="#kapittel-2" data-child-interval="§§ 4 – 10">Kapittel II. Fredningsbestemmelser</a><ul class="tocSubUl"><li><a href="#kapittel-2-paragraf-1">§ 4. (landskap/natur- og kulturmiljø)</a></li><li><a href="#kapittel-2-paragraf-2">§ 5. (planter, dyr og fossiler)</a></li><li><a href="#kapittel-2-paragraf-3">§ 5a. (forbud mot ubemannede luftfartøy (droner) mv.)</a></li><li><a href="#kapittel-2-paragraf-4">§ 6. (kulturminner)</a></li><li><a href="#kapittel-2-paragraf-5">§ 7. (forurensning)</a></li><li><a href="#kapittel-2-paragraf-6">§ 8. (ferdsel)</a></li><li><a href="#kapittel-2-paragraf-7">§ 8a. (ferdsel og opphold på land)</a></li><li><a href="#kapittel-2-paragraf-8">§ 8b. Passasjerbegrensning på skip</a></li><li><a href="#kapittel-2-paragraf-9">§ 9. (ferdselsforbud i spesielle soner)</a></li><li><a href="#kapittel-2-paragraf-10">§ 10. (regulering av ferdsel)</a></li></ul></li><li><a href="#kapittel-3" data-child-interval="§§ 11 – 13">Kapittel III. Unntak, tillatelse og dispensasjon</a><ul class="tocSubUl"><li><a href="#kapittel-3-paragraf-1">§ 11. (utrykning og oppsyn)</a></li><li><a href="#kapittel-3-paragraf-2">§ 12. (særskilt tillatelse)</a></li><li><a href="#kapittel-3-paragraf-3">§ 13. (dispensasjon fra fredningsbestemmelsene)</a></li></ul></li><li><a href="#kapittel-4" data-child-interval="§§ 14 – 17">Kapittel IV. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 14. (forvaltningstiltak)</a></li><li><a href="#kapittel-4-paragraf-2">§ 15. (forvaltningsmyndighet)</a></li><li><a href="#kapittel-4-paragraf-3">§ 16. (straff)</a></li><li><a href="#kapittel-4-paragraf-4">§ 17. (ikrafttredelse)</a></li></ul></li><li><a href="#kapittel-5">Kart</a></li></ul></li></ul></dd></dl></header><main class="documentBody" data-lovdata-URL="SF/forskrift/2002-08-16-903" id="dokument"><h1>Forskrift om fredning av Bjørnøya naturreservat på Svalbard</h1><section class="section" data-name="kapI" id="kapittel-1" data-lovdata-URL="SF/forskrift/2002-08-16-903/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/2002-08-16-903/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(fredning)</span></h3><article class="legalP" id="kapittel-1-paragraf-1-ledd-1">Bjørnøyas landområder med territorialfarvannet ut til 12 nautiske mil er fredet som naturreservat under betegnelsen Bjørnøya naturreservat.</article><article class="changesToParent">Endret ved <a href="forskrift/2010-11-19-1457">forskrift 19 nov 2010 nr. 1457</a>.</article></article><article class="legalArticle" data-lovdata-URL="SF/forskrift/2002-08-16-903/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(avgrensning og omfang)</span></h3><article class="legalP" id="kapittel-1-paragraf-2-ledd-1">Det fredete området omfatter<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">hele øya, med unntak av et mindre landareal omkring stasjonen i nord, og</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">territorialfarvannet ut til 12 nautiske mil.</article></article></li></ol></article><article class="legalP" id="kapittel-1-paragraf-2-ledd-2">Naturreservatet utgjør ca. 177 km<sup>2</sup> landareal (inkludert ferskvann) og ca. 2805 km<sup>2</sup> marint areal. Grensen for reservatet fremgår av vedlagte kart i målestokk 1:350&#xa0;000 og 1:50&#xa0;000, datert Miljøverndepartementet desember 2008. De nøyaktige grensene for reservatet skal avmerkes der de går over land og knekkpunktene skal koordinatbestemmes.</article><article class="legalP" id="kapittel-1-paragraf-2-ledd-3">Kartet oppbevares hos Sysselmesteren på Svalbard, i Miljødirektoratet og i Klima- og miljødepartementet.</article><article class="changesToParent">Endret ved <a href="forskrift/2008-12-12-1345">forskrifter 12 des 2008 nr. 1345</a>, <a href="forskrift/2013-03-15-284">15 mars 2013 nr. 284</a> (i kraft 1 juli 2013), <a href="forskrift/2013-12-19-1757">19 des 2013 nr. 1757</a> (i kraft 1 jan 2014), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/2002-08-16-903/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(formål)</span></h3><article class="legalP" id="kapittel-1-paragraf-3-ledd-1">Formålet med fredningen er å bevare en tilnærmet uberørt og i verdenssammenheng unik isolert øy, med særegent økologisk system, storslått natur, spesiell geologi, flora og fauna, særegne landformer og mange kulturminner, herunder spesielt ivareta<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">øya som nøkkelområde for sjøfugl, inkludert sårbare arter, i Barentshavet,</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">øya som rastelokalitet for trekkende fugl,</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">den nære sammenhengen mellom livet i havet og på land,</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">den særegne økologien som utvikles på isolerte øyer og</article></article></li><li data-name="e." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">det historiske perspektivet som kulturminner fra alle hovedepokene i Svalbards historie representerer.</article></article></li></ol></article></article></section><section class="section" data-name="kapII" id="kapittel-2" data-lovdata-URL="SF/forskrift/2002-08-16-903/KAPITTEL_2"><h2>Kapittel II. Fredningsbestemmelser</h2><article class="legalArticle" data-lovdata-URL="SF/forskrift/2002-08-16-903/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(landskap/natur- og kulturmiljø)</span></h3><article class="legalP" id="kapittel-2-paragraf-1-ledd-1">Det må ikke iverksettes inngrep/tiltak som kan endre natur- eller kulturmiljøet, som for eksempel oppføring av bygninger, anlegg og faste innretninger, hensetting av brakker og lignende, fremføring av ledninger og kabler, uttak, oppfylling, flytting og lagring av masse, planering, skraping av havbunnen eller jordoverflaten, drenering eller annen form for tørrlegging, boring, sprengning eller lignende eller uttak av mineraler eller olje.</article><article class="legalP" id="kapittel-2-paragraf-1-ledd-2">Bestemmelsen er ikke til hinder for bruk av tillatte fiske- eller fangstredskaper.</article></article><article class="legalArticle" data-lovdata-URL="SF/forskrift/2002-08-16-903/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(planter, dyr og fossiler)</span></h3><article class="legalP" id="kapittel-2-paragraf-2-ledd-1">Dyr, planter og andre levende organismer er fredet mot skade, ødeleggelse og forstyrrelse av enhver art som ikke skyldes tillatt ferdsel. Fossiler eller skjelettdeler må ikke fjernes eller skades.</article><article class="legalP" id="kapittel-2-paragraf-2-ledd-2">Unntatt fra første ledd er fiske i sjøen og fangst av ikke stedegne sjøpattedyr, som reguleres i henhold til forskrifter gitt av Fiskeri- og kystdepartementet.</article><article class="legalP" id="kapittel-2-paragraf-2-ledd-3">Sjøfiske med stang eller håndsnøre er tillatt.</article><article class="legalP" id="kapittel-2-paragraf-2-ledd-4">Plante- og dyrearter, herunder genmodifiserte arter eller former, må ikke innføres.</article><article class="changesToParent">Endret ved <a href="forskrift/2008-12-12-1345">forskrift 12 des 2008 nr. 1345</a>.</article></article><article class="legalArticle" data-lovdata-URL="SF/forskrift/2002-08-16-903/§5a" data-name="§5a" id="kapittel-2-paragraf-3"><h3 class="legalArticleHeader"><span class="legalArticleValue">§ 5a</span>. <span class="legalArticleTitle">(forbud mot ubemannede luftfartøy (droner) mv.)</span></h3><article class="legalP" id="kapittel-2-paragraf-3-ledd-1">Det er forbudt å bruke ubemannede fartøy (droner) og andre fjernstyrte eller autonome ubemannede innretninger i luften, på bakken, på og under vann.</article><article class="changesToParent">Tilføyd ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-08-16-903/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(kulturminner)</span></h3><article class="legalP" id="kapittel-2-paragraf-4-ledd-1">Kulturminner er fredet i henhold til kapittel V i <a href="lov/2001-06-15-79/kapv">lov om miljøvern på Svalbard.</a></article></article><article class="legalArticle" data-lovdata-URL="SF/forskrift/2002-08-16-903/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(forurensning)</span></h3><article class="legalP" id="kapittel-2-paragraf-5-ledd-1">All forurensning til luft, vann eller grunnen som medfører eller kan medføre skade eller ulempe for miljøet er forbudt, med unntak av forurensning som skyldes tillatt motorisert ferdsel.</article><article class="legalP" id="kapittel-2-paragraf-5-ledd-2">Henleggelse eller tømming av avfall er forbudt.</article><article class="legalP" id="kapittel-2-paragraf-5-ledd-3">Stoffer og gjenstander som kan skade planter og dyr, som er skjemmende eller som kan medføre fare for forurensning må ikke lagres eller etterlates.</article></article><article class="legalArticle" data-lovdata-URL="SF/forskrift/2002-08-16-903/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(ferdsel)</span></h3><article class="legalP" id="kapittel-2-paragraf-6-ledd-1">Landing med luftfartøy er forbudt. Luftfartøy skal holde en minstehøyde på 500 meter over reservatet når værforholdene tillater det.</article><article class="legalP" id="kapittel-2-paragraf-6-ledd-2">I tiden fra og med 1. april til og med 31. august er det forbudt å fly nærmere enn 1 nautisk mil fra kjente konsentrasjoner av fugl og pattedyr. I samme periode er det forbudt å bruke skipsfløyte, løsne skudd eller på annen måte forårsake kraftig støy i eller innen en avstand av 1 nautisk mil fra fuglefjell.</article><article class="legalP" id="kapittel-2-paragraf-6-ledd-3">Bruk av terrenggående kjøretøy er forbudt.</article><article class="legalP" id="kapittel-2-paragraf-6-ledd-4">Forbudet i tredje ledd er ikke til hinder for<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-4-punkt-1"><article class="legalP" id="kapittel-2-paragraf-6-ledd-4-punkt-1-ledd-1">ferdsel med snøscooter på frossen og snødekt mark for transport av forsyninger til stasjonen, dersom værforholdene medfører at skip må anløpe annet sted ved øya enn ved stasjonen, eller</article></article></li><li data-name="b." value="2"><article class="listArticle" id="kapittel-2-paragraf-6-ledd-4-punkt-2"><article class="legalP" id="kapittel-2-paragraf-6-ledd-4-punkt-2-ledd-1">ferdsel med snøscooter på frossen og snødekt mark i forbindelse med transport av nødvendig utstyr for vedlikehold av kommunikasjonsmaster og radiofyr sør, sørøst og øst for stasjonen.</article></article></li></ol></article></article><article class="legalArticle" data-lovdata-URL="SF/forskrift/2002-08-16-903/§8a" data-name="§8a" id="kapittel-2-paragraf-7"><h3 class="legalArticleHeader"><span class="legalArticleValue">§ 8a</span>. <span class="legalArticleTitle">(ferdsel og opphold på land)</span></h3><article class="legalP" id="kapittel-2-paragraf-7-ledd-1">Enhver som ferdes eller oppholder seg i verneområdet skal forhindre nye varige spor og slitasje på terreng og kulturminner. Steiner, stokker og annet som tas i bruk på stedet skal ryddes og bringes tilbake der de ble funnet.</article><article class="legalP" id="kapittel-2-paragraf-7-ledd-2">Det skal holdes tilstrekkelig avstand til<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-ledd-2-punkt-1"><article class="legalP" id="kapittel-2-paragraf-7-ledd-2-punkt-1-ledd-1">dyrelivet for å unngå unødige forstyrrelser og</article></article></li><li data-name="b." value="2"><article class="listArticle" id="kapittel-2-paragraf-7-ledd-2-punkt-2"><article class="legalP" id="kapittel-2-paragraf-7-ledd-2-punkt-2-ledd-1">fredete kulturminner som ikke er i bruk, slik at disse ikke utsettes for tråkk eller annen aktivitet som medfører fare for skade.</article></article></li></ol></article><article class="changesToParent">Tilføyd ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-08-16-903/§8b" data-name="§8b" id="kapittel-2-paragraf-8"><h3 class="legalArticleHeader"><span class="legalArticleValue">§ 8b</span>. <span class="legalArticleTitle">Passasjerbegrensning på skip</span></h3><article class="legalP" id="kapittel-2-paragraf-8-ledd-1">Skip som anløper sjøområdene i naturreservatene kan ikke ha flere enn 200 passasjerer ombord.</article><article class="changesToParent">Tilføyd ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-08-16-903/§9" data-name="§9" id="kapittel-2-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(ferdselsforbud i spesielle soner)</span></h3><article class="legalP" id="kapittel-2-paragraf-9-ledd-1">I og nær de store fuglekoloniene er enhver form for ferdsel forbudt til lands og til vanns i tiden fra og med 1. april til og med 31. august.</article><article class="legalP" id="kapittel-2-paragraf-9-ledd-2">Forbudet er ikke til hinder for<ol class="defaultList" type="a"><li data-name="a." value="1"><article class="listArticle" id="kapittel-2-paragraf-9-ledd-2-punkt-1"><article class="legalP" id="kapittel-2-paragraf-9-ledd-2-punkt-1-ledd-1">ferdsel til vanns med båter på inntil 40 fot. Slike båter kan ikke ha høyere hastighet enn 5 knop nærmere enn 500 meter fra land</article></article></li><li data-name="b." value="2"><article class="listArticle" id="kapittel-2-paragraf-9-ledd-2-punkt-2"><article class="legalP" id="kapittel-2-paragraf-9-ledd-2-punkt-2-ledd-1">ferdsel i forbindelse med bruk av området som nødhavn.</article></article></li></ol></article><article class="legalP" id="kapittel-2-paragraf-9-ledd-3">I et område nordøst på øya er enhver form for ferdsel på land og i ferskvann forbudt i perioden fra og med 15. juni til og med 31. august av hensyn til hekkende fugl.</article><article class="legalP" id="kapittel-2-paragraf-9-ledd-4">Sonene med ferdselsforbud er inntegnet på vernekartet.</article><article class="changesToParent">Endret ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-08-16-903/§10" data-name="§10" id="kapittel-2-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(regulering av ferdsel)</span></h3><article class="legalP" id="kapittel-2-paragraf-10-ledd-1">Miljødirektoratet kan ved forskrift forby eller regulere enhver ferdsel i hele eller deler av reservatet, dersom det anses nødvendig for å unngå forstyrrelse av dyrelivet eller slitasje på vegetasjon eller kulturminner.</article><article class="changesToParent">Endret ved <a href="forskrift/2013-03-15-284">forskrift 15 mars 2013 nr. 284</a> (i kraft 1 juli 2013).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2002-08-16-903/KAPITTEL_3"><h2>Kapittel III. Unntak, tillatelse og dispensasjon</h2><article class="legalArticle" data-lovdata-URL="SF/forskrift/2002-08-16-903/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(utrykning og oppsyn)</span></h3><article class="legalP" id="kapittel-3-paragraf-1-ledd-1">Bestemmelsene i <a href="forskrift/2002-08-16-903/kapii">kapittel II</a> er ikke til hinder for gjennomføring av tiltak i oppsyns- og forvaltningsøyemed eller i forbindelse med politi-, kystvakt-, rednings- eller ambulansevirksomhet.</article></article><article class="legalArticle" data-lovdata-URL="SF/forskrift/2002-08-16-903/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(særskilt tillatelse)</span></h3><article class="legalP" id="kapittel-3-paragraf-2-ledd-1">Forvaltningsmyndigheten kan etter søknad gi tillatelse til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">nødvendig transport av materiell og personer i forbindelse med vedlikehold av etablerte bygninger, anlegg og installasjoner,</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">nødvendig transport av brensel og forsyninger til hyttene og</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">nødvendig opprensking av forurenset grunn.</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">bruk av ubemannede luftfartøy (droner) og innretninger som nevnt i § 5a for andre formål enn fritids- og hobbyformål.</article></article></li></ol></article><article class="changesToParent">Endret ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-08-16-903/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(dispensasjon fra fredningsbestemmelsene)</span></h3><article class="legalP" id="kapittel-3-paragraf-3-ledd-1">Når vitenskapelige eller særlige grunner, eksempelvis lagring av sikkerhets- og beredskapsutstyr, og etablering og vedlikehold av nødvendige navigasjonshjelpemidler og styringssystemer for petroleumsproduksjon i forbindelse med eventuell fremtidig leteboring eller drift av petroleumsfelt i havområdene utenfor Bjørnøya taler for det, kan forvaltningsmyndigheten dispensere fra fredningsbestemmelsene i <a href="forskrift/2002-08-16-903/kapii">kapittel II</a>, dersom det ikke strider mot fredningsforskriftens formål eller ikke vil påvirke verneverdiene nevneverdig.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2002-08-16-903/KAPITTEL_4"><h2>Kapittel IV. Avsluttende bestemmelser</h2><article class="legalArticle" data-lovdata-URL="SF/forskrift/2002-08-16-903/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">(forvaltningstiltak)</span></h3><article class="legalP" id="kapittel-4-paragraf-1-ledd-1">Forvaltningsmyndigheten, eller den forvaltningsmyndigheten bestemmer, kan gjennomføre forvaltningstiltak for å fremme formålet med fredningen. Det kan utarbeides en forvaltningsplan med nærmere retningslinjer for gjennomføring av slike tiltak. Planen skal godkjennes av Miljødirektoratet etter samråd med Riksantikvaren.</article><article class="changesToParent">Endret ved <a href="forskrift/2013-03-15-284">forskrift 15 mars 2013 nr. 284</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2002-08-16-903/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">(forvaltningsmyndighet)</span></h3><article class="legalP" id="kapittel-4-paragraf-2-ledd-1">Sysselmesteren på Svalbard er forvaltningsmyndighet etter denne forskrift.</article><article class="changesToParent">Endret ved forskrift <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/2002-08-16-903/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">(straff)</span></h3><article class="legalP" id="kapittel-4-paragraf-3-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes med bøter eller med fengsel inntil 1 år. Er det inntrådt eller voldt fare for betydelig miljøskade, eller det for øvrig foreligger særdeles skjerpende omstendigheter kan fengsel inntil 3 år anvendes.</article><article class="legalP" id="kapittel-4-paragraf-3-ledd-2">Medvirkning straffes på samme måte.</article></article><article class="legalArticle" data-lovdata-URL="SF/forskrift/2002-08-16-903/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">(ikrafttredelse)</span></h3><article class="legalP" id="kapittel-4-paragraf-4-ledd-1">Denne forskrift trer i kraft straks.</article></article></section><section class="section" id="kapittel-5" data-lovdata-URL="SF/forskrift/2002-08-16-903/KAPITTEL_5"><h2>Kart</h2><article class="defaultP"><i>Bjørnøya naturreservat, Svalbard</i></article><article class="defaultP"><img height="817" src="static/SF/sf-20020816-0903-01-01.gif" width="578" /></article> <article class="defaultP" margin-top="true"><i>Detaljkart – sør med sone A</i></article><article class="defaultP"><img height="733" src="static/SF/sf-20020816-0903-02-01.gif" width="575" /></article> <article class="defaultP" margin-top="true"><i>Detaljkart – nord med sone B</i></article><article class="defaultP"><img height="732" src="static/SF/sf-20020816-0903-03-01.gif" width="579" /></article><article class="changesToParent">Tilføyd ved <a href="forskrift/2008-12-12-1345">forskrift 12 des 2008 nr. 1345</a>.</article></section></main></body></html>