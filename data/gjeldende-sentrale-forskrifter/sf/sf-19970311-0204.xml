<!DOCTYPE html><html lang="no"><head><title>Forskrift om godskriving av pensjonspoeng (omsorgspoeng) for omsorgsarbeid for en syk, en funksjonshemmet eller en eldre person</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-11-204</dd><dt class="dokid">DokumentID</dt><dd class="dokid">SF/forskrift/1997-03-11-204</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="publishedIn">Publisert i</dt><dd class="publishedIn">I 1997 519</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-10-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-09-08-1381">forskrift/2017-09-08-1381</a> fra 2017-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§3-16">lov/1997-02-28-19/§3-16</a></li></ul></dd><dt class="titleShort">Korttittel</dt><dd class="titleShort">Forskrift om omsorgspoeng – voksne</dd><dt class="title">Tittel</dt><dd class="title">Forskrift om godskriving av pensjonspoeng (omsorgspoeng) for omsorgsarbeid for en syk, en funksjonshemmet eller en eldre person</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 11. mars 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§3-16">§ 3-16</a> fjerde ledd. <br /><strong>Endret</strong> ved <a href="forskrift/2001-12-21-1558">forskrifter 21 des 2001 nr. 1558</a>, <a href="forskrift/2006-06-30-790">30 juni 2006 nr. 790</a>, <a href="forskrift/2010-03-01-254">1 mars 2010 nr. 254</a>, <a href="forskrift/2010-11-30-1500">30 nov 2010 nr. 1500</a>, <a href="forskrift/2014-03-10-259">10 mars 2014 nr. 259</a>, <a href="forskrift/2017-09-08-1381">8 sep 2017 nr. 1381</a>.</dd><dt class="refid">RefID</dt><dd class="refid">forskrift/1997-03-11-204</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om godskriving av pensjonspoeng (omsorgspoeng) for omsorgsarbeid for en syk, en funksjonshemmet eller en eldre person</a><ul class="tocSubUl"><li><a href="#paragraf-1">§ 1. Omsorgsarbeidets omfang</a></li><li><a href="#paragraf-2">§ 2. Omsorgsarbeid for flere personer</a></li><li><a href="#paragraf-3">§ 3. Flere utøver omsorgsarbeid for samme person</a></li><li><a href="#paragraf-4">§ 4. Avgrensing mot personer i omsorgsyrker</a></li><li><a href="#paragraf-5">§ 5. Framsetting av krav om omsorgspoeng</a></li><li><a href="#paragraf-6">§ 6. Forhøyet hjelpestønad</a></li><li><a href="#paragraf-7">§ 7. Attestasjon</a></li><li><a href="#paragraf-8">§ 8. Pleieforhold som strekker seg over flere kalenderår</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-11-204" id="dokument"><h1>Forskrift om godskriving av pensjonspoeng (omsorgspoeng) for omsorgsarbeid for en syk, en funksjonshemmet eller en eldre person</h1><article class="legalArticle" data-lovdata-URL="SF/forskrift/1997-03-11-204/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omsorgsarbeidets omfang</span></h2><article class="legalP" id="paragraf-1-ledd-1">Når det skal vurderes om omsorgsarbeidet utgjør 22 timer pr. uke, regnes det med reisetid til og fra den omsorgstrengendes hjem med opptil en halv time pr. besøk. Dersom omsorgsarbeidet helt eller delvis utøves i tilknytning til arbeidsreise m.v., skal bare ekstra reisetid som følge av omsorgsforholdet tas i betraktning.</article></article><article class="legalArticle" data-lovdata-URL="SF/forskrift/1997-03-11-204/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omsorgsarbeid for flere personer</span></h2><article class="legalP" id="paragraf-2-ledd-1">Dersom omsorgsyteren pleier to eller flere personer, må omsorgsarbeidet i minst ett av tilfellene fylle vilkårene til omsorgsarbeidets omfang. Når de omsorgstrengende tilhører samme husstand, skal omsorgsarbeidet likevel vurderes under ett.</article></article><article class="legalArticle" data-lovdata-URL="SF/forskrift/1997-03-11-204/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Flere utøver omsorgsarbeid for samme person</span></h2><article class="legalP" id="paragraf-3-ledd-1">Når flere utøver omsorgsarbeid for samme person, kreves det at den enkelte omsorgsyteren fyller vilkårene for rett til omsorgsopptjening.</article><article class="changesToParent">Endret ved <a href="forskrift/2010-03-01-254">forskrift 1 mars 2010 nr. 254</a>.</article></article><article class="legalArticle" data-lovdata-URL="SF/forskrift/1997-03-11-204/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgrensing mot personer i omsorgsyrker</span></h2><article class="legalP" id="paragraf-4-ledd-1">Det godskrives ikke omsorgspoeng for omsorg som utføres i institusjon. Med institusjon menes boformer som er omfattet av <a href="lov/1997-02-28-19/§3-27">folketrygdloven § 3-27</a> og <a href="lov/1997-02-28-19/§10-14">§ 10-14</a> og boformer der den omsorgstrengende må betale vederlag til det offentlige for opphold og pleie. Arbeids- og velferdsdirektoratet kan bestemme at også annet omsorgsarbeid skal falle utenfor retten til omsorgspoeng.</article><article class="legalP" id="paragraf-4-ledd-2">Omsorgspoeng godskrives ikke for omsorg som er en del av omsorgsyterens arbeid i offentlig eller privat tjeneste (fast eller midlertidig) eller som ledd i virksomhet som selvstendig næringsdrivende.</article><article class="legalP" id="paragraf-4-ledd-3">Omsorgspoeng kan likevel godskrives personer som mottar omsorgsstønad fra kommunen etter <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. <a href="lov/2011-06-24-30/§3-6">§ 3-6</a> første ledd nr. 3 eller får godtgjørelse som hjemmehjelper som alternativ til slik lønn.</article><article class="changesToParent">Endret ved <a href="forskrift/2001-12-21-1558">forskrifter 21 des 2001 nr. 1558</a> (i kraft 1 jan 2002), <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2010-03-01-254">1 mars 2010 nr. 254</a>, <a href="forskrift/2014-03-10-259">10 mars 2014 nr. 259</a>, <a href="forskrift/2017-09-08-1381">8 sep 2017 nr. 1381</a> (i kraft 1 okt 2017).</article></article><article class="legalArticle" data-lovdata-URL="SF/forskrift/1997-03-11-204/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Framsetting av krav om omsorgspoeng</span></h2><article class="legalP" id="paragraf-5-ledd-1">Omsorgspoeng godskrives bare etter krav fra omsorgsyter, se likevel <a href="forskrift/1997-03-11-204/§6">§ 6</a> første ledd.</article><article class="legalP" id="paragraf-5-ledd-2">Omsorgspoeng for et kalenderår kan bare godskrives dersom krav om dette settes fram senest i løpet av de to påfølgende kalenderår.</article><article class="changesToParent">Endret ved <a href="forskrift/2010-03-01-254">forskrift 1 mars 2010 nr. 254</a>.</article></article><article class="legalArticle" data-lovdata-URL="SF/forskrift/1997-03-11-204/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forhøyet hjelpestønad</span></h2><article class="legalP" id="paragraf-6-ledd-1">Dersom den omsorgstrengende får forhøyet hjelpestønad etter de to høyeste satsene, se <a href="lov/1997-02-28-19/§6-5">folketrygdloven § 6-5</a>, godskrives en av foreldrene omsorgspoeng uten at det er nødvendig å sette fram krav.</article><article class="legalP" id="paragraf-6-ledd-2">Omsorgspoeng etter første ledd godskrives den av foreldrene som mottar barnetrygd for barnet. Dersom foreldrene er sammen om omsorgen for barnet, kan de kreve at poengene godskrives den som ikke mottar barnetrygd.</article><article class="legalP" id="paragraf-6-ledd-3">Omsorgspoeng etter første og andre ledd godskrives til og med det kalenderåret retten til forhøyet hjelpestønad faller bort. Dersom omsorgen fortsetter etter dette tidspunktet må det settes fram krav om omsorgspoeng etter <a href="forskrift/1997-03-11-204/§5">§ 5</a>.</article><article class="legalP" id="paragraf-6-ledd-4">Dersom det er aktuelt å gi omsorgspoeng til mer enn én omsorgsyter, må det settes fram krav om omsorgspoeng etter <a href="forskrift/1997-03-11-204/§5">§ 5</a>.</article><article class="changesToParent">Endret ved <a href="forskrift/2010-03-01-254">forskrifter 1 mars 2010 nr. 254</a>, <a href="forskrift/2010-11-30-1500">30 nov 2010 nr. 1500</a>.</article></article><article class="legalArticle" data-lovdata-URL="SF/forskrift/1997-03-11-204/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Attestasjon</span></h2><article class="legalP" id="paragraf-7-ledd-1">Når Arbeids- og velferdsetaten krever det, har den omsorgstrengendes bostedskommune plikt til å attestere om omsorgsforholdet oppfyller vilkårene for rett til omsorgspoeng og om det utføres av den som har krevd omsorgspoeng. Slik attestasjon skal gis uten ugrunnet opphold.</article><article class="legalP" id="paragraf-7-ledd-2">For kommunens arbeid med attestasjon av omsorgsforhold ytes det en godtgjørelse etter satser som fastsettes av departementet. Godtgjørelsen utbetales av det organ som Arbeids- og velferdsdirektoratet bestemmer.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-03-11-204/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Pleieforhold som strekker seg over flere kalenderår</span></h2><article class="legalP" id="paragraf-8-ledd-1">Dersom det er truffet vedtak om å gi omsorgspoeng for ett kalenderår, gis det omsorgspoeng for påfølgende kalenderår uten at det er nødvendig å sette fram nytt krav etter <a href="forskrift/1997-03-11-204/§5">§ 5</a>. Omsorgsyteren skal likevel bekrefte om omsorgsforholdet består og om det i det vesentligste har samme omfang som før. Som ledd i stikkprøvekontroll kan Arbeids- og velferdsetaten kreve at kommunen gir attest som nevnt i <a href="forskrift/1997-03-11-204/§7">§ 7</a>.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-03-11-204/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft den 1. mai 1997.</article></article></main></body></html>