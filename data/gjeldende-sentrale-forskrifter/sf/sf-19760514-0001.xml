<!DOCTYPE html><html lang="no"><head><title>Forskrift om skattefrie fondsavsetninger til bedring av arbeidsmiljø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1976-05-14-1</dd><dt class="dokid">DokumentID</dt><dd class="dokid">SF/forskrift/1976-05-14-1</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 1976 s 203</dd><dt class="lastChangeInForce">Ikrafttredelse av siste endring</dt><dd class="lastChangeInForce">1977-12-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/1977-12-02-4">forskrift/1977-12-02-4</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1962-12-14-1/§3">lov/1962-12-14-1/§3</a></li></ul></dd><dt class="titleShort">Korttittel</dt><dd class="titleShort">Forskrift om fondsavsetning, arbeidsmiljø</dd><dt class="title">Tittel</dt><dd class="title">Forskrift om skattefrie fondsavsetninger til bedring av arbeidsmiljø.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 14. mai 1976 med hjemmel i lov av 14. desember 1962 om skattefrie fondsavsetninger av § 3 syvende og tolvte ledd.</dd><dt class="refid">RefID</dt><dd class="refid">forskrift/1976-05-14-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om skattefrie fondsavsetninger til bedring av arbeidsmiljø.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li></ul></li></ul></dd></dl></header><main class="documentBody" data-lovdata-URL="SF/forskrift/1976-05-14-1" id="dokument"><h1>Forskrift om skattefrie fondsavsetninger til bedring av arbeidsmiljø.</h1><article class="legalArticle" data-lovdata-URL="SF/forskrift/1976-05-14-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Med vesentlige investeringer menes erverv eller fremstilling av avskrivbare driftsmidler hvis verdi overstiger kr. 10.000,-.</article></article><article class="legalArticle" data-lovdata-URL="SF/forskrift/1976-05-14-1/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Med arbeidsmiljøhensyn menes hensynet til faktorer som har innvirkning på arbeidsmiljø, f.eks.:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Produksjonslokaler, interne atkomstveier, personellrom m.v.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Lys og stråling.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Klima, herunder luftvolum, ventilasjon, fuktighet, temperatur o.l.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Forurensninger i form av støv, røyk, gass, damp, sjenerende lukt.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Støy og vibrasjon.</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">Ergonomiske faktorer.</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">Psyko-sosiale faktorer.</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">Ulykkerisiko.</article></article></li></ol></article></article><article class="legalArticle" data-lovdata-URL="SF/forskrift/1976-05-14-1/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Søknad om frigivning av avsatte midler skal forelegges verne- og miljøutvalget til uttalelse. Der det ikke er etablert slikt utvalg, skal søknaden forelegges virksomhetens verneombud.</article><article class="legalP" id="paragraf-3-ledd-2">Dersom søknaden ikke anbefales av de av virksomhetens verneombud som etter foregående ledd får seg forelagt saken, skal den avslås med mindre særlige grunner taler for det motsatte.</article></article><article class="legalArticle" data-lovdata-URL="SF/forskrift/1976-05-14-1/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Dersom en investering medfører en rasjonalisering eller utvidelse av produksjonen, kan det bestemmes at bare en del av investeringskostnadene skal kunne dekkes av avsatte midler.</article></article><article class="legalArticle" data-lovdata-URL="SF/forskrift/1976-05-14-1/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Avsetning for inntektsåret 1975 som ikke er satt inn i Norges Bank, kan nyttes til arbeidsmiljøinvestering foretatt etter 1. januar 1976.</article></article><article class="legalArticle" data-lovdata-URL="SF/forskrift/1976-05-14-1/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Den myndighet som er tillagt departementet i <a href="forskrift/1976-05-14-1/§3">lovens § 3</a>, syvende ledd delegeres til Arbeidstilsynets distriktskontor. Avgjørelse av Arbeidstilsynets distriktskontor kan påklages til Direktoratet for arbeidstilsynet. Avgjørelse av Direktoratet for arbeidstilsynet kan påklages til Kommunal- og arbeidsdepartementet.</article></article><article class="legalArticle" data-lovdata-URL="SF/forskrift/1976-05-14-1/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Søknad om samtykke til frigivning av avsatte midler skal sendes Arbeidstilsynets distriktskontor. Denne søknad bør bl.a. inneholde:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Opplysninger om bakgrunn for tiltaket. Det bør herunder opplyses om Statens arbeidstilsyn har henstilt til bedriften å foreta bedring av arbeidsmiljøet, eller om det er gitt pålegg om dette.</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Kort teknisk beskrivelse av investeringstiltaket. Dersom tiltaket har nær sammenheng med andre ombygginger eller nybygginger, skal det kort redegjøres for dette.</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Kostnadsoverslag.</article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Vurdering av tiltakets virkninger på arbeidsmiljøet.</article></article></li><li data-name="e." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">Vurdering av tiltakets betydning for produksjonen.</article></article></li><li data-name="f." value="6"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">Uttalelse fra representanter for de ansatte, jfr. <a href="forskrift/1976-05-14-1/§3">§ 3</a>.</article></article></li></ol></article></article><article class="legalArticle" data-lovdata-URL="SF/forskrift/1976-05-14-1/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Finansdepartementet kan fastsette nærmere gjennomføringsforskrifter.</article></article></main></body></html>