<!DOCTYPE html><html lang="no"><head><title>Forskrift om beskyttelse av produktbetegnelsen Økologisk Tjukkmjølk fra Røros som Beskyttet geografisk betegnelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-10-581</dd><dt class="dokid">DokumentID</dt><dd class="dokid">SF/forskrift/2004-02-10-581</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2004 hefte 5</dd><dt class="dateInForce">I kraft fra</dt><dd class="dateInForce">2004-03-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2002-07-05-698/§15">forskrift/2002-07-05-698/§15</a></li><li><a href="lov/2003-12-19-124/§30">lov/2003-12-19-124/§30</a></li></ul></dd><dt class="dateOfPublication">Kunngjort</dt><dd class="dateOfPublication">2004-04-02</dd><dt class="titleShort">Korttittel</dt><dd class="titleShort">Forskrift om Økologisk Tjukkmjølk fra Røros</dd><dt class="title">Tittel</dt><dd class="title">Forskrift om beskyttelse av produktbetegnelsen Økologisk Tjukkmjølk fra Røros som Beskyttet geografisk betegnelse.</dd><dt class="miscInformation">Annet om dokumentet</dt><dd class="miscInformation">Fastsatt av Mattilsynet – Hovedkontoret 10. februar 2004 med hjemmel i <a href="forskrift/2002-07-05-698">forskrift 5. juli 2002 nr. 698</a> om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler, fisk og fiskevarer § 15.</dd><dt class="refid">RefID</dt><dd class="refid">forskrift/2004-02-10-581</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beskyttelse av produktbetegnelsen Økologisk Tjukkmjølk fra Røros som Beskyttet geografisk betegnelse.</a><ul class="tocSubUl"><li><a href="#paragraf-1">§ 1. Beskyttet produktbetegnelse</a></li><li><a href="#paragraf-2">§ 2. Rettmessig bruker</a></li><li><a href="#paragraf-3">§ 3. Vilkår for bruk av produktbetegnelsen</a></li><li><a href="#paragraf-4">§ 4. Ikrafttredelse</a></li><li><a href="#kapittel-1">Vedlegg: Beskrivelse av produktets opprinnelse og tilknytning til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-02-10-581" id="dokument"><h1>Forskrift om beskyttelse av produktbetegnelsen Økologisk Tjukkmjølk fra Røros som Beskyttet geografisk betegnelse.</h1><article class="legalArticle" data-lovdata-URL="SF/forskrift/2004-02-10-581/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskyttet produktbetegnelse</span></h2><article class="legalP" id="paragraf-1-ledd-1">Økologisk Tjukkmjølk fra Røros.</article></article><article class="legalArticle" data-lovdata-URL="SF/forskrift/2004-02-10-581/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig bruker</span></h2><article class="legalP" id="paragraf-2-ledd-1">Rørosmeieriet as.</article></article><article class="legalArticle" data-lovdata-URL="SF/forskrift/2004-02-10-581/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktbetegnelsen</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><span class="miscHeadline"><i>Produktbeskrivelse:</i></span><article class="legalP" id="paragraf-3-punkt-1-ledd-1">Økologisk Tjukkmjølk fra Røros er et syrnet melkeprodukt som skal være framstilt av økologisk produsert melk tilsatt tradisjonell tettekultur. Produktet skal ha en fast, fyldig og puddingaktig konsistens som endres ved omrøring/risting. Smaken skal være mild og syrlig rund.</article></article></li><li data-name="2." value="2"><article class="listArticle" id="paragraf-3-punkt-2"><span class="miscHeadline"><i>Geografisk område:</i></span><article class="legalP" id="paragraf-3-punkt-2-ledd-1">Økologisk Tjukkmjølk fra Røros skal produseres i Røros kommune. Den økologiske melken som brukes som råvare til produksjonen skal produseres i et område avgrenset til kommunene Rendalen, Folldal, Alvdal, Tynset, Tolga og Os i Hedmark fylke, samt kommunene Røros, Holtålen, Tydal og de tidligere kommunene Singsås og Budal i nåværende Midtre Gauldal kommune i Sør-Trøndelag fylke.</article></article></li><li data-name="3." value="3"><article class="listArticle" id="paragraf-3-punkt-3"><span class="miscHeadline"><i>Produksjonsmetode:</i></span><article class="legalP" id="paragraf-3-punkt-3-ledd-1">Råmelken skal skummes og pasteuriseres, men ikke homogeniseres. Etter nedkjøling skal melken tilsettes 0,5-1,5% tradisjonell tettekultur og tempereres til 20-23 °C. Melken skal samme dag tappes på kartong for syrning i ca. 1 døgn på temperert syrningslager inntil ønsket konsistens, surhet, lukt og smak er oppnådd. Det ferdige produktet skal oppbevares kjølig.</article><article class="legalP" id="paragraf-3-punkt-3-ledd-2">Tettekulturen skal fornyes og podes jevnlig for å sikre riktig og stabil kvalitet.</article></article></li><li data-name="4." value="4"><article class="listArticle" id="paragraf-3-punkt-4"><span class="miscHeadline"><i>Merking av produktet:</i></span><article class="legalP" id="paragraf-3-punkt-4-ledd-1">Økologisk Tjukkmjølk fra Røros kan merkes med figurmerket for Beskyttet geografisk betegnelse.</article></article></li></ol></article><article class="legalArticle" data-lovdata-URL="SF/forskrift/2004-02-10-581/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 17. mars 2004.</article></article><section class="section" id="kapittel-1" data-lovdata-URL="SF/forskrift/2004-02-10-581/KAPITTEL_1"><h2>Vedlegg: Beskrivelse av produktets opprinnelse og tilknytning til det geografiske området</h2><article class="defaultP"><i>Opprinnelse:</i></article><article class="legalP" id="kapittel-1-ledd-1">Tjukkmjølk er et tradisjonelt melkeprodukt fra distriktet Nord-Østerdal/Røros, hvor framstilling av tjukkmjølk minst kan føres tilbake til 1850-tallet. Mye på grunn av sin lange holdbarhet var tjukkmjølk på denne tiden en viktig del av kosten, bl.a. for gruvearbeiderne på Røros og deres familier.</article><article class="legalP" id="kapittel-1-ledd-2">Opprinnelig ble tjukkmjølk fremstilt ved at nysilt melk ble slått over blader av tettegressplanten (Pinguicula Vulgaris), og satt over natten på et lunt sted for syrning og koagulering. Skummet melk som ikke var for mager ble også brukt. Tettekulturene ble holdt i live ved å tilsette litt av tettemelka til råmelk.</article><article class="legalP" id="kapittel-1-ledd-3">Tettegressplanten er en liten kjøttetende plante som vokser i fjellmyrområder flere steder i Norge, deriblant i området i og rundt Røros. Det er melkesyrebakterier som finnes på tettegressplantens blader som bidrar til at melken syrner og koagulerer.</article><article class="legalP" id="kapittel-1-ledd-4">Tettekulturen som brukes til dagens produksjon av tjukkmjølk er en blanding av tre utvalgte tradisjonelle tettekulturer fra det definerte geografiske området.</article><article class="defaultP"><i>Tilknytning til det geografiske området:</i></article><article class="legalP" id="kapittel-1-ledd-5">Bruk av stedlig og tradisjonell tettekultur gir produktet dets særpregede aroma og konsistens. Bakteriefloraen i tettekulturen fra Røros har andre egenskaper enn annen undersøkt tettekultur med hensyn til sitratmetabolisme og viskositet. Dette kan tilskrives ulikheter i bakteriefloraen på tettegrasplantens blader avhengig av plantens geografiske voksested.</article></section></main></body></html>