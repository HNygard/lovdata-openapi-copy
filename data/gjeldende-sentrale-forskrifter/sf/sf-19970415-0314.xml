<!DOCTYPE html><html lang="no"><head><title>Forskrift om unntak fra medlemskap i folketrygden for person som er omfattet av eller mottar ytelser etter utenlandsk trygdelovgivning mv og vedkommendes familiemedlemmer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-04-15-314</dd><dt class="dokid">DokumentID</dt><dd class="dokid">SF/forskrift/1997-04-15-314</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">Avd I 1997 677</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-02-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-02-17-228">forskrift/2025-02-17-228</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§2-13">lov/1997-02-28-19/§2-13</a></li></ul></dd><dt class="titleShort">Korttittel</dt><dd class="titleShort">Forskr. om unntak fra medlemskap i folketrygden</dd><dt class="title">Tittel</dt><dd class="title">Forskrift om unntak fra medlemskap i folketrygden for person som er omfattet av eller mottar ytelser etter utenlandsk trygdelovgivning mv og vedkommendes familiemedlemmer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 15. april 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§2-13">§ 2-13</a> andre ledd. <br /><strong>Endret</strong> ved <a href="forskrift/2006-06-30-790">forskrifter 30 juni 2006 nr. 790</a>, <a href="forskrift/2009-11-30-1416">30 nov 2009 nr. 1416</a>, <a href="forskrift/2025-02-17-228">17 feb 2025 nr. 228</a>.</dd><dt class="refid">RefID</dt><dd class="refid">forskrift/1997-04-15-314</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om unntak fra medlemskap i folketrygden for person som er omfattet av eller mottar ytelser etter utenlandsk trygdelovgivning mv og vedkommendes familiemedlemmer</a><ul class="tocSubUl"><li><a href="#paragraf-1">§ 1. Obligatorisk unntak</a></li><li><a href="#paragraf-2">§ 2. Unntak etter individuell søknad</a></li><li><a href="#paragraf-3">§ 3. Unntak i særlige tilfelle</a></li><li><a href="#paragraf-4">§ 4. Forsørgede familiemedlemmer</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-04-15-314" id="dokument"><h1>Forskrift om unntak fra medlemskap i folketrygden for person som er omfattet av eller mottar ytelser etter utenlandsk trygdelovgivning mv og vedkommendes familiemedlemmer</h1><article class="legalArticle" data-lovdata-URL="SF/forskrift/1997-04-15-314/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Obligatorisk unntak</span></h2><ol class="defaultList" type="1"><li data-name="1." value="1"><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">For personer som nevnt i <a href="lov/1997-02-28-19/§2-13/ledd/1">folketrygdloven § 2-13 første ledd</a> skal spørsmålet om vedkommende skal unntas fra dekning etter <a href="lov/1997-02-28-19/kap6">kapitlene 6</a>, <a href="lov/1997-02-28-19/kap12">12</a>, <a href="lov/1997-02-28-19/kap17">17</a>, <a href="lov/1997-02-28-19/kap17A">17A</a>, <a href="lov/1997-02-28-19/kap18">18</a>, <a href="lov/1997-02-28-19/kap19">19</a> og <a href="lov/1997-02-28-19/kap20">20</a> i <a href="lov/1997-02-28-19">folketrygdloven</a>, avgjøres på grunnlag av en sammenlikning mellom vedkommendes utenlandske pensjonsytelser og minste pensjonsnivå for enslige (<a href="lov/1997-02-28-19/§19-8/ledd/6/bokstav/a">folketrygdloven § 19-8 sjette ledd bokstav a</a>) på det tidspunktet oppholdet i Norge tar til. Denne avgjørelsen skal gjelde under hele oppholdet, med mindre en vesentlig underregulering av den utenlandske ytelsen sammenliknet med reguleringen av ytelsene i <a href="lov/1997-02-28-19/kap6">kapitlene 6</a>, <a href="lov/1997-02-28-19/kap12">12</a>, <a href="lov/1997-02-28-19/kap17">17</a>, <a href="lov/1997-02-28-19/kap17A">17A</a>, <a href="lov/1997-02-28-19/kap18">18</a>, <a href="lov/1997-02-28-19/kap19">19</a> og <a href="lov/1997-02-28-19/kap20">20</a> i <a href="lov/1997-02-28-19">folketrygdloven</a> gjør det rimelig å omgjøre avgjørelsen etter første punktum. Vesentlig underregulering som nevnt i foregående punktum skal bare anses å foreligge når den utenlandske ytelsen i minst tre sammenhengende kalenderår har ligget under 85 prosent av minste pensjonsnivå for enslige for de samme år. Den gjennomsnittlige ytelsen for det enkelte kalenderår legges til grunn.</article></article></li><li data-name="2." value="2"><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Personer som ikke er skattepliktige til Norge etter de ordinære skattelover eller etter skatteavtaler, skal uten hensyn til bestemmelsen i <a href="lov/1997-02-28-19/§2-2">folketrygdloven § 2-2</a> være unntatt fra folketrygden når arbeidet i riket ikke skal vare utover tre måneder. Det er et vilkår for unntak at vedkommende er sikret tilfredsstillende dekning under oppholdet i riket. Som tilfredsstillende regnes enhver dekning som er bindende under oppholdstiden i Norge og som gir rett til natural- og kontantytelser ved sykdom fra trygdeordning, arbeidsgiver eller forsikring og rett til ytelser ved yrkesskade fra trygdeordning eller forsikring.</article></article></li></ol><article class="changesToParent">Endret ved <a href="forskrift/2009-11-30-1416">forskrifter 30 nov 2009 nr. 1416</a> (i kraft 1 jan 2010), <a href="forskrift/2025-02-17-228">17 feb 2025 nr. 228</a>.</article></article><article class="legalArticle" data-lovdata-URL="SF/forskrift/1997-04-15-314/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak etter individuell søknad</span></h2><article class="legalP" id="paragraf-2-ledd-1">Den som tar opphold i riket og tar arbeid i annens tjeneste her, kan unntas fra folketrygden i inntil 12 måneder, såfremt vedkommende søker om det og godtgjør at han er trygdedekket etter utenlandsk lov. Dersom vedkommendes trygdedekning etter utenlandsk lov ikke omfatter stønad ved sykdom mv som noenlunde svarer til stønad etter <a href="lov/1997-02-28-19/kap5">folketrygdloven kapitlene 5</a>, <a href="lov/1997-02-28-19/kap8">8</a> og 9, kan vedkommende bli unntatt fra folketrygden for så vidt gjelder dekning for andre ytelser.</article></article><article class="legalArticle" data-lovdata-URL="SF/forskrift/1997-04-15-314/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak i særlige tilfelle</span></h2><article class="legalP" id="paragraf-3-ledd-1">Etter søknad kan Arbeids- og velferdsdirektoratet i særlige tilfelle samtykke i at andre personer enn de som er nevnt i <a href="forskrift/1997-04-15-314/§2">§ 2</a>, skal være unntatt fra folketrygden. Slikt samtykke kan bare gis dersom det godtgjøres at vedkommende selv, ektefelle og barn under 18 år er tilfredsstillende trygdedekket etter utenlandsk lov og at unntak fra folketrygden vil være nødvendig for å unngå dobbelt medlemskap. Bestemmelsen i <a href="forskrift/1997-04-15-314/§2">§ 2</a> andre punktum gjelder tilsvarende.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-04-15-314/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forsørgede familiemedlemmer</span></h2><article class="legalP" id="paragraf-4-ledd-1">Unntak fra medlemskap etter §§ 2 og 3 i forskriften her skal også omfatte ektefelle og barn under 18 år som forsørges av vedkommende.</article></article><article class="legalArticle" data-lovdata-URL="SF/forskrift/1997-04-15-314/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft den 1. mai 1997 og gjelder for tilfelle der oppholdet i Norge tok til tidligst 1. februar 1994.</article></article></main></body></html>