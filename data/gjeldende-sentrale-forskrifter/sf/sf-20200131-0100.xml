<!DOCTYPE html><html lang="no"><head><title>Forskrift om jakt på reinsdyr som eies</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-31-100</dd><dt class="dokid">DokumentID</dt><dd class="dokid">SF/forskrift/2020-01-31-100</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for matpolitikk</li></ul></dd><dt class="dateInForce">I kraft fra</dt><dd class="dateInForce">2020-01-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-97/§20">lov/2009-06-19-97/§20</a></li><li><a href="lov/2009-06-19-97/§30">lov/2009-06-19-97/§30</a></li></ul></dd><dt class="dateOfPublication">Kunngjort</dt><dd class="dateOfPublication">2020-02-04 14:55</dd><dt class="titleShort">Korttittel</dt><dd class="titleShort">Forskrift om jakt på reinsdyr som eies</dd><dt class="title">Tittel</dt><dd class="title">Forskrift om jakt på reinsdyr som eies</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 31. januar 2020 med hjemmel i <a href="lov/2009-06-19-97">lov 19. juni 2009 nr. 97</a> om dyrevelferd <a href="lov/2009-06-19-97/§20">§ 20</a> og <a href="lov/2009-06-19-97/§30">§ 30</a>. Fremmet av Landbruks- og matdepartementet.</dd><dt class="refid">RefID</dt><dd class="refid">forskrift/2020-01-31-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om jakt på reinsdyr som eies</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Vilkår</a></li><li><a href="#paragraf-4">§ 4. Tilsyn og vedtak</a></li><li><a href="#paragraf-5">§ 5. Straff</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-01-31-100" id="dokument"><h1>Forskrift om jakt på reinsdyr som eies</h1><article class="legalArticle" data-lovdata-URL="SF/forskrift/2020-01-31-100/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal fremme forsvarlig dyrevelferd ved jakt på reinsdyr som eies.</article></article><article class="legalArticle" data-lovdata-URL="SF/forskrift/2020-01-31-100/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder ved jakt på reinsdyr som er eiet av virksomheter som driver i tråd med konsesjon gitt av Landbruks- og matdepartementet, og som i konsesjonen er gitt fritak fra merkeplikten etter reindriftsloven.</article></article><article class="legalArticle" data-lovdata-URL="SF/forskrift/2020-01-31-100/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Jakt på dyr omfattet av virkeområdet i <a href="forskrift/2020-01-31-100/§2">§ 2</a>, skal utøves på en dyrevelferdsmessig forsvarlig måte i tråd med <a href="lov/2009-06-19-97/§20">dyrevelferdslovens § 20</a> første ledd.</article><article class="legalP" id="paragraf-3-ledd-2">Jakt skal utøves på slik måte at dyr ikke utsettes for unødige lidelser. Herunder må følgende vilkår være oppfylt:<ol class="defaultList" type="1"><li data-name="1." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Utøver av jakt må ha fylt 18 år, ha bestått jegerprøve og skyteprøve for storviltjakt i henhold til <a href="forskrift/2002-03-22-313/§5">forskrift om utøvelse av jakt, felling og fangst § 5</a>, <a href="forskrift/2002-03-22-313/§8">§ 8</a> og <a href="forskrift/2002-03-22-313/§18">§ 18</a>,</article></article></li><li data-name="2." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Dersom konsesjonshaver ønsker å tillate opplæringsjakt, må vilkårene i <a href="forskrift/2020-01-31-100/§6">§ 6</a> i den samme forskriften oppfylles, og</article></article></li><li data-name="3." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Bruk av våpen og ammunisjon må skje i henhold til <a href="forskrift/2002-03-22-313/§15">forskrift om utøvelse av jakt, felling og fangst § 15</a> og <a href="forskrift/2002-03-22-313/§16">§ 16</a>.</article></article></li></ol></article><article class="legalP" id="paragraf-3-ledd-3">Under jakten skal følgende dokumentasjon medbringes: Gyldig våpenkort og dokumentasjon for bestått jegerprøve og skyteprøve for storvilt.</article><article class="legalP" id="paragraf-3-ledd-4">Jegere har plikt til å la seg kontrollere av politi, Statens naturoppsyn, Mattilsynet og representanter for konsesjonshaver.</article><article class="legalP" id="paragraf-3-ledd-5">Ved skadeskyting av rein gjelder bestemmelsene i <a href="forskrift/2002-03-22-313/§27">forskrift om utøvelse av jakt, felling og fangst § 27</a> og <a href="forskrift/2002-03-22-313/§28">§ 28</a> så langt de passer.</article></article><article class="legalArticle" data-lovdata-URL="SF/forskrift/2020-01-31-100/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og vedtak</span></h2><article class="legalP" id="paragraf-4-ledd-1">Mattilsynet fører tilsyn og kan fatte nødvendige enkeltvedtak, jf. <a href="lov/2009-06-19-97/§30">dyrevelferdsloven § 30</a>, for å gjennomføre bestemmelser som er fastsatt i eller i medhold av denne forskriften.</article></article><article class="legalArticle" data-lovdata-URL="SF/forskrift/2020-01-31-100/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Overtredelse av bestemmelser som er gitt i eller i medhold av forskriften, er straffbart i medhold av <a href="lov/2009-06-19-97/§37">dyrevelferdsloven § 37</a>.</article></article><article class="legalArticle" data-lovdata-URL="SF/forskrift/2020-01-31-100/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>