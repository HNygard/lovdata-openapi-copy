<!DOCTYPE html><html lang="nb"><head><title>Forskrift om forsøk med ungdomsprogram og ungdomsprogramytelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-20-1182</dd><dt class="dokid">DokumentID</dt><dd class="dokid">SF/forskrift/2025-06-20-1182</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="basedOn">Hjemmel</dt><dd class="basedOn"><ul><li><a href="lov/2004-12-10-76/§12">lov/2004-12-10-76/§12</a></li><li><a href="lov/2004-12-10-76/§13">lov/2004-12-10-76/§13</a></li></ul></dd><dt class="dateOfPublication">Kunngjort</dt><dd class="dateOfPublication">2025-06-23 16:10</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om forsøk med ungdomsprogram og ungdomsprogramytelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 20. juni 2025 med hjemmel i <a href="lov/2004-12-10-76/§12/ledd/3">lov 10. desember 2004 nr. 76 om arbeidsmarkedstjenester (arbeidsmarkedsloven) § 12 tredje ledd</a> og <a href="lov/2004-12-10-76/§13/ledd/4">§ 13 fjerde ledd</a>.</dd><dt class="refid">RefID</dt><dd class="refid">forskrift/2025-06-20-1182</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forsøk med ungdomsprogram og ungdomsprogramytelse</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Fellesbestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Vilkår for tildeling av ungdomsprogrammet</a></li><li><a href="#kapittel-1-paragraf-4">§ 4. Deltakerens opplysningsplikt</a></li></ul></li><li><a href="#kapittel-2" data-child-interval="§§ 5 – 7">Kapittel 2. Oppfølging i ungdomsprogrammet</a><ul class="tocSubUl"><li><a href="#kapittel-2-paragraf-1">§ 5. Innhold i programmet</a></li><li><a href="#kapittel-2-paragraf-2">§ 6. Varighet for programmet</a></li><li><a href="#kapittel-2-paragraf-3">§ 7. Deltakers aktivitetsplikt og virkningen av fravær</a></li></ul></li><li><a href="#kapittel-3" data-child-interval="§§ 8 – 13">Kapittel 3. Ytelser til deltakere i ungdomsprogrammet</a><ul class="tocSubUl"><li><a href="#kapittel-3-paragraf-1">§ 8. Vilkår for ungdomsprogramytelse</a></li><li><a href="#kapittel-3-paragraf-2">§ 9. Ytelsens størrelse</a></li><li><a href="#kapittel-3-paragraf-3">§ 10. Utbetaling av ytelsen</a></li><li><a href="#kapittel-3-paragraf-4">§ 11. Reduksjon av ytelsen på grunn av inntekt</a></li><li><a href="#kapittel-3-paragraf-5">§ 12. Forholdet til andre ytelser</a></li><li><a href="#kapittel-3-paragraf-6">§ 13. Stønad til reise</a></li></ul></li><li><a href="#kapittel-4" data-child-interval="§ 14">Kapittel 4. Ikrafttredelse og varighet</a><ul class="tocSubUl"><li><a href="#kapittel-4-paragraf-1">§ 14. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-06-20-1182" id="dokument"><h1>Forskrift om forsøk med ungdomsprogram og ungdomsprogramytelse</h1><section class="section" data-name="kap1" id="kapittel-1" data-lovdata-URL="SF/forskrift/2025-06-20-1182/KAPITTEL_1"><h2>Kapittel 1. Fellesbestemmelser</h2><article class="legalArticle" data-lovdata-URL="SF/forskrift/2025-06-20-1182/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forsøket er å teste ut om et ungdomsprogram med tilhørende inntektssikring som gis uten medisinske inngangsvilkår, kan bidra til at flere unge får en stabil tilknytning til arbeidslivet. Forsøket skal evalueres.</article></article><article class="legalArticle" data-lovdata-URL="SF/forskrift/2025-06-20-1182/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forsøket skal etableres ved utvalgte Nav-kontor i utvalgte fylker. Arbeids- og inkluderingsdepartementet bestemmer hvilke fylker som skal delta i forsøket.</article></article><article class="legalArticle" data-lovdata-URL="SF/forskrift/2025-06-20-1182/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tildeling av ungdomsprogrammet</span></h3><article class="legalP" id="kapittel-1-paragraf-3-ledd-1">Ungdomsprogrammet kan tildeles personer som<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">har fylt 18 år og ikke har fylt 29 år,</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">har fått fastslått at de har behov for bistand fra Arbeids- og velferdsetaten for å komme i ordinært arbeid,</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">ikke tidligere har deltatt i programmet,</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">ønsker å delta i programmet,</article></article></li><li data-name="e." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">vurderes å være i stand til å delta i programmet på fulltid og</article></article></li><li data-name="f." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">som gjennom deltakelse i programmet vurderes å kunne bli i stand til å komme i ordinært arbeid eller ordinær utdanning.</article></article></li></ol></article><article class="legalP" id="kapittel-1-paragraf-3-ledd-2">Deltakelse i programmet skal være nødvendig og hensiktsmessig for at deltakeren skal komme i ordinært arbeid eller ordinær utdanning. Arbeids- og velferdsetaten avgjør hvem som skal tildeles ungdomsprogrammet.</article></article><article class="legalArticle" data-lovdata-URL="SF/forskrift/2025-06-20-1182/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Deltakerens opplysningsplikt</span></h3><article class="legalP" id="kapittel-1-paragraf-4-ledd-1">Deltakere i ungdomsprogrammet har plikt til å melde fra til Arbeids- og velferdsetaten om endringer i forhold som kan være av betydning for om deltakeren fortsatt har rett til å delta i programmet eller for å kontrollere ytelsens størrelse. Opplysninger skal gis på den måten Arbeids- og velferdsetaten bestemmer.</article></article></section><section class="section" data-name="kap2" id="kapittel-2" data-lovdata-URL="SF/forskrift/2025-06-20-1182/KAPITTEL_2"><h2>Kapittel 2. Oppfølging i ungdomsprogrammet</h2><article class="legalArticle" data-lovdata-URL="SF/forskrift/2025-06-20-1182/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innhold i programmet</span></h3><article class="legalP" id="kapittel-2-paragraf-1-ledd-1">Programmet kan inneholde arbeid, arbeidsrettede aktiviteter som arbeidsmarkedstiltak, arbeidspraksis, opplæringsaktiviteter, individuell oppfølging, veiledning og egenaktivitet som for eksempel jobbsøking. Nødvendig medisinsk behandling av mindre omfang kan inngå i programmet. Arbeids- og velferdsetaten gir nærmere retningslinjer for innholdet i og utformingen av programmet.</article><article class="legalP" id="kapittel-2-paragraf-1-ledd-2">Programmet er på fulltid.</article><article class="legalP" id="kapittel-2-paragraf-1-ledd-3">Det skal utarbeides et individuelt program i samarbeid med deltakeren.</article><article class="legalP" id="kapittel-2-paragraf-1-ledd-4">Tiltakene i programmet og deltakerens fremdrift skal vurderes jevnlig og ved behov følges opp med endringer i programmets innhold.</article></article><article class="legalArticle" data-lovdata-URL="SF/forskrift/2025-06-20-1182/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Varighet for programmet</span></h3><article class="legalP" id="kapittel-2-paragraf-2-ledd-1">En person kan delta i ungdomsprogrammet så lenge det er nødvendig og hensiktsmessig, men ikke lenger enn 52 uker. Programmet kan i særlige tilfeller forlenges med inntil 8 uker dersom Arbeids- og velferdsetaten vurderer at ytterligere deltakelse i programmet vil ha avgjørende betydning for personens mulighet for å komme i ordinært arbeid eller ordinær utdanning.</article></article><article class="legalArticle" data-lovdata-URL="SF/forskrift/2025-06-20-1182/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Deltakers aktivitetsplikt og virkningen av fravær</span></h3><article class="legalP" id="kapittel-2-paragraf-3-ledd-1">Deltakeren skal gjennomføre planlagte aktiviteter og bidra aktivt i prosessen med å komme i arbeid.</article><article class="legalP" id="kapittel-2-paragraf-3-ledd-2">Arbeids- og velferdsetaten kan fatte vedtak om å avslutte deltakelse i programmet med tilhørende ytelse ved fravær eller brudd på pliktene etter første ledd. Dette gjelder også dersom deltakeren uten rimelig grunn avslår tilbud om arbeid.</article><article class="legalP" id="kapittel-2-paragraf-3-ledd-3">Arbeids- og velferdsetaten skal kreve at deltakeren dokumenterer årsaken til fravær.</article></article></section><section class="section" data-name="kap3" id="kapittel-3" data-lovdata-URL="SF/forskrift/2025-06-20-1182/KAPITTEL_3"><h2>Kapittel 3. Ytelser til deltakere i ungdomsprogrammet</h2><article class="legalArticle" data-lovdata-URL="SF/forskrift/2025-06-20-1182/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår for ungdomsprogramytelse</span></h3><article class="legalP" id="kapittel-3-paragraf-1-ledd-1">Ytelsen gis til deltakere som gjennomfører ungdomsprogrammet. For å få ytelsen må deltakeren sette fram krav. Krav om ytelsen settes fram på den måten Arbeids- og velferdsetaten bestemmer.</article></article><article class="legalArticle" data-lovdata-URL="SF/forskrift/2025-06-20-1182/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ytelsens størrelse</span></h3><article class="legalP" id="kapittel-3-paragraf-2-ledd-1">Årlig ytelse utgjør 2,041 ganger grunnbeløpet. For deltaker under 25 år utgjør årlig ytelse 2/3 av 2,041 ganger grunnbeløpet.</article><article class="legalP" id="kapittel-3-paragraf-2-ledd-2">Ytelsen gis for fem dager per uke. Dagsatsen er den årlige ytelsen delt på 260.</article><article class="legalP" id="kapittel-3-paragraf-2-ledd-3">Det gis et barnetillegg på 37 kroner for hvert barn under 18 år som deltakeren forsørger. Barnetillegget gis per barn for fem dager per uke.</article></article><article class="legalArticle" data-lovdata-URL="SF/forskrift/2025-06-20-1182/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling av ytelsen</span></h3><article class="legalP" id="kapittel-3-paragraf-3-ledd-1">Ytelsen utbetales etterskuddsvis hver måned.</article></article><article class="legalArticle" data-lovdata-URL="SF/forskrift/2025-06-20-1182/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Reduksjon av ytelsen på grunn av inntekt</span></h3><article class="legalP" id="kapittel-3-paragraf-4-ledd-1">Ytelsen medregnet barnetillegget reduseres med 66 prosent av deltakerens arbeidsinntekt, se <a href="lov/1999-03-26-14/§5-10">skatteloven § 5-10</a> til <a href="lov/1999-03-26-14/§5-15">§ 5-15</a>.</article><article class="legalP" id="kapittel-3-paragraf-4-ledd-2">Reduksjon av ytelsen skjer basert på inntektsopplysninger fra arbeidsgiver, se <a href="lov/2012-06-22-43">a-opplysningsloven</a>, og deltakerens egenrapportering av inntekt. Arbeids- og velferdsetaten bestemmer hvordan egenrapportering skal skje. Utbetalingen for en måned reduseres på bakgrunn av inntekt for samme måned.</article></article><article class="legalArticle" data-lovdata-URL="SF/forskrift/2025-06-20-1182/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Forholdet til andre ytelser</span></h3><article class="legalP" id="kapittel-3-paragraf-5-ledd-1">Ytelsen gis ikke til deltakere som mottar andre livsoppholdsytelser, med unntak av økonomisk stønad etter <a href="lov/2009-12-18-131/§18">sosialtjenesteloven § 18</a> og <a href="lov/2009-12-18-131/§19">§ 19</a>, sykepenger etter <a href="lov/1997-02-28-19/kap8">folketrygdloven kapittel 8</a> og stønad ved barns og andre nærståendes sykdom etter <a href="lov/1997-02-28-19/kap9">folketrygdloven kapittel 9</a>.</article></article><article class="legalArticle" data-lovdata-URL="SF/forskrift/2025-06-20-1182/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Stønad til reise</span></h3><article class="legalP" id="kapittel-3-paragraf-6-ledd-1">Deltakere i ungdomsprogram som gjennomfører arbeidsmarkedstiltak etter <a href="forskrift/2015-12-11-1598">forskrift om arbeidsmarkedstiltak</a>, kan få stønad til nødvendige reiseutgifter. Vilkårene i <a href="forskrift/2015-07-02-867/§3/ledd/1/bokstav/a">tilleggsstønadsforskriften § 3 første ledd bokstav a</a> til <a href="forskrift/2015-07-02-867/§3/ledd/1/bokstav/e">e</a> og regler om beregning av stønad til reise i <a href="forskrift/2015-07-02-867/§5">tilleggsstønadsforskriften § 5</a> gjelder tilsvarende.</article></article></section><section class="section" data-name="kap4" id="kapittel-4" data-lovdata-URL="SF/forskrift/2025-06-20-1182/KAPITTEL_4"><h2>Kapittel 4. Ikrafttredelse og varighet</h2><article class="legalArticle" data-lovdata-URL="SF/forskrift/2025-06-20-1182/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. august 2025. Forskriften gjelder inntil forsøket er avsluttet.</article></article></section></main></body></html>