<!DOCTYPE html><html lang="no"><head><title>Forskrift om infrastruktur for alternativt drivstoff</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-07-2692</dd><dt class="dokid">DokumentID</dt><dd class="dokid">SF/forskrift/2021-09-07-2692</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Kyst- og miljøavdelingen</li></ul></dd><dt class="dateInForce">I kraft fra</dt><dd class="dateInForce">2021-11-01</dd><dt class="basedOn">Hjemmel</dt><dd class="basedOn"><ul><li><a href="lov/2020-06-19-95/§3">lov/2020-06-19-95/§3</a></li><li><a href="lov/2020-06-19-95/§5">lov/2020-06-19-95/§5</a></li><li><a href="lov/2019-06-21-70/§28">lov/2019-06-21-70/§28</a></li></ul></dd><dt class="dateOfPublication">Kunngjort</dt><dd class="dateOfPublication">2021-09-08 14:25</dd><dt class="titleShort">Korttittel</dt><dd class="titleShort">Forskrift om infrastruktur for alternativt drivstoff</dd><dt class="title">Tittel</dt><dd class="title">Forskrift om infrastruktur for alternativt drivstoff</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 7. september 2021 med hjemmel i <a href="lov/2020-06-19-95/§3">lov 19. juni 2020 nr. 95 om infrastruktur for alternativt drivstoff § 3</a> og <a href="lov/2020-06-19-95/§5">§ 5</a> og <a href="lov/2019-06-21-70/§28">lov 21. juni 2019 om havner og farvann (havne- og farvannsloven) § 28</a> andre ledd. <br /> <strong>EØS-henvisninger:</strong> <a href="avtale/avt-1992-05-02-1-v13">EØS-avtalen vedlegg XIII</a> kap. I nr. 5a (direktiv <a href="eu/32014l0094">2014/94/EU</a> som endret ved forordning <a href="eu/32018r0674">(EU) 2018/674</a> og forordning <a href="eu/32019r1745">(EU) 2019/1745</a>).</dd><dt class="refid">RefID</dt><dd class="refid">forskrift/2021-09-07-2692</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om infrastruktur for alternativt drivstoff</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Spesifikasjoner for ladepunkter og landstrømsforsyning.</a></li><li><a href="#paragraf-5">§ 5. Spesifikasjoner for energistasjoner for hydrogen</a></li><li><a href="#paragraf-6">§ 6. Spesifikasjoner for fyllestasjoner for naturgass (LNG og CNG)</a></li><li><a href="#paragraf-7">§ 7. Merking av offentlige tilgjengelige ladepunkter og energistasjoner</a></li><li><a href="#paragraf-8">§ 8. Instruksjonshåndbøker og merking av motorvogner</a></li><li><a href="#paragraf-9">§ 9. Krav til forhandlere om brukerinformasjon</a></li><li><a href="#paragraf-10">§ 10. Overgangsbestemmelse</a></li><li><a href="#paragraf-11">§ 11. Ikrafttredelse</a></li><li><a href="#kapittel-1">Vedlegg I. Tekniske spesifikasjoner</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-09-07-2692" id="dokument"><h1>Forskrift om infrastruktur for alternativt drivstoff</h1><article class="legalArticle" data-lovdata-URL="SF/forskrift/2021-09-07-2692/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å sikre at anlegg som tilbyr samme type alternativt drivstoff følger like tekniske spesifikasjoner.</article><article class="legalP" id="paragraf-1-ledd-2">Forskriften skal sikre at brukere enkelt kan orientere seg om hvilke alternative drivstoff kjøretøy kan benytte og hvilke alternative drivstoff som tilbys på lade- og energistasjoner.</article></article><article class="legalArticle" data-lovdata-URL="SF/forskrift/2021-09-07-2692/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for eiere og operatører av ladepunkt, energistasjoner, anlegg for landstrømsforsyning og fyllestasjoner for naturgass.</article><article class="legalP" id="paragraf-2-ledd-2">Krav til instruksjonshåndbøker og merking av kjøretøy gjelder for motorvognprodusent.</article><article class="legalP" id="paragraf-2-ledd-3">Krav om informasjon til bruker gjelder for forhandler som omsetter motorvogn som kan benytte drivstoff som omsettes i markedet.</article></article><article class="legalArticle" data-lovdata-URL="SF/forskrift/2021-09-07-2692/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>alternativt drivstoff:</i> drivstoff eller energikilder som helt eller delvis tjener som en erstatning for fossile oljekilder i forsyningen av energi til transport, og som potensielt kan bidra til utfasing av CO<sub>2</sub> og forbedre transportsektorens miljøprestasjon. Dette omfatter bl.a.: <ul class="defaultList"><li data-name="-" value=""><article class="listArticle" id="paragraf-3-ledd-1-punkt-1-ledd-1-punkt-1"><article class="legalP" id="paragraf-3-ledd-1-punkt-1-ledd-1-punkt-1-ledd-1">elektrisitet</article></article></li><li data-name="-" value=""><article class="listArticle" id="paragraf-3-ledd-1-punkt-1-ledd-1-punkt-2"><article class="legalP" id="paragraf-3-ledd-1-punkt-1-ledd-1-punkt-2-ledd-1">hydrogen</article></article></li><li data-name="-" value=""><article class="listArticle" id="paragraf-3-ledd-1-punkt-1-ledd-1-punkt-3"><article class="legalP" id="paragraf-3-ledd-1-punkt-1-ledd-1-punkt-3-ledd-1">biodrivstoff i henhold til <a href="eu/32009l0028/a2">artikkel 2</a> bokstav i) i <a href="eu/32009l0028">direktiv 2009/28/EF</a></article></article></li><li data-name="-" value=""><article class="listArticle" id="paragraf-3-ledd-1-punkt-1-ledd-1-punkt-4"><article class="legalP" id="paragraf-3-ledd-1-punkt-1-ledd-1-punkt-4-ledd-1">syntetisk og parafinske drivstoff</article></article></li><li data-name="-" value=""><article class="listArticle" id="paragraf-3-ledd-1-punkt-1-ledd-1-punkt-5"><article class="legalP" id="paragraf-3-ledd-1-punkt-1-ledd-1-punkt-5-ledd-1">naturgass, herunder biometan, i gassform (komprimert naturgass (CNG) og flytende form (flytende naturgass (LNG)) og</article></article></li><li data-name="-" value=""><article class="listArticle" id="paragraf-3-ledd-1-punkt-1-ledd-1-punkt-6"><article class="legalP" id="paragraf-3-ledd-1-punkt-1-ledd-1-punkt-6-ledd-1">flytende petroleumsgass (LPG).</article></article></li></ul></article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>elektrisk kjøretøy:</i> motorvogn som er utstyrt med minst én elektrisk motor som ikke befinner seg utenfor motorvognen som energiomformer, med et elektrisk energilagringssystem som kan lades eksternt.</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>ladepunkt:</i> grensesnitt som gjør det mulig å lade ett elektrisk kjøretøy om gangen eller bytte batteri i ett kjøretøy om gangen.</article></article></li><li data-name="4." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>normalladepunkt:</i> ladepunkt der elektrisitet kan overføres til et elektrisk kjøretøy med en effekt på mindre enn eller lik 22 kW, med unntak av innretninger med en effekt mindre enn eller lik 3,7 kW, som installeres i private husholdninger eller hvis hovedformål ikke er å lade elektriske kjøretøyer, og som ikke er offentlig tilgjengelige.</article></article></li><li data-name="5." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>hurtigladepunkt:</i> ladepunkt der elektrisitet kan overføres til et elektrisk kjøretøy med en effekt på mer enn 22 kW.</article></article></li><li data-name="6." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>landstrømsforsyning:</i> levering av landstrøm gjennom et standardisert grensesnitt til fartøyer ved kai.</article></article></li><li data-name="7." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>offentlig tilgjengelig ladepunkt eller energistasjon:</i> ladepunkt eller en energistasjon til forsyning av alternativt drivstoff, som brukerne har tilgang til, uten forskjellsbehandling. Tilgang uten forskjellsbehandling kan omfatte ulike vilkår for godkjenning, bruk og betaling.</article></article></li><li data-name="8." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>energistasjon:</i> anlegg for fylling av alle typer drivstoff, med unntak av LNG, via et fast eller flyttbart anlegg.</article></article></li><li data-name="9." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1"><i>LNG-fyllestasjon:</i> anlegg for fylling av LNG, som enten er et fast eller flyttbart anlegg, et offshore-anlegg eller et annet system.</article></article></li><li data-name="10." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1"><i>instruksjonshåndbok:</i> håndbok som følger med kjøretøy og som gir informasjon om hvilket alternativt drivstoff kjøretøyet kan benytte.</article></article></li></ol></article></article><article class="legalArticle" data-lovdata-URL="SF/forskrift/2021-09-07-2692/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Spesifikasjoner for ladepunkter og landstrømsforsyning.</span></h2><article class="legalP" id="paragraf-4-ledd-1">Offentlig tilgjengelige normalladepunkter bortsett fra trådløse eller induktive enheter, skal oppfylle kravene i punkt 1.1 i forskriftens vedlegg I.</article><article class="legalP" id="paragraf-4-ledd-2">Offentlig tilgjengelige hurtigladepunkter bortsett fra trådløse eller induktive enheter, skal oppfylle kravene i punkt 1.2 i forskriftens vedlegg I.</article><article class="legalP" id="paragraf-4-ledd-3">Offentlig tilgjengelige ladepunkter for motorvogn i gruppe L (mopeder og motorsykler) skal oppfylle krav i punkt 1.5 i forskriftens vedlegg I.</article><article class="legalP" id="paragraf-4-ledd-4">Landstrømsforsyning fra land til sjøgående fartøy, skal oppfylle kravene i punkt. 1.7 i forskriftens vedlegg I.</article></article><article class="legalArticle" data-lovdata-URL="SF/forskrift/2021-09-07-2692/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesifikasjoner for energistasjoner for hydrogen</span></h2><article class="legalP" id="paragraf-5-ledd-1">Offentlig tilgjengelige energistasjoner for hydrogen som kan benyttes av motorvogn skal være i samsvar med kravene i punkt 2.1 i forskriftens vedlegg I.</article><article class="legalP" id="paragraf-5-ledd-2">Renhetsgraden til hydrogen som kan fylles på energistasjoner skal oppfylle kravene i punkt 2.2 i forskriftens vedlegg I.</article><article class="legalP" id="paragraf-5-ledd-3">Energistasjoner for hydrogen skal oppfylle kravene som beskrevet i punkt 2.3 i forskriftens vedlegg I.</article><article class="legalP" id="paragraf-5-ledd-4">Koblinger som skal benyttes for fylling av gassformig hydrogen skal tilfredsstille kravet i punkt 2.4 i forskriftens vedlegg I.</article></article><article class="legalArticle" data-lovdata-URL="SF/forskrift/2021-09-07-2692/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Spesifikasjoner for fyllestasjoner for naturgass (LNG og CNG)</span></h2><article class="legalP" id="paragraf-6-ledd-1">For LNG-fyllestasjoner for fartøyer gjelder de tekniske spesifikasjonene fastsatt i punkt 3.1 forskriftens vedlegg I.</article><article class="legalP" id="paragraf-6-ledd-2">For LNG-fyllestasjoner for motorvogner gjelder de tekniske spesifikasjonene fastsatt i punkt 3.2 i forskriftens vedlegg I.</article><article class="legalP" id="paragraf-6-ledd-3">For CNG-fyllestasjoner for motorvogner gjelder de tekniske spesifikasjonene fastsatt i punkt 3.3 og punkt 3.4 forskriftens vedlegg I.</article></article><article class="legalArticle" data-lovdata-URL="SF/forskrift/2021-09-07-2692/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Merking av offentlige tilgjengelige ladepunkter og energistasjoner</span></h2><article class="legalP" id="paragraf-7-ledd-1">På energistasjoner for motorvogner, skal pumper og dyser merkes på en tydelig og godt synlig måte med ett eller flere symboler, som viser hvilke typer drivstoff som er tilgjengelig. Symbolene skal være utformet i henhold til standard EN 16942+A1:2021.</article><article class="legalP" id="paragraf-7-ledd-2">På offentlig tilgjengelige ladepunkter skal det på en tydelig og godt synlig måte være angitt hvilke type kontakter som er tilgjengelig. Merking skal være i henhold til standard EN 17186.</article></article><article class="legalArticle" data-lovdata-URL="SF/forskrift/2021-09-07-2692/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Instruksjonshåndbøker og merking av motorvogner</span></h2><article class="legalP" id="paragraf-8-ledd-1">Instruksjonshåndbøker til motorvogner som kan benytte alternativt drivstoff skal inneholde symboler som viser hvilke typer drivstoff motorvognen kan benytte. Symbolene skal være utformet i henhold til standardene EN 16942+A1:2021 og EN 17186.</article><article class="legalP" id="paragraf-8-ledd-2">På alle motorvogner som kan benytte alternativt drivstoff skal det på eller i umiddelbar nærhet av påfyllingslokket, på en tydelig og godt synlig måte, med ett eller flere symboler, vises hvilke typer drivstoff som kan benyttes.</article></article><article class="legalArticle" data-lovdata-URL="SF/forskrift/2021-09-07-2692/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til forhandlere om brukerinformasjon</span></h2><article class="legalP" id="paragraf-9-ledd-1">Forhandlere som omsetter nye motorvogner som kan benytte alternativt drivstoff skal sikre at informasjon til brukere om hvilke alternativt drivstoff motorvognen kan benytte er lett synlig og tilgjengelig. Informasjonen skal være utformet i form av symboler i henhold til standard EN 16942+A1:20121 og EN17186</article></article><article class="legalArticle" data-lovdata-URL="SF/forskrift/2021-09-07-2692/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelse</span></h2><article class="legalP" id="paragraf-10-ledd-1">Forskriften gjelder ikke for ladepunkter, energistasjoner og landstrømsanlegg for fartøy som er etablert før forskriften trer i kraft.</article><article class="legalP" id="paragraf-10-ledd-2">Fra 1. juli 2022 gjelder § 7 for etablerte og senere etableringer av energistasjoner og ladepunkter.</article></article><article class="legalArticle" data-lovdata-URL="SF/forskrift/2021-09-07-2692/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. november 2021.</article></article><section class="section" data-name="vedleggI" id="kapittel-1" data-lovdata-URL="SF/forskrift/2021-09-07-2692/KAPITTEL_1"><h2>Vedlegg I. Tekniske spesifikasjoner</h2><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Tekniske spesifikasjoner for ladepunkter</i></span></article><article class="marginIdArticle" id="kapittel-1-punkt-2"><span class="data-marginOriginalId">1.1.</span><span class="miscHeadline"><i>Normalladepunkter for motorvogner</i></span><article class="legalP" id="kapittel-1-punkt-2-ledd-1">Vekselstrømsbaserte normalladepunkter for elektriske kjøretøy skal av hensyn til kompatibilitet minst være utstyrt med kontakter eller kjøretøykontakter av type 2 som beskrevet i EN 62196-2 standarden. Samtidig som type 2-kompatibilitet opprettholdes kan kontaktene være utstyrt med funksjoner som mekaniske lukkemekanismer.</article></article><article class="marginIdArticle" id="kapittel-1-punkt-3"><span class="data-marginOriginalId">1.2.</span><span class="miscHeadline"><i>Hurtigladepunkter for motorvogner</i></span><article class="legalP" id="kapittel-1-punkt-3-ledd-1">Vekselstrømsbaserte hurtigladepunkter for elektriske kjøretøyer skal av hensyn til kompatibilitet minst være utstyrt med kontakter av type 2 som beskrevet i standard EN 62196-2.</article><article class="legalP" id="kapittel-1-punkt-3-ledd-2">Likestrømbaserte hurtigladepunkter for elektriske kjøretøyer skal av hensyn til kompatibilitet minst være utstyrt med kontakter for det kombinerte ladesystemet «Combo 2» som beskrevet i standard EN 62196-3.</article></article><article class="marginIdArticle" id="kapittel-1-punkt-4"><span class="data-marginOriginalId">1.3.</span><span class="miscHeadline"><i>Trådløse ladepunkter for motorvogner</i></span></article><article class="marginIdArticle" id="kapittel-1-punkt-5"><span class="data-marginOriginalId">1.4.</span><span class="miscHeadline"><i>Batteribytte for motorvogner</i></span></article><article class="marginIdArticle" id="kapittel-1-punkt-6"><span class="data-marginOriginalId">1.5.</span><span class="miscHeadline"><i>Ladepunkter for motorvogner i gruppe L (mopeder og motorsykler)</i></span><ol class="defaultList" type="1"><li data-name="1." value="1"><article class="listArticle" id="kapittel-1-punkt-6-punkt-1"><article class="legalP" id="kapittel-1-punkt-6-punkt-1-ledd-1">Offentlig tilgjengelige vekselstrømsbaserte ladepunkter inntil 3,7 kilovoltampere (kVA) som er reservert for elektriske kjøretøy i gruppe L, skal av hensyn til kompatibilitet være utstyrt med minst ett av følgende: <ol class="defaultList" type="a"><li data-name="a." value="1"><article class="listArticle" id="kapittel-1-punkt-6-punkt-1-ledd-1-punkt-1"><article class="legalP" id="kapittel-1-punkt-6-punkt-1-ledd-1-punkt-1-ledd-1">Kontakter eller kjøretøyplugger av type 3A som beskrevet i standard EN 62196-2 (for Mode 3 lading).</article></article></li><li data-name="b." value="2"><article class="listArticle" id="kapittel-1-punkt-6-punkt-1-ledd-1-punkt-2"><article class="legalP" id="kapittel-1-punkt-6-punkt-1-ledd-1-punkt-2-ledd-1">Kontakter i samsvar med IEC 60884-1/NEK 502 (for Mode 1 og Mode 2 lading).</article></article></li></ol></article></article></li><li data-name="2." value="2"><article class="listArticle" id="kapittel-1-punkt-6-punkt-2"><article class="legalP" id="kapittel-1-punkt-6-punkt-2-ledd-1">Offentlig tilgjengelige vekselstrømsbaserte ladepunkter over 3,7 kVA, som er reservert for elektriske kjøretøyer i gruppe L, skal av hensyn til kompatibilitet minst være utstyrt med kontakter eller kjøretøyplugger av type 2 som beskrevet i standard EN 62196-2.</article></article></li></ol></article><article class="marginIdArticle" id="kapittel-1-punkt-7"><span class="data-marginOriginalId">1.6.</span><span class="miscHeadline"><i>Ladepunkter for elektriske busser</i></span></article><article class="marginIdArticle" id="kapittel-1-punkt-8"><span class="data-marginOriginalId">1.7.</span><span class="miscHeadline"><i>Landstrømsforsyning til sjøgående fartøyer</i></span><article class="legalP" id="kapittel-1-punkt-8-ledd-1">Landstrømsforsyning til fartøy, herunder konstruksjon, installasjon og prøving av systemene, skal oppfylle de tekniske spesifikasjonene i standard IEC/ISO/IEEE 80005-1, så fremt landstrømanlegg og fartøy omfattes av standardens virkeområde.</article></article><article class="marginIdArticle" id="kapittel-1-punkt-9"><span class="data-marginOriginalId">2.</span><span class="miscHeadline"><i>Tekniske spesifikasjoner for energistasjoner for hydrogen for motorvogner</i></span></article><article class="marginIdArticle" id="kapittel-1-punkt-10"><span class="data-marginOriginalId">2.1.</span><article class="legalP" id="kapittel-1-punkt-10-ledd-1">Utendørs energistasjoner for hydrogen som leverer gassformig hydrogen til bruk som drivstoff i motorvogner, skal oppfylle kravene til kompatibilitet beskrevet i standard EN 17127, «Gassformig hydrogen – Tankstasjoner – Del 1: Generelle krav.»</article></article><article class="marginIdArticle" id="kapittel-1-punkt-11"><span class="data-marginOriginalId">2.2.</span><article class="legalP" id="kapittel-1-punkt-11-ledd-1">Kvalitetsegenskapene til hydrogen som leveres på energistasjoner med hydrogen for motorvogn, skal oppfylle kravene beskrevet i standard EN 17124, «Hydrogenbrensel – Produktspesifikasjon og kvalitetssikring – Bruk av brenselceller med protonbyttemembran (PEM) til kjøretøyer»; metodene for å sikre at kravene til hydrogenkvalitet oppfylles, er også beskrevet i standarden.</article></article><article class="marginIdArticle" id="kapittel-1-punkt-12"><span class="data-marginOriginalId">2.3.</span><article class="legalP" id="kapittel-1-punkt-12-ledd-1">Fyllingsalgoritmen og -utstyr skal oppfylle kravene i standard EN 17127, «Gassformig hydrogen – Tankstasjoner – Del 1: Generelle krav».</article></article><article class="marginIdArticle" id="kapittel-1-punkt-13"><span class="data-marginOriginalId">2.4.</span><article class="legalP" id="kapittel-1-punkt-13-ledd-1">Koplinger for fylling av gassformig hydrogen på kjøretøy skal oppfylle kravene i standard EN ISO 17268, «Koblinger for tanking av landkjøretøy med hydrogen i gassform».</article></article><article class="marginIdArticle" id="kapittel-1-punkt-14"><span class="data-marginOriginalId">3.</span><span class="miscHeadline"><i>Tekniske spesifikasjoner for energistasjoner for naturgass (LNG og CNG)</i></span></article><article class="marginIdArticle" id="kapittel-1-punkt-15"><span class="data-marginOriginalId">3.1.</span><span class="miscHeadline"><i>Tekniske spesifikasjoner for LNG-energistasjoner for fartøy</i></span><article class="legalP" id="kapittel-1-punkt-15-ledd-1">For fartøy som ikke omfattes av det internasjonale regelverket for bygging og utrustning av fartøy som transporterer flytende gass i bulk (IGC-regelverket), skal LNG-energistasjonene være i samsvar med standard EN ISO 20519, «Skip og marinteknologi – Spesifikasjon for bunkring av LNG-drevne fartøyer»</article></article><article class="marginIdArticle" id="kapittel-1-punkt-16"><span class="data-marginOriginalId">3.2.</span><span class="miscHeadline"><i>Tekniske spesifikasjoner for LNG-energistasjoner for motorvogner</i></span><article class="legalP" id="kapittel-1-punkt-16-ledd-1">Fyllingstrykket skal være lavere enn kjøretøytankens maksimale tillatte driftstrykk som omhandlet i EN ISO 16924, «Energistasjoner for naturgass – LNG-stasjoner for fylling av kjøretøyer».</article><article class="legalP" id="kapittel-1-punkt-16-ledd-2">Koplingens profil skal være i samsvar med standard EN ISO 12617, «Vegkjøretøyer – Påfyllingstilkobling for flytende naturgass – 3,1 MPa-tilkobling».</article></article><article class="marginIdArticle" id="kapittel-1-punkt-17"><span class="data-marginOriginalId">3.3.</span><span class="miscHeadline"><i>Tekniske spesifikasjoner for CNG-koplinger og -beholdere</i></span><article class="legalP" id="kapittel-1-punkt-17-ledd-1">Koplingens profil skal oppfylle kravene i standard EN ISO 14469, del I og del II, «Vegkjøretøyer – Påfyllingstilkobling for komprimert naturgass», jf. UN-ECE reglement nr. 110.</article></article><article class="marginIdArticle" id="kapittel-1-punkt-18"><span class="data-marginOriginalId">3.4.</span><span class="miscHeadline"><i>Tekniske spesifikasjoner for CNG-energistasjoner for motorvogn</i></span><article class="legalP" id="kapittel-1-punkt-18-ledd-1">Fyllingstrykket (driftstrykket) skal være 20,0 MPa (200 bar) ved 15 °C. Et maksimalt fyllingstrykk på 26,0 MPa med «temperaturkompensasjon» er tillatt som omhandlet i standard EN ISO 16923, «Energistasjoner for naturgass – CNG-stasjoner for fylling av kjøretøyer».</article></article></section></main></body></html>