<!DOCTYPE html><html lang="no"><head><title>Forskrift om ferdselsbegrensning i Nyrøysaområdet på Bouvetøya.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-24-687</dd><dt class="dokid">DokumentID</dt><dd class="dokid">SF/forskrift/2005-06-24-687</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for internasjonalt samarbeid</li></ul></dd><dt class="publishedIn">Publisert i</dt><dd class="publishedIn">I 2005 hefte 9 (Vedlegg i gif-format)</dd><dt class="dateInForce">I kraft fra</dt><dd class="dateInForce">2005-06-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1930-02-27-3/§2">lov/1930-02-27-3/§2</a></li><li><a href="forskrift/1971-12-17-9">forskrift/1971-12-17-9</a></li></ul></dd><dt class="dateOfPublication">Kunngjort</dt><dd class="dateOfPublication">2005-06-28</dd><dt class="titleShort">Korttittel</dt><dd class="titleShort">Forskrift om ferdselsbegrensning på Bouvetøya</dd><dt class="title">Tittel</dt><dd class="title">Forskrift om ferdselsbegrensning i Nyrøysaområdet på Bouvetøya.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 24. juni 2005 med hjemmel i <a href="lov/1930-02-27-3">lov 27. februar 1930 nr. 3</a> om Bouvetøya, Peter I's øy og Dronning Maud Land m.m. <a href="lov/1930-02-27-3/§2">§ 2</a> og <a href="forskrift/1971-12-17-9">forskrift 17. desember 1971 nr. 9</a> om fredning av Bouvetøya og tilliggende territorialfarvann som naturreservat del III nr. 4.</dd><dt class="refid">RefID</dt><dd class="refid">forskrift/2005-06-24-687</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ferdselsbegrensning i Nyrøysaområdet på Bouvetøya.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Ferdselsbegrensninger</a></li><li><a href="#paragraf-4">§ 4. Dispensasjon</a></li><li><a href="#paragraf-5">§ 5. Unntak</a></li><li><a href="#paragraf-6">§ 6. Sanksjoner</a></li><li><a href="#paragraf-7">§ 7. Ikrafttredelse</a></li><li><a href="#kapittel-1">Vedlegg</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-06-24-687" id="dokument"><h1>Forskrift om ferdselsbegrensning i Nyrøysaområdet på Bouvetøya.</h1><article class="legalArticle" data-lovdata-URL="SF/forskrift/2005-06-24-687/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å sikre at utviklingen av sel- og sjøfuglbestandene i Nyrøysaområdet på Bouvetøyas nordvestkyst til en så liten grad som mulig påvirkes av menneskelig aktivitet.</article></article><article class="legalArticle" data-lovdata-URL="SF/forskrift/2005-06-24-687/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for Nyrøysaområdet på Bouvetøyas nordvestkyst. Området omfatter Westwindstranda og Nyrøysaplatået (avgrenset ved WGS84 54° 24′ 13″ S i nord og 54° 25′ 8″ S i sør.) Nyrøysaområdet er vist på kart som inngår som vedlegg til forskriften.</article></article><article class="legalArticle" data-lovdata-URL="SF/forskrift/2005-06-24-687/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ferdselsbegrensninger</span></h2><article class="legalP" id="paragraf-3-ledd-1">I perioden 1. november til 15. mars skal ferdsel og opphold i Nyrøysaområdet kun skje i forbindelse med miljøovervåkingsvirksomhet godkjent av Norsk Polarinstitutt.</article><article class="legalP" id="paragraf-3-ledd-2">I perioden 1. november til 1. mai skal luftfartøy holde en vertikal og horisontal avstand på 500 meter til Nyrøysaområdet dersom det ikke er gitt spesiell tillatelse til overflygning/landing. Dersom det gis tillatelse til overflygning/landing skal overflygningshøyde, innflygningsrute og landingssted spesifiseres i tillatelsen for å hindre unødig forstyrrelse på sel- og sjøfuglkoloniene.</article></article><article class="legalArticle" data-lovdata-URL="SF/forskrift/2005-06-24-687/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Norsk Polarinstitutt kan gi dispensasjon i forbindelse med forskningsaktivitet som ikke kan gjennomføres andre steder, og som ikke kommer i konflikt med slik virksomhet som nevnt i <a href="forskrift/2005-06-24-687/§3">§ 3</a> første ledd.</article><article class="legalP" id="paragraf-4-ledd-2">Dersom det ikke strider mot forskriftens formål, kan Norsk Polarinstitutt gi dispensasjon for generelt opphold i den sørlige delen av Nyrøysaområdet (avgrenset i nord av linjen trukket mellom WGS84 54° 24′ 43″ S, 3° 17′ 13″ Ø, 54° 24′ 35″ S, 3° 17′ 16″ Ø og 54° 24′ 28″ S, 3° 17′ 31″ Ø).</article></article><article class="legalArticle" data-lovdata-URL="SF/forskrift/2005-06-24-687/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak</span></h2><article class="legalP" id="paragraf-5-ledd-1">Bestemmelsene i <a href="forskrift/2005-06-24-687/§3">§ 3</a> er ikke til hinder for ferdsel som er nødvendig i forbindelse med ambulanse-, politi-, rednings- eller oppsynsvirksomhet.</article></article><article class="legalArticle" data-lovdata-URL="SF/forskrift/2005-06-24-687/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sanksjoner</span></h2><article class="legalP" id="paragraf-6-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes med bøter.</article></article><article class="legalArticle" data-lovdata-URL="SF/forskrift/2005-06-24-687/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="SF/forskrift/2005-06-24-687/KAPITTEL_1"><h2>Vedlegg</h2><article class="defaultP"><img height="825" src="static/SF/sf-20050624-0687.gif" width="581" /></article></section></main></body></html>