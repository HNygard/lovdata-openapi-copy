<!DOCTYPE html><html lang="no"><head><title>Forskrift om unntak fra arbeidstidsregler for arbeid ved teater og opera.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1985-02-08-293</dd><dt class="dokid">DokumentID</dt><dd class="dokid">SF/forskrift/1985-02-08-293</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 1985 s 103</dd><dt class="dateInForce">I kraft fra</dt><dd class="dateInForce">1985-02-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1977-02-04-4/§41">lov/1977-02-04-4/§41</a></li><li><a href="lov/2005-06-17-62/§20-2">lov/2005-06-17-62/§20-2</a></li></ul></dd><dt class="titleShort">Korttittel</dt><dd class="titleShort">Forskrift om arbeidstid ved teater/opera</dd><dt class="title">Tittel</dt><dd class="title">Forskrift om unntak fra arbeidstidsregler for arbeid ved teater og opera.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. februar 1985. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1985-02-08-293</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om unntak fra arbeidstidsregler for arbeid ved teater og opera.</a></li></ul></dd></dl></header><main class="documentBody" data-lovdata-URL="SF/forskrift/1985-02-08-293" id="dokument"><h1>Forskrift om unntak fra arbeidstidsregler for arbeid ved teater og opera.</h1><article class="legalP" id="ledd-1">I medhold av arbeidsmiljølovens § 41 annet ledd gis det samtykke til følgende særregler for arbeid ved teatre og opera:<ol class="defaultList" type="1"><li data-name="1." value="1"><article class="listArticle" id="ledd-1-punkt-1"><article class="legalP" id="ledd-1-punkt-1-ledd-1">I tillegg til det som er fastsatt om nattarbeid i § 42 k) og i kgl.res. av 17. juni 1977 og 29. juni 1979 gis det adgang til å holde prøver utover kl. 21.00 i samsvar med inngått avtale mellom partene.</article></article></li><li data-name="2." value="2"><article class="listArticle" id="ledd-1-punkt-2"><article class="legalP" id="ledd-1-punkt-2-ledd-1">Det innføres adgang til å nytte overtidsarbeid utover de tilfellene som nevnes i § 49 nr. 1 når to skiftmannskap må delta i de avsluttende prøvene for å gjøre seg kjent med dekorasjonsskift, lyssetting m.v. og når andre stillingshavere må gjøre seg kjent med forestillingen.</article></article></li><li data-name="3." value="3"><article class="listArticle" id="ledd-1-punkt-3"><article class="legalP" id="ledd-1-punkt-3-ledd-1">Bestemmelsen om ukentlig fritid i § 51 nr. 3 jfr. § 54 gis følgende tillegg: Når fritiden legges til søndagsdøgnet, kan den gå over i ny uke uten at perioden på 36 timer anses avbrutt.</article></article></li></ol></article><article class="legalP" id="ledd-2">Endringene trer i kraft straks.</article></main></body></html>