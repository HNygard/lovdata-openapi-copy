<!DOCTYPE html><html lang="no"><head><title>Forskrift for produksjon, import og omsetning mv. av tatoveringsprodukter og andre produkter til injisering i huden i kosmetisk hensikt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-11-03-1189</dd><dt class="dokid">DokumentID</dt><dd class="dokid">SF/forskrift/2008-11-03-1189</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2008 hefte 12</dd><dt class="dateInForce">I kraft fra</dt><dd class="dateInForce">2009-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-01-05</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-12-17-3721">forskrift/2021-12-17-3721</a> fra 2022-01-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-12-21-126/§5">lov/2005-12-21-126/§5</a></li><li><a href="lov/2005-12-21-126/§7">lov/2005-12-21-126/§7</a></li><li><a href="lov/2005-12-21-126/§8">lov/2005-12-21-126/§8</a></li><li><a href="lov/2005-12-21-126/§9">lov/2005-12-21-126/§9</a></li><li><a href="lov/2005-12-21-126/§11">lov/2005-12-21-126/§11</a></li><li><a href="lov/2005-12-21-126/§12">lov/2005-12-21-126/§12</a></li><li><a href="lov/2005-12-21-126/§13">lov/2005-12-21-126/§13</a></li><li><a href="lov/2005-12-21-126/§14">lov/2005-12-21-126/§14</a></li><li><a href="lov/2005-12-21-126/§15">lov/2005-12-21-126/§15</a></li><li><a href="lov/2005-12-21-126/§16">lov/2005-12-21-126/§16</a></li><li><a href="lov/2005-12-21-126/§19">lov/2005-12-21-126/§19</a></li><li><a href="lov/2005-12-21-126/§21">lov/2005-12-21-126/§21</a></li><li><a href="forskrift/2005-12-29-1770">forskrift/2005-12-29-1770</a></li></ul></dd><dt class="dateOfPublication">Kunngjort</dt><dd class="dateOfPublication">2008-11-07 15:05</dd><dt class="titleShort">Korttittel</dt><dd class="titleShort">Forskrift om tatoveringsprodukter</dd><dt class="title">Tittel</dt><dd class="title">Forskrift for produksjon, import og omsetning mv. av tatoveringsprodukter og andre produkter til injisering i huden i kosmetisk hensikt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 3. november 2008 med hjemmel i <a href="lov/2005-12-21-126">lov 21. desember 2005 nr. 126</a> om kosmetikk og kroppspleieprodukt m.m. <a href="lov/2005-12-21-126/§5">§ 5</a> andre ledd, <a href="lov/2005-12-21-126/§7">§ 7</a> andre ledd, <a href="lov/2005-12-21-126/§8">§ 8</a>, <a href="lov/2005-12-21-126/§9">§ 9</a>, <a href="lov/2005-12-21-126/§11">§ 11</a> andre ledd, <a href="lov/2005-12-21-126/§12">§ 12</a> første og tredje ledd, <a href="lov/2005-12-21-126/§13">§ 13</a> tredje ledd, <a href="lov/2005-12-21-126/§14">§ 14</a> tredje ledd, <a href="lov/2005-12-21-126/§15">§ 15</a>, <a href="lov/2005-12-21-126/§16">§ 16</a> sjette ledd, <a href="lov/2005-12-21-126/§19">§ 19</a> og <a href="lov/2005-12-21-126/§21">§ 21</a>, jf. <a href="forskrift/2005-12-29-1770">delegeringsvedtak 29. desember 2005 nr. 1770</a> pkt. 2 og 3. <br /><strong>Endret</strong> ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</dd><dt class="refid">RefID</dt><dd class="refid">forskrift/2008-11-03-1189</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for produksjon, import og omsetning mv. av tatoveringsprodukter og andre produkter til injisering i huden i kosmetisk hensikt</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 9">Kapittel II. Forbud</a><ul class="tocSubUl"><li><a href="#kapittel-2-paragraf-1">§ 4. Forbud mot produkter som ikke er helsemessig sikre</a></li><li><a href="#kapittel-2-paragraf-2">§ 5. (Opphevet)</a></li><li><a href="#kapittel-2-paragraf-3">§ 6. Forbud mot andre produkter til injisering i huden i kosmetisk hensikt som inneholder visse stoffer</a></li><li><a href="#kapittel-2-paragraf-4">§ 7. Forbud mot tatoveringsprodukter som ikke er sterile</a></li><li><a href="#kapittel-2-paragraf-5">§ 8. Forbud mot andre produkter til injisering i huden i kosmetisk hensikt som ikke er sterile</a></li><li><a href="#kapittel-2-paragraf-6">§ 9. Forbud mot testing på dyr</a></li></ul></li><li><a href="#kapittel-3" data-child-interval="§§ 10 – 16">Kapittel III. Merking</a><ul class="tocSubUl"><li><a href="#kapittel-3-paragraf-1">§ 10. Plassering og språk</a></li><li><a href="#kapittel-3-paragraf-2">§ 11. Navn og adresse</a></li><li><a href="#kapittel-3-paragraf-3">§ 12. Innhold</a></li><li><a href="#kapittel-3-paragraf-4">§ 13. Holdbarhetsdato</a></li><li><a href="#kapittel-3-paragraf-5">§ 14. Spesielle forholdsregler som skal overholdes ved bruk</a></li><li><a href="#kapittel-3-paragraf-6">§ 15. Identifikasjonsmerking</a></li><li><a href="#kapittel-3-paragraf-7">§ 16. Ingredienser</a></li></ul></li><li><a href="#kapittel-4" data-child-interval="§§ 17 – 21">Kapittel IV. Markedsføring, varslings- og opplysningsplikt mv.</a><ul class="tocSubUl"><li><a href="#kapittel-4-paragraf-1">§ 17. Villedende markedsføring</a></li><li><a href="#kapittel-4-paragraf-2">§ 18. Varslings- og opplysningsplikt</a></li><li><a href="#kapittel-4-paragraf-3">§ 19. Meldeplikt</a></li><li><a href="#kapittel-4-paragraf-4">§ 20. Dossier</a></li><li><a href="#kapittel-4-paragraf-5">§ 21. Tilgjengelighet til sted, bistandsplikt m.m.</a></li></ul></li><li><a href="#kapittel-5" data-child-interval="§§ 22 – 25">Kapittel V. Administrative bestemmelser</a><ul class="tocSubUl"><li><a href="#kapittel-5-paragraf-1">§ 22. Tilsyn og vedtak</a></li><li><a href="#kapittel-5-paragraf-2">§ 23. Dispensasjon</a></li><li><a href="#kapittel-5-paragraf-3">§ 24. Straff</a></li><li><a href="#kapittel-5-paragraf-4">§ 25. Ikrafttredelse</a></li></ul></li><li><a href="#kapittel-6">Vedlegg I: (Opphevet)</a></li><li><a href="#kapittel-7">Vedlegg II: (Opphevet)</a></li><li><a href="#kapittel-8">Vedlegg III: (Opphevet)</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-11-03-1189" id="dokument"><h1>Forskrift for produksjon, import og omsetning mv. av tatoveringsprodukter og andre produkter til injisering i huden i kosmetisk hensikt</h1><section class="section" data-name="kapI" id="kapittel-1" data-lovdata-URL="SF/forskrift/2008-11-03-1189/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/2008-11-03-1189/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å medvirke til at tatoveringsprodukter og andre produkter til injisering i huden i kosmetisk hensikt er helsemessig sikre for mennesker og dyr.</article><article class="legalP" id="kapittel-1-paragraf-1-ledd-2">Forskriften skal også fremme forbrukerinteresser, redelighet, dyrevelferd, etikk, miljø, mattrygghet og kvalitet.</article></article><article class="legalArticle" data-lovdata-URL="SF/forskrift/2008-11-03-1189/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne forskriften omfatter alle forhold i forbindelse med utvikling, produksjon, import, bearbeiding, distribusjon, eksport og omsetning av tatoveringsprodukter og andre produkter til injisering i huden i kosmetisk hensikt. Bestemmelsene om tatoveringsprodukter i denne forskriften gjelder i tillegg til bestemmelsene om tatoveringsprodukter i <a href="forskrift/2008-05-30-516/§1">forskrift 30. mai 2008 nr. 516 om registrering, vurdering, godkjenning og begrensning av kjemikalier (REACH-forskriften) § 1</a> jf. forordning <a href="eu/32006r1907">(EF) nr. 1907/2006</a> om registrering, vurdering og godkjenning av samt begrensninger for kjemikalier (REACH-forordningen). EØS-baserte bestemmelser i <a href="forskrift/2008-05-30-516">REACH-forskriften</a> jf. REACH-forordningen og annet EØS-basert norsk regelverk, går ved eventuell motstrid foran de særnorske bestemmelsene om tatoveringsprodukter i denne forskriften. Bestemmelsene om tatoveringsprodukter i <a href="forskrift/2008-05-30-516/§1">REACH-forskriften § 1</a> jf. REACH-forordningen skal gjelde tilsvarende for tatoveringsprodukter til dyr etter denne forskriften, så langt bestemmelsene passer.</article><article class="legalP" id="kapittel-1-paragraf-2-ledd-2">Forskriften omfatter ikke produkter som omfattes av generell <a href="forskrift/1995-10-26-871">forskrift 26. oktober 1995 nr. 871</a> for produksjon, import og frambud mv av kosmetikk og kroppspleieprodukter.</article><article class="legalP" id="kapittel-1-paragraf-2-ledd-3">Forskriften omfatter ikke stoffer, blandinger av stoffer, utstyr eller produkter som omfattes av <a href="lov/1992-12-04-132">lov om legemidler m.v</a>. eller <a href="lov/2020-05-07-37">lov om medisinsk utstyr</a>.</article><article class="legalP" id="kapittel-1-paragraf-2-ledd-4">Mattilsynet kan i tvilstilfeller avgjøre om et produkt omfattes av denne forskriften. Er det tvil om et produkt skal regnes som produkt som omfattes av denne forskriften eller annet produkt som nevnt i tredje ledd, avgjøres spørsmålet i samarbeid med kompetent myndighet på disse produktområder, jf. <a href="forskrift/2009-12-18-1839/§2-3">forskrift om legemidler § 2-3</a> (klassifisering av vare i tvilstilfeller).</article><article class="changesToParent">Endret ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></article><article class="legalArticle" data-lovdata-URL="SF/forskrift/2008-11-03-1189/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften forstås ved:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Produkt:</i> tatoveringsprodukt eller annet produkt til injisering i huden i kosmetisk hensikt.</article></article></li><li data-name="2." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Tatoveringsprodukt:</i> Stoff eller blanding av stoff som er bestemt til å føres inn i huden på mennesker eller dyr for å oppnå permanente eller langvarige mønstre, tegninger, streker, felter eller farger på huden, herunder tatoveringsvæske og permanent sminke.</article></article></li><li data-name="3." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Annet produkt til injisering i huden i kosmetisk hensikt:</i> Alle stoff eller blandinger av stoff som er bestemt til å bli ført inn i huden til mennesker eller dyr for å endre utseendet på andre måter enn de som er nevnt under punkt 2.</article></article></li><li data-name="4." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Hud:</i> Hud omfatter overhuden (epidermis inkludert hornhuden) og lærhuden (dermis eller corium).</article></article></li><li data-name="5." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Bruk:</i> Bruk av produkt som med rimelighet kan forutses. Bevisst misbruk omfattes ikke.</article></article></li><li data-name="6." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Sterilitet:</i> Fullstendig fravær av levende organismer inkludert virus.</article></article></li><li data-name="7." value="7"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>Omsetning</i>: Besittelse med sikte på salg, frembud for salg, distribusjon, selve salget og enhver annen form for overdragelse, med eller uten vederlag, herunder bruk i salonger mv. samt i reklameøyemed.</article></article></li><li data-name="8." value="8"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>Virksomhet:</i> Privat eller offentlig foretak eller privatpersoner, som utfører en aktivitet som er nevnt i <a href="forskrift/2008-11-03-1189/§2">§ 2</a> første ledd, bortsett fra aktiviteter med privat og ikke-kommersielt formål.</article></article></li><li data-name="9." value="9"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>Ingrediens:</i> Ethvert kjemisk stoff eller blanding av slike av syntetisk eller naturlig opprinnelse, som brukes i produkter.</article></article></li><li data-name="10." value="10"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>Konserveringsmiddel:</i> Ingrediens som hovedsakelig tilsettes for å hindre vekst av mikroorganismer.</article></article></li><li data-name="11." value="11"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>INCI-navn:</i> Felleseuropeisk ingrediensnavn utarbeidet av EU-kommisjonen. (INCI: International Nomenclature Cosmetic Ingredient.)</article></article></li></ol></article></article></section><section class="section" data-name="kapII" id="kapittel-2" data-lovdata-URL="SF/forskrift/2008-11-03-1189/KAPITTEL_2"><h2>Kapittel II. Forbud</h2><article class="legalArticle" data-lovdata-URL="SF/forskrift/2008-11-03-1189/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot produkter som ikke er helsemessig sikre</span></h3><article class="legalP" id="kapittel-2-paragraf-1-ledd-1">Det er forbudt å utvikle, produsere, importere, distribuere, eksportere og omsette produkter omfattet av denne forskriften, som ved bruk ikke er helsemessig sikre for mennesker eller dyr.</article></article><article class="legalArticle" data-lovdata-URL="SF/forskrift/2008-11-03-1189/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></article><article class="legalArticle" data-lovdata-URL="SF/forskrift/2008-11-03-1189/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot andre produkter til injisering i huden i kosmetisk hensikt som inneholder visse stoffer</span></h3><article class="legalP" id="kapittel-2-paragraf-3-ledd-1">Det er forbudt å utvikle, produsere, importere, distribuere, eksportere og omsette annet produkt til injisering i huden i kosmetisk hensikt, jf. <a href="forskrift/2008-11-03-1189/§3">§ 3</a> punkt 3, som inneholder eller avgir ett eller flere av følgende stoffer:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">ingredienser eller kombinasjoner av ingredienser som er listet i vedlegg IIa, IIb og IIc til generell <a href="forskrift/1995-10-26-871">forskrift 26. oktober 1995 nr. 871</a> for produksjon, import og frambud mv av kosmetikk og kroppspleieprodukter.</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">kreftfremkallende, mutagene og reproduksjonstoksiske stoffer av kategori 1, 2 og 3 i henhold til vedlegg VI i <a href="forskrift/2002-07-16-1139">forskrift 16. juli 2002 nr. 1139</a> om klassifisering, merking mv. av farlige kjemikalier med senere endringer.</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">stoffer som er klassifisert som legemiddelstoff etter bestemmelser gitt i medhold av legemiddelloven, under hensyntagen til de unntak som følger av <a href="forskrift/1995-10-26-871">forskrift 26. oktober 1995 nr. 871</a> for produksjon, import og frambud mv av kosmetikk og kroppspleieprodukter,</article></article></li></ol></article><article class="changesToParent">Endret ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></article><article class="legalArticle" data-lovdata-URL="SF/forskrift/2008-11-03-1189/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot tatoveringsprodukter som ikke er sterile</span></h3><article class="legalP" id="kapittel-2-paragraf-4-ledd-1">Tatoveringsprodukter, jf. <a href="forskrift/2008-11-03-1189/§3">§ 3</a> punkt 2, skal være sterile. De skal oppbevares i lukket og tett emballasje, som opprettholder produktenes sterilitet frem til anvendelse.</article></article><article class="legalArticle" data-lovdata-URL="SF/forskrift/2008-11-03-1189/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot andre produkter til injisering i huden i kosmetisk hensikt som ikke er sterile</span></h3><article class="legalP" id="kapittel-2-paragraf-5-ledd-1">Andre produkter til injisering i huden i kosmetisk hensikt, jf. <a href="forskrift/2008-11-03-1189/§3">§ 3</a> punkt 3, skal være sterile. De skal oppbevares i lukket og tett emballasje, som opprettholder produktenes sterilitet frem til anvendelse.</article><article class="legalP" id="kapittel-2-paragraf-5-ledd-2">De skal oppbevares i emballasje beregnet for engangsbruk på en enkeltperson.</article><article class="legalP" id="kapittel-2-paragraf-5-ledd-3">Det er forbudt å utvikle, produsere, importere, distribuere, eksportere og omsette andre produkter til injisering i huden i kosmetisk hensikt som ikke tilfredsstiller kravene i første og andre ledd.</article><article class="legalP" id="kapittel-2-paragraf-5-ledd-4">Andre produkter til injisering i huden i kosmetisk hensikt skal injiseres eller påføres med utstyr som tilfredsstiller bestemmelsene i <a href="forskrift/1998-05-06-581">forskrift 6. mai 1998 nr. 581</a> om hygienekrav for frisør-, hudpleie, tatoverings- og hulltakingsvirksomhet m.v.</article></article><article class="legalArticle" data-lovdata-URL="SF/forskrift/2008-11-03-1189/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forbud mot testing på dyr</span></h3><article class="legalP" id="kapittel-2-paragraf-6-ledd-1">Det er forbudt å teste ferdigstilte produkter på dyr.</article><article class="legalP" id="kapittel-2-paragraf-6-ledd-2">Det er forbudt å teste ingredienser eller kombinasjoner av ingredienser i produkter på dyr, med mindre testing av de enkelte innholdsstoffer tillates etter generell <a href="forskrift/1995-10-26-871">forskrift 26. oktober 1995 nr. 871</a> for produksjon, import og frambud mv av kosmetikk og kroppspleieprodukter <a href="forskrift/1995-10-26-871/§6a">§ 6a</a> og <a href="forskrift/1995-10-26-871/§6b">§ 6b</a>, i samsvar med vedlegg IX.</article><article class="legalP" id="kapittel-2-paragraf-6-ledd-3">Det er forbudt å produsere og omsette produkter som er testet på dyr i strid med denne bestemmelsen.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2008-11-03-1189/KAPITTEL_3"><h2>Kapittel III. Merking</h2><article class="legalArticle" data-lovdata-URL="SF/forskrift/2008-11-03-1189/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Plassering og språk</span></h3><article class="legalP" id="kapittel-3-paragraf-1-ledd-1">Ved omsetning av et produkt skal både beholderen og emballasjen være påført opplysningene som nevnt i § 11–§ 16, dersom ikke annet er bestemt i denne forskriften. Disse opplysningene skal være lett synlige, lett leselige og vanskelige å fjerne.</article><article class="legalP" id="kapittel-3-paragraf-1-ledd-2">Opplysningene som nevnt i § 11–§ 15 skal gis på norsk eller et språk som i betydning og stavemåte likner norsk. Opplysningene i § 16, samt i en eventuell generell bruksanvisning, skal gis på et språk som er lett forståelig for vedkommende som skal anvende produktet.</article><article class="legalP" id="kapittel-3-paragraf-1-ledd-3">Første og annet ledd gjelder ikke for tatoveringsprodukter. For tatoveringsprodukter skal opplysningene i <a href="lov/2005-12-21-126/§11">§ 11</a>, <a href="lov/2005-12-21-126/§12">§ 12</a>, <a href="lov/2005-12-21-126/§13">§ 13</a> og <a href="lov/2005-12-21-126/§14">§ 14</a> annet ledd følge kravene til utforming, plassering og språk som framgår av bestemmelsene om tatoveringsprodukter i <a href="forskrift/2008-05-30-516/§1">forskrift 30. mai 2008 nr. 516 om registrering, vurdering, godkjenning og begrensning av kjemikalier (REACH-forskriften) § 1</a> jf. forordning <a href="eu/32006r1907">(EF) nr. 1907/2006</a> om registrering, vurdering og godkjenning av samt begrensninger for kjemikalier (REACH-forordningen).</article><article class="changesToParent">Endret ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></article><article class="legalArticle" data-lovdata-URL="SF/forskrift/2008-11-03-1189/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Navn og adresse</span></h3><article class="legalP" id="kapittel-3-paragraf-2-ledd-1">Firmanavn og fullstendig adresse, inkludert telefonnummer, til produsent og den virksomheten i Norge som er ansvarlig for markedsføringen av produktet, skal angis.</article><article class="legalP" id="kapittel-3-paragraf-2-ledd-2">Opplysningene kan forkortes, dersom forkortelsen gjør det mulig å identifisere virksomheten på enkel måte.</article></article><article class="legalArticle" data-lovdata-URL="SF/forskrift/2008-11-03-1189/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Innhold</span></h3><article class="legalP" id="kapittel-3-paragraf-3-ledd-1">Den nominelle mengde på pakkedagen skal angis i vekt eller volum, med unntak for emballasje til gratis vareprøver og pakninger til engangsprodukter.</article><article class="legalP" id="kapittel-3-paragraf-3-ledd-2">Angivelse av innholdet kan utelates for ferdigpakninger som vanligvis selges i flerstykksemballasje. Dersom antallet pakninger lett kan fastslås uten at emballasjen brytes, eller produktet vanligvis selges enkeltvis, er det ikke nødvendig å angi innholdet.</article></article><article class="legalArticle" data-lovdata-URL="SF/forskrift/2008-11-03-1189/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Holdbarhetsdato</span></h3><article class="legalP" id="kapittel-3-paragraf-4-ledd-1">Produktets holdbarhetsdato skal være den seneste dato produktet fortsatt er i samsvar med <a href="forskrift/2008-11-03-1189/§4">§ 4</a>, forutsatt at det oppbevares under egnede forhold frem til denne datoen.</article><article class="legalP" id="kapittel-3-paragraf-4-ledd-2">Om nødvendig skal det angis hvilke vilkår som må oppfylles for at den oppgitte holdbarhet skal sikres.</article><article class="legalP" id="kapittel-3-paragraf-4-ledd-3">Holdbarhetsdatoen skal angis ved ordene «må brukes innen utgangen av ...» etterfulgt av datoen eller en forklaring på hvor datoen er å finne på emballasjen.</article><article class="legalP" id="kapittel-3-paragraf-4-ledd-4">Datoangivelsen skal bestå av måned og årstall, i denne rekkefølge.</article></article><article class="legalArticle" data-lovdata-URL="SF/forskrift/2008-11-03-1189/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Spesielle forholdsregler som skal overholdes ved bruk</span></h3><article class="legalP" id="kapittel-3-paragraf-5-ledd-1">Spesielle forholdsregler som må overholdes for å sikre trygg bruk, skal angis ved hjelp av slik bruksanvisning og advarselsmerking som i det enkelte tilfelle er nødvendig for å sikre trygg bruk.</article><article class="legalP" id="kapittel-3-paragraf-5-ledd-2">Produkter skal være påført en erklæring som innestår for at innholdet i produktet er sterilt.</article><article class="legalP" id="kapittel-3-paragraf-5-ledd-3">Opplysningene i første og andre ledd kan, på grunn av produktets størrelse eller form, angis på etikett, vedlagt brosjyre, bånd eller kort som er festet til produktet.</article><article class="legalP" id="kapittel-3-paragraf-5-ledd-4">Første og tredje ledd gjelder ikke for tatoveringsprodukter.</article><article class="changesToParent">Endret ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></article><article class="legalArticle" data-lovdata-URL="SF/forskrift/2008-11-03-1189/§15" data-name="§15" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Identifikasjonsmerking</span></h3><article class="legalP" id="kapittel-3-paragraf-6-ledd-1">Partiets produksjonsnummer, eller annen referanse som gjør det mulig å identifisere produksjonen, skal angis. Disse opplysningene kan angis på produktets emballasje. Denne paragrafen gjelder ikke for tatoveringsprodukter.</article><article class="changesToParent">Endret ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></article><article class="legalArticle" data-lovdata-URL="SF/forskrift/2008-11-03-1189/§16" data-name="§16" id="kapittel-3-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ingredienser</span></h3><article class="legalP" id="kapittel-3-paragraf-7-ledd-1">Ingrediensene skal angis i form av en liste over disse i fallende rekkefølge, etter deres vekt på det tidspunkt de tilsettes produktet. Listen skal innledes med ordet «ingredienser» eller annen betegnelse godkjent av Mattilsynet. Det er tilstrekkelig at opplysningene kun angis på emballasjen, eller på beholderen dersom emballasje ikke benyttes.</article><article class="legalP" id="kapittel-3-paragraf-7-ledd-2">Dersom produktets størrelse eller form gjør det nødvendig, kan ingredienslisten angis på etikett, vedlagt brosjyre, bånd eller kort som er festet til produktet. Det skal gjøres oppmerksom på dette ved å påføre beholderen og emballasjen en henvisning til ingredienslisten.</article><article class="legalP" id="kapittel-3-paragraf-7-ledd-3">Følgende anses ikke som ingredienser:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-7-ledd-3-punkt-1"><article class="legalP" id="kapittel-3-paragraf-7-ledd-3-punkt-1-ledd-1">Tekniske hjelpestoff som brukes under produksjonen, men som ikke inngår i det ferdige produktet.</article></article></li><li data-name="2." value="2"><article class="listArticle" id="kapittel-3-paragraf-7-ledd-3-punkt-2"><article class="legalP" id="kapittel-3-paragraf-7-ledd-3-punkt-2-ledd-1">Stoffer som ikke er tilsatt med hensikt, men som er i produktet som følge av forurensning.</article></article></li></ol></article><article class="legalP" id="kapittel-3-paragraf-7-ledd-4">Denne paragrafen gjelder ikke for tatoveringsprodukter.</article><article class="changesToParent">Endret ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></article></section><section class="section" data-name="kapIV" id="kapittel-4" data-lovdata-URL="SF/forskrift/2008-11-03-1189/KAPITTEL_4"><h2>Kapittel IV. Markedsføring, varslings- og opplysningsplikt mv.</h2><article class="legalArticle" data-lovdata-URL="SF/forskrift/2008-11-03-1189/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Villedende markedsføring</span></h3><article class="legalP" id="kapittel-4-paragraf-1-ledd-1">Merking og presentasjon av, reklame for, og annen markedsføring av produkter skal være korrekt, gi mottakeren tilstrekkelig informasjon og ikke være egnet til å villede.</article><article class="legalP" id="kapittel-4-paragraf-1-ledd-2">Ved omsetning av et produkt skal det ikke benyttes tekster, betegnelser, varemerker, bilder eller andre tegn som gir produktet egenskaper det ikke har.</article></article><article class="legalArticle" data-lovdata-URL="SF/forskrift/2008-11-03-1189/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Varslings- og opplysningsplikt</span></h3><article class="legalP" id="kapittel-4-paragraf-2-ledd-1">Virksomheten skal straks varsle Mattilsynet ved mistanke om at et produkt ikke er helsemessig sikkert for mennesker eller dyr.</article><article class="legalP" id="kapittel-4-paragraf-2-ledd-2">Virksomheten skal, når Mattilsynet krever det, vederlagsfritt gi eller sende inn nødvendige opplysninger, prøvemateriale og resultater av gjennomførte analyser. Mattilsynet kan bestemme hvordan opplysningene skal gis, for eksempel når det gjelder form, detaljeringsgrad mv.</article><article class="legalP" id="kapittel-4-paragraf-2-ledd-3">Med sikte på hurtig og korrekt legebehandling i akutte forgiftningstilfeller, kan opplysninger som nevnt i første ledd utleveres til Helsedirektoratets giftinformasjon, under forutsetning av at opplysningene kun brukes i denne sammenheng.</article></article><article class="legalArticle" data-lovdata-URL="SF/forskrift/2008-11-03-1189/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Meldeplikt</span></h3><article class="legalP" id="kapittel-4-paragraf-3-ledd-1">Norsk produsent, eller importør av et produkt som er bestemt til omsetning på det norske markedet, skal på særskilt meldeskjema gi Mattilsynet melding om følgende:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Navn eller firmanavn, samt adresse til norsk produsent eller importør.</article></article></li><li data-name="2." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Produsent og produksjonsland.</article></article></li><li data-name="3." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Navn på aktuell produktserie.</article></article></li></ol></article><article class="legalP" id="kapittel-4-paragraf-3-ledd-2">Mattilsynet skal straks underrettes i tilfelle endringer av opplysningene som nevnt i punkt 1.</article></article><article class="legalArticle" data-lovdata-URL="SF/forskrift/2008-11-03-1189/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Dossier</span></h3><article class="legalP" id="kapittel-4-paragraf-4-ledd-1">Norsk produsent, eller importør av produkt som er bestemt til omsetning på det norske markedet, og markedsføringsansvarlig for produktet i Norge, skal forsikre seg om at Mattilsynet har enkel tilgang til følgende opplysninger, som skal forefinnes ved adressen angitt på etiketten i henhold til <a href="forskrift/2008-11-03-1189/§11">§ 11</a>:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">Den kvalitative og kvantitative sammensetningen av produktet.</article><article class="legalP" id="kapittel-4-paragraf-4-ledd-1-punkt-1-ledd-2">Når det gjelder tatoveringsprodukter, jf. <a href="forskrift/2008-11-03-1189/§3">§ 3</a> punkt 2, kan identifiseringen av fargestoffer som inngår som del av det ferdigstilte produktet, begrenses til handelsnavnet og leverandørens kodenummer for den fargeblandingen som er tilsatt produktet. I tillegg skal firmanavn og adresse til leverandøren av fargeblandingen være oppgitt.</article><article class="legalP" id="kapittel-4-paragraf-4-ledd-1-punkt-1-ledd-3">Når det gjelder andre produkter til injisering i huden i kosmetisk hensikt, jf. <a href="forskrift/2008-11-03-1189/§3">§ 3</a> punkt 3, kan identifiseringen av stoffer som inngår som del av det ferdigstilte produktet, begrenses til handelsnavnet og leverandørens kodenummer for den blandingen som er tilsatt produktet. I tillegg skal firmanavn og adresse til leverandøren av fargeblandingen være oppgitt.</article></article></li><li data-name="2." value="2"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">De fysisk-kjemiske spesifikasjoner for råstoffene og det ferdige produktet. Blant annet skal råstoffenes kjemiske renhet være angitt. Metode for sterilisering skal være angitt.</article></article></li><li data-name="3." value="3"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">Produksjonsmetoden i henhold til nasjonal eller internasjonal god produksjonspraksis for det aktuelle produktet.</article></article></li><li data-name="4." value="4"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">Dokumentasjon av helsemessig sikkerhet ved bruk av det ferdige produktet. Ved sikkerhetsvurderingen skal det tas hensyn til ingrediensenes generelle toksikologiske profil, kjemiske struktur og eksponeringsnivå. Det skal tas særlig hensyn til spesifikke eksponeringsegenskaper for de områdene på kroppen hvor produktet er ment for bruk. Det skal også tas hensyn til stoffenes evne til å bli opptatt i sirkulasjonssystemet og vevet, stoffenes evne til migrasjon og lagring i andre organer enn huden. Det skal også tas særlig hensyn til de grupper av befolkningen som produktet er ment for.</article><article class="legalP" id="kapittel-4-paragraf-4-ledd-1-punkt-4-ledd-2">Dersom et tatoveringsprodukt, jf. <a href="forskrift/2008-11-03-1189/§3">§ 3</a> punkt 2, produseres i flere land, kan produsenten selv velge ved hvilket produksjonssted disse opplysninger skal finnes tilgjengelige. Mattilsynet skal underrettes om hvilket sted som er valgt.</article></article></li><li data-name="5." value="5"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">Navn og adresse til de personer som er ansvarlige for dokumentasjonen som nevnt i nr. 4. Disse personene må ha eksamensbevis innen relevant fagområde som toksikologi, dermatologi, medisin eller liknende.</article></article></li><li data-name="6." value="6"><article class="listArticle" id="kapittel-4-paragraf-4-ledd-1-punkt-6"><article class="legalP" id="kapittel-4-paragraf-4-ledd-1-punkt-6-ledd-1">Eksisterende data om uønskede helsemessige effekter som skyldes bruk av produktet.</article></article></li><li data-name="7." value="7"><article class="listArticle" id="kapittel-4-paragraf-4-ledd-1-punkt-7"><article class="legalP" id="kapittel-4-paragraf-4-ledd-1-punkt-7-ledd-1">Data for forsøk utført av produsenten, dennes representanter eller leverandør i forbindelse med utvikling eller sikkerhetsevaluering av produktet eller dets bestanddeler.</article></article></li></ol></article><article class="legalP" id="kapittel-4-paragraf-4-ledd-2">Såfremt opplysningene som nevnt i nr. 1-7 ikke oppbevares hos adressat i Norge, må disse være tilgjengelige på enten norsk eller engelsk.</article><article class="legalP" id="kapittel-4-paragraf-4-ledd-3">Mattilsynet kan fastsette nærmere retningslinjer for gjennomføringen av bestemmelsene i denne paragrafen.</article></article><article class="legalArticle" data-lovdata-URL="SF/forskrift/2008-11-03-1189/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tilgjengelighet til sted, bistandsplikt m.m.</span></h3><article class="legalP" id="kapittel-4-paragraf-5-ledd-1">Virksomheten skal gi Mattilsynet uhindret tilgang til sted eller lokale der det foregår aktivitet som omfattes av denne forskriften, slik at Mattilsynet kan gjøre nødvendige undersøkelser. Utenlandske inspektører kan være med på inspeksjoner osv. når det er nødvendig for å oppfylle Norges internasjonale forpliktelser.</article><article class="legalP" id="kapittel-4-paragraf-5-ledd-2">Virksomheten skal vederlagsfritt stille nødvendige lokale, inventar, arbeidshjelp og redskap til disposisjon for utøvelsen av tilsyn og ellers yte hjelp og legge til rette for tilsyn.</article></article></section><section class="section" data-name="kapV" id="kapittel-5" data-lovdata-URL="SF/forskrift/2008-11-03-1189/KAPITTEL_5"><h2>Kapittel V. Administrative bestemmelser</h2><article class="legalArticle" data-lovdata-URL="SF/forskrift/2008-11-03-1189/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilsyn og vedtak</span></h3><article class="legalP" id="kapittel-5-paragraf-1-ledd-1">Mattilsynet fører tilsyn og kan fatte nødvendige vedtak om å forby utvikling, produksjon, import, bearbeiding, distribusjon, eksport og omsetning av et produkt, og om beslaglegging, destruksjon og stenging av virksomheten.</article><article class="legalP" id="kapittel-5-paragraf-1-ledd-2">Mattilsynet kan pålegge den som er ansvarlig for virksomheten å dekke faktiske kostnader i forbindelse med beslaglegging, destruksjon og stenging av virksomheten.</article><article class="legalP" id="kapittel-5-paragraf-1-ledd-3">Dersom påleggene ikke blir fulgt, dersom det er ukjent hvem som er ansvarlig eller dersom det er nødvendig å få gjennomført tiltak raskt, kan Mattilsynet selv gjennomføre tiltak som nevnt i første ledd. Tiltak kan gjennomføres på den ansvarliges regning. Skyldige beløp er tvangsgrunnlag for utlegg.</article></article><article class="legalArticle" data-lovdata-URL="SF/forskrift/2008-11-03-1189/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="SF/forskrift/2008-11-03-1189/§24" data-name="§24" id="kapittel-5-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Straff</span></h3><article class="legalP" id="kapittel-5-paragraf-3-ledd-1">Forsettlig eller uaktsom overtredelse av denne forskriften, eller av vedtak fattet i medhold av denne, er straffbar etter <a href="lov/2005-12-21-126/§21">kosmetikkloven § 21</a>.</article></article><article class="legalArticle" data-lovdata-URL="SF/forskrift/2008-11-03-1189/§25" data-name="§25" id="kapittel-5-paragraf-4"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Denne forskriften trer i kraft 1. januar 2009.</article></article></section><section class="section" data-name="vedleggI" id="kapittel-6" data-lovdata-URL="SF/forskrift/2008-11-03-1189/KAPITTEL_6"><h2>Vedlegg I: (Opphevet)</h2><article class="changesToParent">Opphevet ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></section><section class="section" data-name="vedleggII" id="kapittel-7" data-lovdata-URL="SF/forskrift/2008-11-03-1189/KAPITTEL_7"><h2>Vedlegg II: (Opphevet)</h2><article class="changesToParent">Opphevet ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></section><section class="section" data-name="vedleggIII" id="kapittel-8" data-lovdata-URL="SF/forskrift/2008-11-03-1189/KAPITTEL_8"><h2>Vedlegg III: (Opphevet)</h2><article class="changesToParent">Opphevet ved forskrift <a href="forskrift/2021-12-17-3721">17 des 2021 nr. 3721</a> (i kraft 5 jan 2022).</article></section></main></body></html>