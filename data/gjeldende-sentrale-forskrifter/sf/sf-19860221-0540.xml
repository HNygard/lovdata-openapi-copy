<!DOCTYPE html><html lang="no"><head><title>Forskrift om arbeidervern og arbeidsmiljø m.v. for sivil luftfart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1986-02-21-540</dd><dt class="dokid">DokumentID</dt><dd class="dokid">SF/forskrift/1986-02-21-540</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 1986 s</dd><dt class="dateInForce">I kraft fra</dt><dd class="dateInForce">1986-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2010-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2010-06-25-945">forskrift/2010-06-25-945</a> fra 2010-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§1-2">lov/2005-06-17-62/§1-2</a></li><li><a href="lov/2005-06-17-62/§20-2">lov/2005-06-17-62/§20-2</a></li></ul></dd><dt class="titleShort">Korttittel</dt><dd class="titleShort">Forskrift om arbeidsmiljø m.v. for luftfart</dd><dt class="title">Tittel</dt><dd class="title">Forskrift om arbeidervern og arbeidsmiljø m.v. for sivil luftfart.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 21. februar 1986 i medhold av <a href="lov/1977-02-04-4">lov av 4. februar 1977 nr. 4</a> om arbeidervern og arbeidsmiljø <a href="lov/1977-02-04-4/§2">§ 2</a> nr. 4. Fremmet av Kommunal- og arbeidsdepartementet. <br /><strong>Tilføyd hjemmel:</strong> <a href="lov/2005-06-17-62">Lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§1-2">§ 1-2</a> andre ledd bokstav b og <a href="lov/2005-06-17-62/§20-2">§ 20-2</a>. <br /><strong>Endret</strong> ved <a href="forskrift/2002-12-13-1497">forskrifter 13 des 2002 nr. 1497</a>, <a href="forskrift/2010-06-25-945">25 juni 2010 nr. 945</a>.</dd><dt class="refid">RefID</dt><dd class="refid">forskrift/1986-02-21-540</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeidervern og arbeidsmiljø m.v. for sivil luftfart.</a><ul class="tocSubUl"><li><a href="#kapittel-1" data-child-interval="§§ 1 – 2">Arbeidsmiljøloven og forskriftenes virkeområder.</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li></ul></li><li><a href="#kapittel-2" data-child-interval="§ 3">Arbeidsmiljøutvalg.</a><ul class="tocSubUl"><li><a href="#kapittel-2-paragraf-1">§ 3.</a></li></ul></li><li><a href="#kapittel-3" data-child-interval="§ 4">Unntak for verneombudets rett til å stanse farlig arbeid.</a><ul class="tocSubUl"><li><a href="#kapittel-3-paragraf-1">§ 4.</a></li></ul></li><li><a href="#kapittel-4" data-child-interval="§ 5">Unntak fra arbeidstakers plikt til å avbryte farlig arbeid.</a><ul class="tocSubUl"><li><a href="#kapittel-4-paragraf-1">§ 5.</a></li></ul></li><li><a href="#kapittel-5" data-child-interval="§ 6">Rett til omplassering ved graviditet.</a><ul class="tocSubUl"><li><a href="#kapittel-5-paragraf-1">§ 6.</a></li></ul></li><li><a href="#kapittel-6" data-child-interval="§ 7">Rett til fri ved svangerskap og fødsel.</a><ul class="tocSubUl"><li><a href="#kapittel-6-paragraf-1">§ 7.</a></li></ul></li><li><a href="#kapittel-7" data-child-interval="§ 8">Arbeidstid.</a><ul class="tocSubUl"><li><a href="#kapittel-7-paragraf-1">§ 8.</a></li></ul></li><li><a href="#kapittel-8" data-child-interval="§ 9">Tilsynet med loven.</a><ul class="tocSubUl"><li><a href="#kapittel-8-paragraf-1">§ 9.</a></li></ul></li><li><a href="#kapittel-9" data-child-interval="§§ 10 – 11">Forskrifter.</a><ul class="tocSubUl"><li><a href="#kapittel-9-paragraf-1">§ 10.</a></li><li><a href="#kapittel-9-paragraf-2">§ 11.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1986-02-21-540" id="dokument"><h1>Forskrift om arbeidervern og arbeidsmiljø m.v. for sivil luftfart.</h1><section class="section" id="kapittel-1" data-lovdata-URL="SF/forskrift/1986-02-21-540/KAPITTEL_1"><h2>Arbeidsmiljøloven og forskriftenes virkeområder.</h2><article class="legalArticle" data-lovdata-URL="SF/forskrift/1986-02-21-540/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Med de unntak og særregler som følger av denne forskriften, får arbeidsmiljøloven anvendelse for sivil luftfart og annen statsluftfart med offentligrettslig formål som omfattes av luftfartsloven og som drives av virksomhet i Norge.</article><article class="legalP" id="kapittel-1-paragraf-1-ledd-2">Samferdselsdepartementet eller den det bemyndiger kan i særlige tilfeller bestemme at arbeidsmiljøloven og denne forskriften ikke skal gjelde.</article><article class="legalP" id="kapittel-1-paragraf-1-ledd-3">Tvist om en virksomhet omfattes av første ledd i disse forskriftene, avgjøres av Samferdselsdepartementet eller den det bemyndiger.</article></article><article class="legalArticle" data-lovdata-URL="SF/forskrift/1986-02-21-540/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Reglene i <a href="lov/2005-06-17-62/§3-1">arbeidsmiljøloven § 3-1</a> annet ledd bokstav g, <a href="lov/2005-06-17-62/§3-2">§ 3-2</a>, <a href="lov/2005-06-17-62/§4-1">§ 4-1</a>, <a href="lov/2005-06-17-62/§4-2">§ 4-2</a>, <a href="lov/2005-06-17-62/§4-3">§ 4-3</a>, <a href="lov/2005-06-17-62/§4-4">§ 4-4</a>, <a href="lov/2005-06-17-62/§4-5">§ 4-5</a>, <a href="lov/2005-06-17-62/§4-6">§ 4-6</a> og <a href="lov/2005-06-17-62/§18-6">§ 18-6</a> kommer bare til anvendelse i den utstrekning forholdene ikke reguleres i eller i medhold av luftfartsloven.</article><article class="changesToParent">Endret ved <a href="forskrift/2010-06-25-945">forskrift 25 juni 2010 nr. 945</a> (i kraft 1 juli 2010).</article></article></section><section class="section" id="kapittel-2" data-lovdata-URL="SF/forskrift/1986-02-21-540/KAPITTEL_2"><h2>Arbeidsmiljøutvalg.</h2><article class="legalArticle" data-lovdata-URL="SF/forskrift/1986-02-21-540/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">Arbeidstakere som arbeider ombord i luftfartøy, deltar i valg til virksomhetens arbeidsmiljøutvalg på linje med de øvrige tilsatte i virksomheten.</article><article class="legalP" id="kapittel-2-paragraf-1-ledd-2">Arbeidsmiljøutvalg i virksomhet som driver sivil luftfart kan opprette eget underutvalg som skal behandle saker som berører luftfart.</article><article class="legalP" id="kapittel-2-paragraf-1-ledd-3">I virksomhet som jevnlig sysselsetter mer enn 20 arbeidstakere som arbeider ombord i luftfartøy, kan hver av partene kreve opprettet eget arbeidsmiljøutvalg for flyvende personell når disse arbeidstakerne ikke blir representert i virksomhetens arbeidsmiljøutvalg.</article></article></section><section class="section" id="kapittel-3" data-lovdata-URL="SF/forskrift/1986-02-21-540/KAPITTEL_3"><h2>Unntak for verneombudets rett til å stanse farlig arbeid.</h2><article class="legalArticle" data-lovdata-URL="SF/forskrift/1986-02-21-540/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-3-paragraf-1-ledd-1"><a href="lov/2005-06-17-62/§6-3">Arbeidsmiljøloven § 6-3</a> om verneombudets rett til å stanse farlig arbeid gjelder ikke for luftfart.</article><article class="changesToParent">Endret ved <a href="forskrift/2010-06-25-945">forskrift 25 juni 2010 nr. 945</a> (i kraft 1 juli 2010).</article></article></section><section class="section" id="kapittel-4" data-lovdata-URL="SF/forskrift/1986-02-21-540/KAPITTEL_4"><h2>Unntak fra arbeidstakers plikt til å avbryte farlig arbeid.</h2><article class="legalArticle" data-lovdata-URL="SF/forskrift/1986-02-21-540/§5" data-name="§5" id="kapittel-4-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-4-paragraf-1-ledd-1"><a href="lov/2005-06-17-62/§2-3">Arbeidsmiljøloven § 2-3</a> annet ledd bokstav c om arbeidstakers plikt til å avbryte farlig arbeid, gjelder ikke for luftfart.</article><article class="changesToParent">Endret ved <a href="forskrift/2010-06-25-945">forskrift 25 juni 2010 nr. 945</a> (i kraft 1 juli 2010).</article></article></section><section class="section" id="kapittel-5" data-lovdata-URL="SF/forskrift/1986-02-21-540/KAPITTEL_5"><h2>Rett til omplassering ved graviditet.</h2><article class="legalArticle" data-lovdata-URL="SF/forskrift/1986-02-21-540/§6" data-name="§6" id="kapittel-5-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-5-paragraf-1-ledd-1">Når en arbeidstaker ikke kan tjenestegjøre ombord i luftfartøy på grunn av graviditet, skal arbeidsgiver så langt det er mulig, iverksette de nødvendige tiltak for at arbeidstakeren skal kunne få et annet høvelig arbeid i denne perioden.</article></article></section><section class="section" id="kapittel-6" data-lovdata-URL="SF/forskrift/1986-02-21-540/KAPITTEL_6"><h2>Rett til fri ved svangerskap og fødsel.</h2><article class="legalArticle" data-lovdata-URL="SF/forskrift/1986-02-21-540/§7" data-name="§7" id="kapittel-6-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-6-paragraf-1-ledd-1">Arbeidstaker om bord i luftfartøy som vil gjøre bruk av retten til permisjon etter <a href="lov/2005-06-17-62/§12-5">arbeidsmiljøloven § 12-5</a> første ledd, skal varsle arbeidsgiver snarest mulig, og senest 6 uker i forveien.</article><article class="legalP" id="kapittel-6-paragraf-1-ledd-2">For øvrig gjelder arbeidsmiljølovens bestemmelser om rett til fri ved svangerskap og fødsel.</article><article class="changesToParent">Endret ved <a href="forskrift/2010-06-25-945">forskrift 25 juni 2010 nr. 945</a> (i kraft 1 juli 2010).</article></article></section><section class="section" id="kapittel-7" data-lovdata-URL="SF/forskrift/1986-02-21-540/KAPITTEL_7"><h2>Arbeidstid.</h2><article class="legalArticle" data-lovdata-URL="SF/forskrift/1986-02-21-540/§8" data-name="§8" id="kapittel-7-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-7-paragraf-1-ledd-1"><a href="lov/2005-06-17-62/kap10">Arbeidsmiljøloven kap. 10</a>, med unntak av <a href="lov/2005-06-17-62/§10-2">§ 10-2</a> fjerde ledd, gjelder ikke for flyvende personell.</article><article class="legalP" id="kapittel-7-paragraf-1-ledd-2">Samferdselsdepartementet eller den det bemyndiger, kan fastsette bestemmelser om arbeidstid.</article><article class="changesToParent">Endret ved <a href="forskrift/2010-06-25-945">forskrift 25 juni 2010 nr. 945</a> (i kraft 1 juli 2010).</article></article></section><section class="section" id="kapittel-8" data-lovdata-URL="SF/forskrift/1986-02-21-540/KAPITTEL_8"><h2>Tilsynet med loven.</h2><article class="legalArticle" data-lovdata-URL="SF/forskrift/1986-02-21-540/§9" data-name="§9" id="kapittel-8-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-8-paragraf-1-ledd-1">Luftfartstilsynet fører tilsyn med gjennomføringen av arbeidsmiljølovens bestemmelser i samsvar med denne forskriften.</article><article class="changesToParent">Endret ved <a href="forskrift/2010-06-25-945">forskrift 25 juni 2010 nr. 945</a> (i kraft 1 juli 2010).</article></article></section><section class="section" id="kapittel-9" data-lovdata-URL="SF/forskrift/1986-02-21-540/KAPITTEL_9"><h2>Forskrifter.</h2><article class="legalArticle" data-lovdata-URL="SF/forskrift/1986-02-21-540/§10" data-name="§10" id="kapittel-9-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-9-paragraf-1-ledd-1">For at forskrifter gitt i medhold av arbeidsmiljøloven skal gjelde for luftfart som faller inn under forskriften her, må Kongen fastsette<sup class="footnotereference" data-footnotereferencevalue="1" data-unique-footnote-counter="1">1</sup> dette særskilt.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ved <a href="forskrift/1986-02-21-539">res. 21. februar 1986 nr. 539</a> er bestemt at forskrift om verneombud og arbeidsmiljøutvalg, fastsatt 29. april 1977, og forskrift om tvangsmulkt, fastsatt 3. juni 1977, gjøres gjeldende for luftfart som omfattes av arbeidsmiljøloven, fra 1. april 1986. Ved <a href="forskrift/2002-12-13-1497">res. 13. desember 2002 nr. 1497</a> er bestemt at <a href="forskrift/1996-12-06-1127">forskrift av 6. desember 1996 nr. 1127</a> om systematisk helse-, miljø- og sikkerhetsarbeid i virksomheter gjøres gjeldende for luftfart som omfattes av arbeidsmiljøloven, fra 1. januar 2003.</article></footer></article><article class="legalArticle" data-lovdata-URL="SF/forskrift/1986-02-21-540/§11" data-name="§11" id="kapittel-9-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-9-paragraf-2-ledd-1">Disse forskriftene trer i kraft 1. april 1986.</article></article></section></main></body></html>