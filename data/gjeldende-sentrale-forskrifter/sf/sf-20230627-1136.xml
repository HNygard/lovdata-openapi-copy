<!DOCTYPE html><html lang="nb"><head><title>Midlertidig forskrift om midlertidig godkjenning av ordinære barnehager og midlertidig tilskudd for enklere bosetting av fordrevne fra Ukraina og flyktninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-27-1136</dd><dt class="dokid">DokumentID</dt><dd class="dokid">SF/forskrift/2023-06-27-1136</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2023-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-06-27-1382">forskrift/2024-06-27-1382</a> fra 2024-08-01</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-64/§14">lov/2005-06-17-64/§14</a></li><li><a href="lov/2005-06-17-64/§19">lov/2005-06-17-64/§19</a></li></ul></dd><dt class="dateOfPublication">Kunngjort</dt><dd class="dateOfPublication">2023-06-28 15:10</dd><dt class="title">Tittel</dt><dd class="title">Midlertidig forskrift om midlertidig godkjenning av ordinære barnehager og midlertidig tilskudd for enklere bosetting av fordrevne fra Ukraina og flyktninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 27. juni 2023 med hjemmel i <a href="lov/2005-06-17-64/§14">lov 17. juni 2005 nr. 64 om barnehager (barnehageloven) § 14</a> fjerde ledd og <a href="lov/2005-06-17-64/§19">§ 19</a> tredje ledd. <br /><strong>Endret</strong> ved forskrift <a href="forskrift/2024-06-27-1382">27 juni 2024 nr. 1382</a> (i kraft 1 aug 2024).</dd><dt class="refid">RefID</dt><dd class="refid">forskrift/2023-06-27-1136</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Midlertidig forskrift om midlertidig godkjenning av ordinære barnehager og midlertidig tilskudd for enklere bosetting av fordrevne fra Ukraina og flyktninger</a><ul class="tocSubUl"><li><a href="#paragraf-1">§ 1. Midlertidig godkjenning av nye ordinære barnehager</a></li><li><a href="#paragraf-2">§ 2. Midlertidig godkjenning av utvidelse av godkjente ordinære barnehager</a></li><li><a href="#paragraf-3">§ 3. Midlertidig tilskudd til private barnehager med midlertidig godkjenning</a></li><li><a href="#paragraf-4">§ 4. Klage</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-06-27-1136" id="dokument"><h1>Midlertidig forskrift om midlertidig godkjenning av ordinære barnehager og midlertidig tilskudd for enklere bosetting av fordrevne fra Ukraina og flyktninger</h1><article class="legalArticle" data-lovdata-URL="SF/forskrift/2023-06-27-1136/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Midlertidig godkjenning av nye ordinære barnehager</span></h2><article class="legalP" id="paragraf-1-ledd-1">Hvis det er behov for barnehageplasser som følge av bosetting av mange fordrevne fra Ukraina eller flyktninger, kan kommunen etter søknad fatte vedtak om midlertidig godkjenning av nye ordinære barnehager for inntil 3 år i samsvar med kravene i <a href="lov/2005-06-17-64/§14">barnehageloven § 14</a> første ledd.</article></article><article class="legalArticle" data-lovdata-URL="SF/forskrift/2023-06-27-1136/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Midlertidig godkjenning av utvidelse av godkjente ordinære barnehager</span></h2><article class="legalP" id="paragraf-2-ledd-1">Hvis det er behov for barnehageplasser som følge av bosetting av mange fordrevne fra Ukraina eller flyktninger, kan kommunen etter søknad fatte vedtak om midlertidig godkjenning av utvidelse av godkjente ordinære barnehager som er i drift for inntil 3 år i samsvar med kravene i <a href="lov/2005-06-17-64/§14">barnehageloven § 14</a> første ledd.</article><article class="legalP" id="paragraf-2-ledd-2">Reglene i <a href="lov/2005-06-17-64/§7a/ledd/1">barnehageloven § 7a første ledd</a> og <a href="lov/2005-06-17-64/§7a/ledd/3/bokstav/a">tredje ledd bokstav a</a> gjelder ikke for ordinære barnehager som øker antallet barnehageplasser etter første ledd i denne paragrafen og økningen fører til at eieren alene, sammen med nærstående eller selskap i samme konsern eier ordinære barnehager med til sammen 30 eller flere barn.</article><article class="changesToParent">Endret ved forskrift <a href="forskrift/2024-06-27-1382">27 juni 2024 nr. 1382</a> (i kraft 1 aug 2024).</article></article><article class="legalArticle" data-lovdata-URL="SF/forskrift/2023-06-27-1136/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Midlertidig tilskudd til private barnehager med midlertidig godkjenning</span></h2><article class="legalP" id="paragraf-3-ledd-1">Kommunen kan fatte vedtak om tilskudd til ordinære private barnehager tilsvarende lengden på vedtaket om midlertidig godkjenning etter <a href="forskrift/2023-06-27-1136/§1">§ 1</a> og <a href="forskrift/2023-06-27-1136/§2">§ 2</a> første ledd i samsvar med kravene i <a href="lov/2005-06-17-64/§19">barnehageloven § 19</a> første ledd.</article><article class="legalP" id="paragraf-3-ledd-2">Kommunen skal tildele tilskuddet i samsvar med <a href="forskrift/2015-10-09-1166">forskrift om tildeling av tilskudd til private barnehager</a>. Private barnehager skal i tillegg til rapportering etter <a href="forskrift/2015-10-09-1166/§12">forskrift om tildeling av tilskudd til private barnehager § 12</a> første ledd første punktum, fortløpende rapportere om inntak av nye barn, barnas alder og oppholdstid i barnehagen. Kommunen skal i disse tilfellene beregne tilskuddet til de private barnehagene på nytt.</article></article><article class="legalArticle" data-lovdata-URL="SF/forskrift/2023-06-27-1136/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klage</span></h2><article class="legalP" id="paragraf-4-ledd-1">Kommunens vedtak etter forskriften her kan påklages til statsforvalteren.</article></article><article class="legalArticle" data-lovdata-URL="SF/forskrift/2023-06-27-1136/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. august 2023.</article></article></main></body></html>