<!DOCTYPE html><html lang="nb"><head><title>Forskrift om tilskudd til distriktsplaner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-20-1069</dd><dt class="dokid">DokumentID</dt><dd class="dokid">SF/forskrift/2024-06-20-1069</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-24-1283">forskrift/2025-06-24-1283</a> fra 2025-07-01</dd><dt class="basedOn">Hjemmel</dt><dd class="basedOn"><ul><li><a href="lov/2007-06-15-40/§82a">lov/2007-06-15-40/§82a</a></li></ul></dd><dt class="dateOfPublication">Kunngjort</dt><dd class="dateOfPublication">2024-06-20 15:20</dd><dt class="title">Tittel</dt><dd class="title">Forskrift om tilskudd til distriktsplaner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. juni 2024 til gjennomføring av Stortingets årlige vedtak om reindriftsavtalen. <br /><strong>Tilføyd hjemmel:</strong> <a href="lov/2007-06-15-40/§82a">Lov 15. juni 2007 nr. 40 om reindrift (reindriftsloven) § 82a</a>. <br /><strong>Endret</strong> ved forskrift  <a href="forskrift/2025-06-24-1283">24 juni 2025 nr. 1283</a> (i kraft 1 juli 2025).</dd><dt class="refid">RefID</dt><dd class="refid">forskrift/2024-06-20-1069</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til distriktsplaner</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Vilkår for tilskudd</a></li><li><a href="#paragraf-3">§ 3. Tilskuddets størrelse</a></li><li><a href="#paragraf-4">§ 4. Krav til søknad</a></li><li><a href="#paragraf-5">§ 5. Rapportering</a></li><li><a href="#paragraf-6">§ 6. Utbetaling</a></li><li><a href="#paragraf-7">§ 7. Opplysningsplikt</a></li><li><a href="#paragraf-8">§ 8. Retting av feilutbetalinger</a></li><li><a href="#paragraf-9">§ 9. Avkorting og tilbakeholdelse</a></li><li><a href="#paragraf-10">§ 10. Innkreving av tilbakebetalings- eller avkortingsbeløp</a></li><li><a href="#paragraf-11">§ 11. Klageadgang</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-06-20-1069" id="dokument"><h1>Forskrift om tilskudd til distriktsplaner</h1><article class="legalArticle" data-lovdata-URL="SF/forskrift/2024-06-20-1069/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddet skal bidra til at reinbeitedistrikter og reinlag har oppdaterte distriktsplaner og reindriftsplaner.</article></article><article class="legalArticle" data-lovdata-URL="SF/forskrift/2024-06-20-1069/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for tilskudd</span></h2><article class="legalP" id="paragraf-2-ledd-1">Tilskuddet kan innvilges til reinbeitedistrikter og reinlag som utarbeider distriktsplaner og reindriftsplaner eller reviderer eksisterende planer.</article><article class="legalP" id="paragraf-2-ledd-2">Distriktsplan skal utarbeides i henhold til <a href="lov/2007-06-15-40/§62">reindriftsloven § 62</a>.</article><article class="legalP" id="paragraf-2-ledd-3">Distriktsplan eller reindriftsplan skal være vedtatt senest ett år etter at tilskudd er innvilget. Landbruksdirektoratet kan i særlige tilfeller gi dispensasjon fra tidsfristen.</article></article><article class="legalArticle" data-lovdata-URL="SF/forskrift/2024-06-20-1069/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddets størrelse</span></h2><article class="legalP" id="paragraf-3-ledd-1">Det kan innvilges tilskudd på inntil 40&#xa0;000 kroner til arbeidet med distriktsplan eller reindriftsplan.</article><article class="legalP" id="paragraf-3-ledd-2">For reinbeitedistrikt 16 kan det innvilges tilskudd på inntil 60&#xa0;000 kroner.</article></article><article class="legalArticle" data-lovdata-URL="SF/forskrift/2024-06-20-1069/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad</span></h2><article class="legalP" id="paragraf-4-ledd-1">Søknad sendes til Landbruksdirektoratet på eget skjema.</article><article class="legalP" id="paragraf-4-ledd-2">Søker er ansvarlig for at søknaden er fullstendig og korrekt utfylt.</article></article><article class="legalArticle" data-lovdata-URL="SF/forskrift/2024-06-20-1069/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering</span></h2><article class="legalP" id="paragraf-5-ledd-1">Tilskuddsmottaker skal innen tre måneder etter at distriktsplan eller reindriftsplan er vedtatt sende inn rapport til Landbruksdirektoratet, som skal omfatte en redegjørelse for bruken av tilskuddet og vedtatt distriktsplan eller reindriftsplan.</article><article class="legalP" id="paragraf-5-ledd-2">Landbruksdirektoratet kan i særlige tilfeller gi utsatt frist for rapportering.</article></article><article class="legalArticle" data-lovdata-URL="SF/forskrift/2024-06-20-1069/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utbetaling</span></h2><article class="legalP" id="paragraf-6-ledd-1">Landbruksdirektoratet kan utbetale 50 prosent av tilskuddet ved innvilgelsen. Resterende blir utbetalt etter at Landbruksdirektoratet har godkjent tilskuddsmottakers rapportering.</article></article><article class="legalArticle" data-lovdata-URL="SF/forskrift/2024-06-20-1069/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt</span></h2><article class="legalP" id="paragraf-7-ledd-1">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendige for å kunne forvalte tilskuddsordningen.</article></article><article class="legalArticle" data-lovdata-URL="SF/forskrift/2024-06-20-1069/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Retting av feilutbetalinger</span></h2><article class="legalP" id="paragraf-8-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="legalArticle" data-lovdata-URL="SF/forskrift/2024-06-20-1069/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avkorting og tilbakeholdelse</span></h2><article class="legalP" id="paragraf-9-ledd-1">Dersom tilskuddsmottaker uaktsomt har gitt uriktige eller ufullstendige opplysninger i søknaden, som har eller ville ha dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="paragraf-9-ledd-2">Dersom tilskuddsmottaker uaktsomt eller forsettlig driver eller har drevet sin virksomhet i strid med lover eller forskrifter for reindriftsnæringen, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article></article><article class="legalArticle" data-lovdata-URL="SF/forskrift/2024-06-20-1069/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innkreving av tilbakebetalings- eller avkortingsbeløp</span></h2><article class="legalP" id="paragraf-10-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter <a href="forskrift/2024-06-20-1069/§8">§ 8</a> eller avkorting etter <a href="forskrift/2024-06-20-1069/§9">§ 9</a>, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="paragraf-10-ledd-2">Krav fra reindriftsmyndighetene kan motregnes i tilskuddsutbetalinger til tilskuddsmottakeren.</article><article class="legalP" id="paragraf-10-ledd-3">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av <a href="lov/1976-12-17-100/§3">§ 3 i lov 17. desember 1976 nr. 100 om renter ved forsinket betaling m.m</a>.</article></article><article class="legalArticle" data-lovdata-URL="SF/forskrift/2024-06-20-1069/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klageadgang</span></h2><article class="legalP" id="paragraf-11-ledd-1">Vedtak etter denne forskrift kan påklages til Landbruks- og matdepartementet etter <a href="lov/1967-02-10">forvaltningslovens</a> regler.</article></article><article class="legalArticle" data-lovdata-URL="SF/forskrift/2024-06-20-1069/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. juli 2024.</article></article></main></body></html>