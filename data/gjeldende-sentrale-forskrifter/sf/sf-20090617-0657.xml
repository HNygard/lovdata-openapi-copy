<!DOCTYPE html><html lang="no"><head><title>Forskrift om tilskudd ved frakt av rein i forbindelse med slakting</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-17-657</dd><dt class="dokid">DokumentID</dt><dd class="dokid">SF/forskrift/2009-06-17-657</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2009 hefte 6</dd><dt class="dateInForce">I kraft fra</dt><dd class="dateInForce">2009-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-24-1283">forskrift/2025-06-24-1283</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2008-06-19-711">forskrift/2008-06-19-711</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-06-15-40/§82a">lov/2007-06-15-40/§82a</a></li></ul></dd><dt class="dateOfPublication">Kunngjort</dt><dd class="dateOfPublication">2009-06-19 14:30</dd><dt class="title">Tittel</dt><dd class="title">Forskrift om tilskudd ved frakt av rein i forbindelse med slakting</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 17. juni 2009 med hjemmel i Stortingets årlige vedtak om reindriftsavtalen. <br /><strong>Tilføyd hjemmel:</strong> <a href="lov/2007-06-15-40/§82a">Lov 15. juni 2007 nr. 40 om reindrift (reindriftsloven) § 82a</a>. <br /><strong>Endret</strong> ved <a href="forskrift/2010-06-14-890">forskrifter 14 juni 2010 nr. 890</a>, <a href="forskrift/2012-06-19-597">19 juni 2012 nr. 597</a>, <a href="forskrift/2013-05-30-623">30 mai 2013 nr. 623</a>, <a href="forskrift/2013-11-28-1372">28 nov 2013 nr. 1372</a>, <a href="forskrift/2014-06-06-734">6 juni 2014 nr. 734</a>, <a href="forskrift/2014-06-12-774">12 juni 2014 nr. 774</a>, <a href="forskrift/2016-06-21-756">21 juni 2016 nr. 756</a>, <a href="forskrift/2017-06-23-983">23 juni 2017 nr. 983</a>, <a href="forskrift/2018-06-26-1027">26 juni 2018 nr. 1027</a>, <a href="forskrift/2019-06-20-850">20 juni 2019 nr. 850</a> (i kraft 1 juli 2019), <a href="forskrift/2020-06-29-1426">29 juni 2020 nr. 1426</a> (i kraft 1 juli 2020), <a href="forskrift/2021-06-22-2269">22 juni 2021 nr. 2269</a> (i kraft 1 juli 2021), <a href="forskrift/2021-10-04-2924">4 okt 2021 nr. 2924</a>, <a href="forskrift/2022-06-20-1094">20 juni 2022 nr. 1094</a> (i kraft 1 juli 2022), <a href="forskrift/2023-06-21-1013">21 juni 2023 nr. 1013</a> (i kraft 1 juli 2023), <a href="forskrift/2024-06-20-1062">20 juni 2024 nr. 1062</a> (i kraft 1 juli 2024), <a href="forskrift/2025-06-24-1283">24 juni 2025 nr. 1283</a> (i kraft 1 juli 2025).</dd><dt class="refid">RefID</dt><dd class="refid">forskrift/2009-06-17-657</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd ved frakt av rein i forbindelse med slakting</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Vilkår</a></li><li><a href="#paragraf-3">§ 3. Beregning av tilskudd</a></li><li><a href="#paragraf-4">§ 4. Krav til søknad</a></li><li><a href="#paragraf-5">§ 4a. Rapportering frakt</a></li><li><a href="#paragraf-6">§ 5. Saksbehandling</a></li><li><a href="#paragraf-7">§ 6. Opplysningsplikt og kontroll</a></li><li><a href="#paragraf-8">§ 7. Retting av feilutbetalinger</a></li><li><a href="#paragraf-9">§ 8. Avkorting mv.</a></li><li><a href="#paragraf-10">§ 9. Innkreving av tilbakebetalings- eller avkortingsbeløp</a></li><li><a href="#paragraf-11">§ 10. Administrasjon og klageadgang</a></li><li><a href="#paragraf-12">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-06-17-657" id="dokument"><h1>Forskrift om tilskudd ved frakt av rein i forbindelse med slakting</h1><article class="legalArticle" data-lovdata-URL="SF/forskrift/2009-06-17-657/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskudd ved frakt av reinslakt skal bidra til utjevning av pris på reinkjøtt til reineiere i ulike reinbeitedistrikter og reinlag, samt bidra til effektiv slakting og omsetning av reinkjøtt. Tilskuddet skal også bidra til økt slakteuttak før innflytting til høst- og vinterbeiter.</article><article class="changesToParent">Endret ved <a href="forskrift/2013-05-30-623">forskrifter 30 mai 2013 nr. 623</a> (i kraft 1 juli 2013), <a href="forskrift/2021-06-22-2269">22 juni 2021 nr. 2269</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2009-06-17-657/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">Tilskudd for frakt av levende rein i perioden 15. august t.o.m. 31. desember kan innvilges til den som første gang kjøper råvaren fra reineier. Videre kan det innvilges tilskudd for frakt av slakteskrotter i perioden 15. august t.o.m. 31. mars til den som første gang kjøper råvaren fra reineier. Ved direktesalg fra reineier til forbruker eller detaljist kan tilskudd innvilges til reineier.</article><article class="legalP" id="paragraf-2-ledd-2">For at tilskudd skal kunne innvilges etter denne forskrift må<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">reinen være fraktet minst 25 kilometer, enten fra samlingsgjerdet til godkjent slakteri, eller fra godkjent slakteri til videreforedlingsbedrift,</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">reinen slaktes på et godkjent slakteri,</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">den som slakter rein oppfylle de krav som stilles til rapportering i gjeldende forskrift om rapportering av slaktet rein og lagerbeholdning,</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">transportør og motorvogn som anvendes til transport av levende rein inneha nødvendige godkjenninger, herunder også tilfredsstille samtlige krav i forskrift om næringsmessig transport av dyr.</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">opplysninger om reinen må være sendt Landbruksdirektoratet etter forskrift om rapportering av slakt og lagerbeholdning.</article></article></li></ol></article><article class="changesToParent">Endret ved <a href="forskrift/2013-05-30-623">forskrifter 30 mai 2013 nr. 623</a> (i kraft 1 juli 2013), <a href="forskrift/2014-06-06-734">6 juni 2014 nr. 734</a> (i kraft 1 juli 2014), <a href="forskrift/2016-06-21-756">21 juni 2016 nr. 756</a> (i kraft 1 juli 2016), <a href="forskrift/2017-06-23-983">23 juni 2017 nr. 983</a> (i kraft 1 juli 2017), <a href="forskrift/2019-06-20-850">20 juni 2019 nr. 850</a> (i kraft 1 juli 2019), <a href="forskrift/2020-06-29-1426">29 juni 2020 nr. 1426</a> (i kraft 1 juli 2020), <a href="forskrift/2021-10-04-2924">4 okt 2021 nr. 2924</a>, <a href="forskrift/2022-06-20-1094">20 juni 2022 nr. 1094</a> (i kraft 1 juli 2022), <a href="forskrift/2023-06-21-1013">21 juni 2023 nr. 1013</a> (i kraft 1 juli 2023), <a href="forskrift/2024-06-20-1062">20 juni 2024 nr. 1062</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2009-06-17-657/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av tilskudd</span></h2><article class="legalP" id="paragraf-3-ledd-1">For frakt av levende rein og frakt av skrotter i perioden 15. august t.o.m. 31. desember er tilskuddssatsen 50 kroner per dyr.</article><article class="legalP" id="paragraf-3-ledd-2">Tilskuddssatsen for frakt av skrott i perioden 1. januar t.o.m. 31. mars er 40 kroner per dyr.</article><article class="legalP" id="paragraf-3-ledd-3">Det kan ikke gis mer enn ett tilskudd per rein.</article><article class="changesToParent">Endret ved <a href="forskrift/2012-06-19-597">forskrifter 19 juni 2012 nr. 597</a>, <a href="forskrift/2013-05-30-623">30 mai 2013 nr. 623</a> (i kraft 1 juli 2013), <a href="forskrift/2016-06-21-756">21 juni 2016 nr. 756</a> (i kraft 1 juli 2016), <a href="forskrift/2019-06-20-850">20 juni 2019 nr. 850</a> (i kraft 1 juli 2019), <a href="forskrift/2023-06-21-1013">21 juni 2023 nr. 1013</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2009-06-17-657/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad</span></h2><article class="legalP" id="paragraf-4-ledd-1">Den som søker om frakttilskudd skal benytte søknadsskjema fastsatt av Landbruksdirektoratet og rapportere i henhold til <a href="forskrift/2009-06-17-657/§4a">§ 4a</a>.</article><article class="legalP" id="paragraf-4-ledd-2">Frist for søknad om frakttilskudd og rapportering i henhold til <a href="forskrift/2009-06-17-657/§4a">§ 4a</a> er tre måneder etter at fraktoppdraget er utført.</article><article class="changesToParent">Endret ved <a href="forskrift/2010-06-14-890">forskrifter 14 juni 2010 nr. 890</a> (i kraft 1 juli 2010), <a href="forskrift/2013-11-28-1372">28 nov 2013 nr. 1372</a>, <a href="forskrift/2014-06-12-774">12 juni 2014 nr. 774</a> (i kraft 1 juli 2014), <a href="forskrift/2016-06-21-756">21 juni 2016 nr. 756</a> (i kraft 1 juli 2016), <a href="forskrift/2019-06-20-850">20 juni 2019 nr. 850</a> (i kraft 1 juli 2019), <a href="forskrift/2023-06-21-1013">21 juni 2023 nr. 1013</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2009-06-17-657/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Rapportering frakt</span></h2><article class="legalP" id="paragraf-5-ledd-1">Opplysningene overføres til Landbruksdirektoratet, i den form som kreves innenfor de rapporteringssystemer som Landbruksdirektoratet benytter.</article><article class="legalP" id="paragraf-5-ledd-2">Den som skal søke om frakttilskudd skal rapportere:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">slaktenummer,</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">hentested,</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">leveringssted,</article></article></li><li data-name="d." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">fraktet som skrott/levende,</article></article></li><li data-name="e." value="5"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">fraktdato.</article></article></li></ol></article><article class="legalP" id="paragraf-5-ledd-3">Landbruksdirektoratet kan i særlige tilfeller fravike kravene til rapportering.</article><article class="changesToParent">Tilføyd ved forskrift <a href="forskrift/2023-06-21-1013">21 juni 2023 nr. 1013</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2009-06-17-657/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandling</span></h2><article class="legalP" id="paragraf-6-ledd-1">Landbruksdirektoratet avgjør søknaden og anviser tilskuddet til utbetaling.</article><article class="changesToParent">Endret ved <a href="forskrift/2013-11-28-1372">forskrifter 28 nov 2013 nr. 1372</a>, <a href="forskrift/2014-06-12-774">12 juni 2014 nr. 774</a> (i kraft 1 juli 2014), <a href="forskrift/2016-06-21-756">21 juni 2016 nr. 756</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2009-06-17-657/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendig for å kunne forvalte tilskuddordningene, eller for å kunne oppfylle reindriftsavtalen.</article><article class="legalP" id="paragraf-7-ledd-2">Reindriftsmyndighetene fører tilsyn med at utbetalinger av tilskudd er riktige, og har adgang til all bokføring, korrespondanse og opptegnelser som vedkommer tilskuddet. For virksomheter som er pålagt revisjonsplikt kan det kreves revidert regnskap over utgiftene.</article><article class="legalP" id="paragraf-7-ledd-3">Reindriftsmyndighetene kan foreta stedlig kontroll hos tilskuddsmottakeren.</article><article class="changesToParent">Endret ved <a href="forskrift/2013-11-28-1372">forskrifter 28 nov 2013 nr. 1372</a>, <a href="forskrift/2014-06-12-774">12 juni 2014 nr. 774</a> (i kraft 1 juli 2014), <a href="forskrift/2016-06-21-756">21 juni 2016 nr. 756</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2009-06-17-657/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Retting av feilutbetalinger</span></h2><article class="legalP" id="paragraf-8-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article><article class="changesToParent">Endret ved <a href="forskrift/2013-11-28-1372">forskrifter 28 nov 2013 nr. 1372</a>, <a href="forskrift/2014-06-06-734">6 juni 2014 nr. 734</a> (i kraft 1 juli 2014), <a href="forskrift/2016-06-21-756">21 juni 2016 nr. 756</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2009-06-17-657/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avkorting mv.</span></h2><article class="legalP" id="paragraf-9-ledd-1">Dersom tilskuddsmottaker uaktsomt eller forsettlig har gitt feil eller mangelfulle opplysninger i søknaden som har eller ville dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="paragraf-9-ledd-2">Dersom tilskuddsmottaker i henhold til Reindriftsmyndighetenes vedtak driver eller har drevet sin virksomhet i strid med lover eller forskrifter for reindriftsnæringen, og det er utvist uaktsomhet eller forsett, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article><article class="changesToParent">Endret ved <a href="forskrift/2016-06-21-756">forskrift 21 juni 2016 nr. 756</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2009-06-17-657/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Innkreving av tilbakebetalings- eller avkortingsbeløp</span></h2><article class="legalP" id="paragraf-10-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter <a href="forskrift/2009-06-17-657/§7">§ 7</a> eller avkorting etter <a href="forskrift/2009-06-17-657/§8">§ 8</a>, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="paragraf-10-ledd-2">Dersom tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article><article class="changesToParent">Endret ved <a href="forskrift/2016-06-21-756">forskrifter 21 juni 2016 nr. 756</a> (i kraft 1 juli 2016), <a href="forskrift/2018-06-26-1027">26 juni 2018 nr. 1027</a> (i kraft 1 juli 2018).</article></article><article class="legalArticle" data-lovdata-URL="SF/forskrift/2009-06-17-657/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Administrasjon og klageadgang</span></h2><article class="legalP" id="paragraf-11-ledd-1">Landbruksdirektoratet fatter vedtak om tilskudd. Søknader skal behandles etter regelverket som var gjeldende da fraktoppdraget ble utført. Vedtak fattet av Landbruksdirektoratet etter denne forskriften kan påklages til Landbruks- og matdepartementet etter <a href="lov/1967-02-10">forvaltningslovens</a> regler.</article><article class="changesToParent">Tilføyd ved <a href="forskrift/2016-06-21-756">forskrift 21 juni 2016 nr. 756</a> (i kraft 1 juli 2016), endret ved forskrift <a href="forskrift/2023-06-21-1013">21 juni 2023 nr. 1013</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2009-06-17-657/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft 1. juli 2009. Samtidig oppheves <a href="forskrift/2008-06-19-711">forskrift 19. juni 2008 nr. 711</a> om tilskudd ved frakt av reinslakt.</article><article class="changesToParent">Endret ved <a href="forskrift/2016-06-21-756">forskrift 21 juni 2016 nr. 756</a> (i kraft 1 juli 2016, tidligere § 9).</article></article></main></body></html>