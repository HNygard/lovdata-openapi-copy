<!DOCTYPE html><html lang="no"><head><title>Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene og etter lov av 13. desember 1991 nr. 81 om sosiale tjenester m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-27-792</dd><dt class="dokid">DokumentID</dt><dd class="dokid">SF/forskrift/2003-06-27-792</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Sosialpolitisk avd.</li></ul></dd><dt class="publishedIn">Publisert i</dt><dd class="publishedIn">I 2003 hefte 10</dd><dt class="dateInForce">I kraft fra</dt><dd class="dateInForce">2003-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-02-27-358">forskrift/1997-02-27-358</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1982-11-19-66/§6-9">lov/1982-11-19-66/§6-9</a></li><li><a href="lov/1991-12-13-81/§2-1">lov/1991-12-13-81/§2-1</a></li><li><a href="lov/1991-12-13-81/§4-6">lov/1991-12-13-81/§4-6</a></li><li><a href="lov/2011-06-24-30/§13-2">lov/2011-06-24-30/§13-2</a></li></ul></dd><dt class="dateOfPublication">Kunngjort</dt><dd class="dateOfPublication">2003-07-01</dd><dt class="lastupdated">Rettet</dt><dd class="lastupdated">2024-02-07 (tilføyd hjemmel)</dd><dt class="titleShort">Korttittel</dt><dd class="titleShort">Kvalitetsforskrift for pleie- og omsorgstjenestene</dd><dt class="title">Tittel</dt><dd class="title">Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene og etter lov av 13. desember 1991 nr. 81 om sosiale tjenester m.v.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. juni 2003 med hjemmel i <a href="lov/1982-11-19-66">lov av 19. november 1982 nr. 66</a> om helsetjenesten i kommunene <a href="lov/1982-11-19-66/§6-9">§ 6-9</a> og <a href="lov/1991-12-13-81">lov av 13. desember 1991 nr. 81</a> om sosiale tjenester m.v. <a href="lov/1991-12-13-81/§2-1">§ 2-1</a> tredje ledd og <a href="lov/1991-12-13-81/§4-6">§ 4-6</a>. Fremmet av Sosialdepartementet. <br /> <strong>Tilføyd hjemmel</strong>: <a href="lov/2011-06-24-30/§13-2">Lov om kommunale helse- og omsorgstjenester m.m. (helse- og omsorgstjenesteloven) § 13-2</a>.</dd><dt class="refid">RefID</dt><dd class="refid">forskrift/2003-06-27-792</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene og etter lov av 13. desember 1991 nr. 81 om sosiale tjenester m.v.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Oppgaver og innhold i tjenestene</a></li><li><a href="#paragraf-4">§ 4. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-06-27-792" id="dokument"><h1>Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene og etter lov av 13. desember 1991 nr. 81 om sosiale tjenester m.v.</h1><article class="legalArticle" data-lovdata-URL="SF/forskrift/2003-06-27-792/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til å sikre at personer som mottar pleie- og omsorgstjenester etter kommunehelsetjenesteloven og sosialtjenesteloven får ivaretatt sine grunnleggende behov med respekt for det enkelte menneskets selvbestemmelsesrett, egenverd og livsførsel.</article></article><article class="legalArticle" data-lovdata-URL="SF/forskrift/2003-06-27-792/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften kommer til anvendelse ved kommunens gjennomføring av pleie- og omsorgstjenester, uavhengig av hvor tjenesten utføres. Dersom deler av disse tjenestene utføres av private, skal kommunen ved avtale sikre seg at denne forskriften også blir fulgt i den private partens utførelse av tjenestene.</article></article><article class="legalArticle" data-lovdata-URL="SF/forskrift/2003-06-27-792/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgaver og innhold i tjenestene</span></h2><article class="legalP" id="paragraf-3-ledd-1">Kommunen skal etablere et system av prosedyrer som søker å sikre at:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">tjenesteapparatet og tjenesteyterne kontinuerlig tilstreber at den enkelte bruker får de tjenester vedkommende har behov for til rett tid, og i henhold til individuell plan når slik finnes</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">det gis et helhetlig, samordnet og fleksibelt tjenestetilbud som ivaretar kontinuitet i tjenesten</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">brukere av pleie- og omsorgstjenester, og eventuelt pårørende/verge/hjelpeverge, medvirker ved utforming eller endring av tjenestetilbudet. Den enkelte bruker gis medbestemmelse i forbindelse med den daglige utførelse av tjenestene.</article></article></li></ul></article><article class="legalP" id="paragraf-3-ledd-2">For å løse de oppgaver som er nevnt foran skal kommunen utarbeide skriftlige nedfelte prosedyrer som søker å sikre at brukere av pleie- og omsorgstjenester får tilfredsstilt grunnleggende behov. Med det menes bl.a.:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">oppleve respekt, forutsigbarhet og trygghet i forhold til tjenestetilbudet</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">selvstendighet og styring av eget liv</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">fysiologiske behov som tilstrekkelig næring (mat og drikke), variert og helsefremmende kosthold og rimelig valgfrihet i forhold til mat</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">sosiale behov som mulighet for samvær, sosial kontakt, fellesskap og aktivitet</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">følge en normal livs- og døgnrytme, og unngå uønsket og unødig sengeopphold</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">mulighet for ro og skjermet privatliv</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-7"><article class="legalP" id="paragraf-3-ledd-2-punkt-7-ledd-1">få ivaretatt personlig hygiene og naturlige funksjoner (toalett)</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-8"><article class="legalP" id="paragraf-3-ledd-2-punkt-8-ledd-1">mulighet til selv å ivareta egenomsorg</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-9"><article class="legalP" id="paragraf-3-ledd-2-punkt-9-ledd-1">en verdig livsavslutning i trygge og rolige omgivelser</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-10"><article class="legalP" id="paragraf-3-ledd-2-punkt-10-ledd-1">nødvendig medisinsk undersøkelse og behandling, rehabilitering, pleie og omsorg tilpasset den enkeltes tilstand</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-11"><article class="legalP" id="paragraf-3-ledd-2-punkt-11-ledd-1">nødvendig tannbehandling og ivaretatt munnhygiene</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-12"><article class="legalP" id="paragraf-3-ledd-2-punkt-12-ledd-1">tilbud tilrettelagt for personer med demens og andre som selv har vanskelig for å formulere sine behov</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-13"><article class="legalP" id="paragraf-3-ledd-2-punkt-13-ledd-1">tilpasset hjelp ved måltider og nok tid og ro til å spise</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-14"><article class="legalP" id="paragraf-3-ledd-2-punkt-14-ledd-1">tilpasset hjelp ved av- og påkledning</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-15"><article class="legalP" id="paragraf-3-ledd-2-punkt-15-ledd-1">tilbud om eget rom ved langtidsopphold</article></article></li><li data-li-identifier="-" data-name="-"><article class="listArticle" id="paragraf-3-ledd-2-punkt-16"><article class="legalP" id="paragraf-3-ledd-2-punkt-16-ledd-1">tilbud om varierte og tilpassede aktiviteter.</article></article></li></ul></article></article><article class="legalArticle" data-lovdata-URL="SF/forskrift/2003-06-27-792/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h2><article class="legalP" id="paragraf-4-ledd-1">Denne forskrift trer i kraft 1. juli 2003. Fra samme tidspunkt oppheves <a href="forskrift/1997-02-27-358">forskrift av 27. februar 1997 nr. 358</a> om kvalitet i pleie- og omsorgstjenestene for tjenesteyting etter <a href="lov/1982-11-19-66">lov av 19. november 1982 nr. 66</a> om helsetjenesten i kommunene, fastsatt av Sosial- og helsedepartementet med hjemmel i <a href="lov/1982-11-19-66">lov av 19. november 1982 nr. 66</a> om helsetjenesten i kommunene <a href="lov/1982-11-19-66/§6-9">§ 6-9</a>.</article></article></main></body></html>