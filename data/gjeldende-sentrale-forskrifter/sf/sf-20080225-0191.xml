<!DOCTYPE html><html lang="no"><head><title>Forskrift om investeringstilskudd til omsorgsboliger og sykehjemsplasser fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-25-191</dd><dt class="dokid">DokumentID</dt><dd class="dokid">SF/forskrift/2008-02-25-191</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdelingen</li></ul></dd><dt class="publishedIn">Publisert i</dt><dd class="publishedIn">I 2008 hefte 2</dd><dt class="dateInForce">I kraft fra</dt><dd class="dateInForce">2008-02-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-05</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-05-188">forskrift/2024-02-05-188</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-05-29-30/§1">lov/2009-05-29-30/§1</a></li><li><a href="lov/2009-05-29-30/§10">lov/2009-05-29-30/§10</a></li></ul></dd><dt class="titleShort">Korttittel</dt><dd class="titleShort">Forskrift om investeringstilskudd fra Husbanken</dd><dt class="title">Tittel</dt><dd class="title">Forskrift om investeringstilskudd til omsorgsboliger og sykehjemsplasser fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 25. februar 2008 med hjemmel i <a href="lov/1946-03-01-3">lov 1. mars 1946 nr. 3</a> om Den Norske Stats Husbank <a href="lov/1946-03-01-3/§1">§ 1</a> og <a href="lov/1946-03-01-3/§21">§ 21</a>. <br /><strong>Tilføyd hjemmel:</strong> <a href="lov/2009-05-29-30">Lov 29. mai 2009 nr. 30</a> om Husbanken <a href="lov/2009-05-29-30/§1">§ 1</a>, <a href="lov/2009-05-29-30/§10">§ 10</a>. <br /><strong>Endret</strong> ved forskrifter <a href="forskrift/2010-03-19-436">19 mars 2010 nr. 436</a> (bl.a. tittel), <a href="forskrift/2011-05-25-552">25 mai 2011 nr. 552</a>, <a href="forskrift/2012-05-30-473">30 mai 2012 nr. 473</a>, <a href="forskrift/2013-05-02-432">2 mai 2013 nr. 432</a>, <a href="forskrift/2021-09-17-2821">17 sep 2021 nr. 2821</a>, <a href="forskrift/2024-02-05-188">5 feb 2024 nr. 188</a>.</dd><dt class="refid">RefID</dt><dd class="refid">forskrift/2008-02-25-191</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om investeringstilskudd til omsorgsboliger og sykehjemsplasser fra Husbanken</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hva det kan gis tilskudd til</a></li><li><a href="#paragraf-3">§ 3. Hvem som kan få tilskudd</a></li><li><a href="#paragraf-4">§ 4. Utmålingsregler</a></li><li><a href="#paragraf-5">§ 5. Prioriteringer</a></li><li><a href="#paragraf-6">§ 6. (Opphevet)</a></li><li><a href="#paragraf-7">§ 7. Krav om tilbakebetaling</a></li><li><a href="#paragraf-8">§ 8. Retningslinjer for tildeling av tilskudd</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-02-25-191" id="dokument"><h1>Forskrift om investeringstilskudd til omsorgsboliger og sykehjemsplasser fra Husbanken</h1><article class="legalArticle" data-lovdata-URL="SF/forskrift/2008-02-25-191/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddene skal stimulere kommunene til å fornye og øke tilbudet av sykehjemsplasser og omsorgsboliger for personer med behov for heldøgns helse- og omsorgstjenester, uavhengig av alder, diagnose eller funksjonshemming.</article><article class="changesToParent">Endret ved <a href="forskrift/2013-05-02-432">forskrift 2 mai 2013 nr. 432</a>.</article></article><article class="legalArticle" data-lovdata-URL="SF/forskrift/2008-02-25-191/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hva det kan gis tilskudd til</span></h2><article class="legalP" id="paragraf-2-ledd-1">Tilskuddet kan gis til å fremskaffe:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">plass i institusjon, herunder sykehjem etter <a href="lov/2011-06-24-30/§3-2/ledd/1/nummer/6/bokstav/c">helse- og omsorgstjenesteloven § 3-2 første ledd nr. 6 bokstav c</a></article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">omsorgsbolig til personer med behov for heldøgns helse- og omsorgstjenester, tilrettelagt for at slike tjenester kan ytes etter <a href="lov/2011-06-24-30/§3-2/ledd/1/nummer/6/bokstav/c">helse- og omsorgstjenestelovens § 3-2 første ledd nr. 6 bokstav c</a></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">fellesareal i tilknytning til eksisterende omsorgsboliger for å oppnå heldøgnstjeneste, og lokaler for dagaktivitetstilbud</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">døgnomsorgsplasser til personer med behov for øyeblikkelig hjelp etter <a href="lov/2011-06-24-30/§3-2/ledd/1/nummer/6/bokstav/c">helse- og omsorgstjenestelovens § 3-2 første ledd nr. 6 bokstav c</a>, jf. også <a href="lov/2011-06-24-30/§3-5">§ 3-5</a>.</article></article></li></ol></article><article class="changesToParent">Endret ved <a href="forskrift/2011-05-25-552">forskrifter 25 mai 2011 nr. 552</a>, <a href="forskrift/2012-05-30-473">30 mai 2012 nr. 473</a>, <a href="forskrift/2024-02-05-188">5 feb 2024 nr. 188</a>.</article></article><article class="legalArticle" data-lovdata-URL="SF/forskrift/2008-02-25-191/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan få tilskudd</span></h2><article class="legalP" id="paragraf-3-ledd-1">Tilskuddet kan bare gis til kommuner.</article><article class="legalP" id="paragraf-3-ledd-2">Kommunene skal disponere omsorgsboligene og sykehjemsplassene i minst 30 år. Også helseforetak kan disponere plasser, dersom tilbud om heldøgns helse- og omsorgstjenester ved disse plassene skjer i samarbeid med kommuner. Disponering av slike plasser forutsetter en klar fordeling av ansvar for plassene mellom partene, og at helseforetaket forplikter seg til å finansiere driften av plassene de har ansvaret for.</article><article class="changesToParent">Endret ved <a href="forskrift/2011-05-25-552">forskrifter 25 mai 2011 nr. 552</a>, <a href="forskrift/2013-05-02-432">2 mai 2013 nr. 432</a>.</article></article><article class="legalArticle" data-lovdata-URL="SF/forskrift/2008-02-25-191/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utmålingsregler</span></h2><article class="legalP" id="paragraf-4-ledd-1">Departementet fastsetter størrelsen på tilskuddene.</article></article><article class="legalArticle" data-lovdata-URL="SF/forskrift/2008-02-25-191/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prioriteringer</span></h2><article class="legalP" id="paragraf-5-ledd-1">Tilskuddsmidlene fordeles ut fra prioriteringer gitt av departementet.</article></article><article class="legalArticle" data-lovdata-URL="SF/forskrift/2008-02-25-191/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet)</span></h2><article class="changesToParent">Endret ved forskrift <a href="forskrift/2021-09-17-2821">17 sep 2021 nr. 2821</a>, opphevet ved forskrift <a href="forskrift/2024-02-05-188">5 feb 2024 nr. 188</a>.</article></article><article class="legalArticle" data-lovdata-URL="SF/forskrift/2008-02-25-191/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav om tilbakebetaling</span></h2><article class="legalP" id="paragraf-7-ledd-1">Dersom forutsetningene for tilskuddet ikke er overholdt, kan Husbanken kreve tilbake hele eller deler av tilskuddet.</article></article><article class="legalArticle" data-lovdata-URL="SF/forskrift/2008-02-25-191/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Retningslinjer for tildeling av tilskudd</span></h2><article class="legalP" id="paragraf-8-ledd-1">Husbanken gir nærmere retningslinjer for gjennomføringen av ordningen i overensstemmelse med føringer fra departementet.</article></article><article class="legalArticle" data-lovdata-URL="SF/forskrift/2008-02-25-191/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article></main></body></html>