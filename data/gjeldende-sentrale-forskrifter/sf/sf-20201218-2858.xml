<!DOCTYPE html><html lang="no"><head><title>Forskrift om lovpålagte forsikringer mv. som er tegnet i britiske foretak og adgangen til å yte forsikringstjenester mv. etter utløpet av overgangsperioden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-2858</dd><dt class="dokid">DokumentID</dt><dd class="dokid">SF/forskrift/2020-12-18-2858</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2019-04-10-471">forskrift/2019-04-10-471</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2020-11-27-131/§3">lov/2020-11-27-131/§3</a></li></ul></dd><dt class="dateOfPublication">Kunngjort</dt><dd class="dateOfPublication">2020-12-18 19:00</dd><dt class="titleShort">Korttittel</dt><dd class="titleShort">Forskrift om lovpålagte forsikringer mv. som er tegnet i britiske foretak og adgangen til å yte forsikringstjenester mv. etter utløpet av overgangsperioden</dd><dt class="title">Tittel</dt><dd class="title">Forskrift om lovpålagte forsikringer mv. som er tegnet i britiske foretak og adgangen til å yte forsikringstjenester mv. etter utløpet av overgangsperioden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. desember 2020 med hjemmel i <a href="lov/2020-11-27-131/§3">lov 27. november 2020 nr. 131 om overgangsregler mv. ved Storbritannias uttreden fra Den europeiske union (brexit-loven) § 3</a>. Fremmet av Finansdepartementet.</dd><dt class="refid">RefID</dt><dd class="refid">forskrift/2020-12-18-2858</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om lovpålagte forsikringer mv. som er tegnet i britiske foretak og adgangen til å yte forsikringstjenester mv. etter utløpet av overgangsperioden</a><ul class="tocSubUl"><li><a href="#paragraf-1">§ 1. Lovpålagt forsikring mv. som er tegnet i et britisk foretak før utløpet av overgangsperioden</a></li><li><a href="#paragraf-2">§ 2. Midlertidig adgang til å yte forsikringstjenester mv. fra foretak i Storbritannia</a></li><li><a href="#paragraf-3">§ 3. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-18-2858" id="dokument"><h1>Forskrift om lovpålagte forsikringer mv. som er tegnet i britiske foretak og adgangen til å yte forsikringstjenester mv. etter utløpet av overgangsperioden</h1><article class="legalArticle" data-lovdata-URL="SF/forskrift/2020-12-18-2858/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovpålagt forsikring mv. som er tegnet i et britisk foretak før utløpet av overgangsperioden</span></h2><article class="legalP" id="paragraf-1-ledd-1">Der det etter lov eller forskrift er krav om forsikring, og slik forsikring er tegnet i et foretak som før utløpet av overgangsperioden, som fastsatt i <a href="lov/2019-03-29-8/§2">lov 29. mars 2019 nr. 8 om en overgangsperiode ved Storbritannias uttreden av EU § 2</a>, hadde tillatelse til å drive forsikringsvirksomhet i Norge basert på hjemlandstillatelse, jf. <a href="lov/2015-04-10-17/§5-2">finansforetaksloven § 5-2</a> og <a href="lov/2015-04-10-17/§5-5">§ 5-5</a>, skal forsikringen anses som tegnet i en EØS-stat frem til utløpet av forsikringstiden eller til et tidspunkt fastsatt av Finanstilsynet i medhold av annet ledd. Det samme gjelder for krav til garanti, sikkerhet eller lignende stilt av forsikringsforetak eller kredittinstitusjon.</article><article class="legalP" id="paragraf-1-ledd-2">Finanstilsynet kan i forskrift eller enkeltvedtak bestemme at forsikringer, garantier og sikkerhetsstillelser som nevnt i første ledd, som etter avtalen løper ut senere enn ett år etter utløpet av overgangsperioden, ikke lenger anses som tegnet i en EØS-stat, eller sette vilkår for at de fortsatt skal anses som tegnet i en EØS-stat.</article></article><article class="legalArticle" data-lovdata-URL="SF/forskrift/2020-12-18-2858/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Midlertidig adgang til å yte forsikringstjenester mv. fra foretak i Storbritannia</span></h2><article class="legalP" id="paragraf-2-ledd-1">Et foretak som før utløpet av overgangsperioden hadde tillatelse til å drive forsikringsvirksomhet i Norge basert på hjemlandstillatelse, jf. <a href="lov/2015-04-10-17/§5-2">finansforetaksloven § 5-2</a> og <a href="lov/2015-04-10-17/§5-5">§ 5-5</a>, kan etter utløpet av overgangsperioden fortsatt drive slik virksomhet, unntatt nytegning, fra forretningssted i Storbritannia eller Gibraltar overfor kunder i Norge uten tillatelse fra Finanstilsynet. Det samme gjelder for foretak med tillatelse til å stille garanti, sikkerhet eller lignende.</article><article class="legalP" id="paragraf-2-ledd-2">Finanstilsynet kan i forskrift eller enkeltvedtak fastsette nærmere bestemmelser om slik virksomhet, herunder fastsette at retten til å drive virksomhet som nevnt i første ledd skal opphøre. Det kan settes forskjellige opphørstidspunkter for forskjellige virksomheter. Finanstilsynet kan fastsette vilkår for virksomheten og gi pålegg om retting.</article></article><article class="legalArticle" data-lovdata-URL="SF/forskrift/2020-12-18-2858/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft 1. januar 2021. Fra samme tidspunkt oppheves <a href="forskrift/2019-04-10-471">forskrift 10. april 2019 nr. 471 forskrift om lovpålagte forsikringer mv. som er tegnet i britiske foretak og adgang til å yte forsikringstjenester mv. etter Det forente kongerike Storbritannia og Nord-Irlands (Storbritannia) uttreden fra Den europeiske union (EU)</a>.</article></article></main></body></html>