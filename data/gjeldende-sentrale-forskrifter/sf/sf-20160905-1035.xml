<!DOCTYPE html><html lang="no"><head><title>Forskrift om dyrevelferd ved fremvisning av dyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-05-1035</dd><dt class="dokid">DokumentID</dt><dd class="dokid">SF/forskrift/2016-09-05-1035</dd><dt class="ministry">Departement</dt><dd class="ministry"><ul><li>Nærings- og fiskeridepartementet, Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk (Ld.</li></ul></dd><dt class="publishedIn">Publisert i</dt><dd class="publishedIn">I 2016 hefte 12</dd><dt class="dateInForce">I kraft fra</dt><dd class="dateInForce">2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-01-19-133">forskrift/2021-01-19-133</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2012-03-27-261">forskrift/2012-03-27-261</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-97/§2">lov/2009-06-19-97/§2</a></li><li><a href="lov/2009-06-19-97/§6">lov/2009-06-19-97/§6</a></li><li><a href="lov/2009-06-19-97/§7">lov/2009-06-19-97/§7</a></li><li><a href="lov/2009-06-19-97/§8">lov/2009-06-19-97/§8</a></li><li><a href="lov/2009-06-19-97/§15">lov/2009-06-19-97/§15</a></li><li><a href="lov/2009-06-19-97/§19">lov/2009-06-19-97/§19</a></li><li><a href="lov/2009-06-19-97/§22">lov/2009-06-19-97/§22</a></li><li><a href="lov/2009-06-19-97/§23">lov/2009-06-19-97/§23</a></li><li><a href="lov/2009-06-19-97/§24">lov/2009-06-19-97/§24</a></li><li><a href="lov/2009-06-19-97/§26">lov/2009-06-19-97/§26</a></li><li><a href="lov/2009-06-19-97/§34">lov/2009-06-19-97/§34</a></li><li><a href="forskrift/2010-06-11-814">forskrift/2010-06-11-814</a></li></ul></dd><dt class="dateOfPublication">Kunngjort</dt><dd class="dateOfPublication">2016-09-06 13:20</dd><dt class="lastupdated">Rettet</dt><dd class="lastupdated">2021-01-21 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om dyrevelferd ved fremvisning av dyr</dd><dt class="title">Tittel</dt><dd class="title">Forskrift om dyrevelferd ved fremvisning av dyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Nærings- og fiskeridepartementet 5. september 2016 med hjemmel i <a href="lov/2009-06-19-97">lov 19. juni 2009 nr. 97</a> om dyrevelferd <a href="lov/2009-06-19-97/§2">§ 2</a>, <a href="lov/2009-06-19-97/§6">§ 6</a>, <a href="lov/2009-06-19-97/§7">§ 7</a>, <a href="lov/2009-06-19-97/§8">§ 8</a>, <a href="lov/2009-06-19-97/§15">§ 15</a>, <a href="lov/2009-06-19-97/§19">§ 19</a>, <a href="lov/2009-06-19-97/§22">§ 22</a>, <a href="lov/2009-06-19-97/§23">§ 23</a>, <a href="lov/2009-06-19-97/§24">§ 24</a>, <a href="lov/2009-06-19-97/§26">§ 26</a> og <a href="lov/2009-06-19-97/§34">§ 34</a>, jf. <a href="forskrift/2010-06-11-814">delegeringsvedtak 11. juni 2010 nr. 814</a>. <br /> <strong>Endret</strong> ved forskrift <a href="forskrift/2021-01-19-133">19 jan 2021 nr. 133</a>. <br /><strong>Rettelser:</strong> 21.01.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2016-09-05-1035</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om dyrevelferd ved fremvisning av dyr</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområdet</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 9">Kapittel 2. Generelle bestemmelser</a><ul class="tocSubUl"><li><a href="#kapittel-2-paragraf-1">§ 4. Tillatte dyrearter og tillatelse</a></li><li><a href="#kapittel-2-paragraf-2">§ 5. Kompetanse</a></li><li><a href="#kapittel-2-paragraf-3">§ 6. Forbud mot visse typer fremvisning</a></li><li><a href="#kapittel-2-paragraf-4">§ 7. Trening av dyr og gjennomføring av fremvisningen</a></li><li><a href="#kapittel-2-paragraf-5">§ 8. Levemiljø, tilsyn og stell</a></li><li><a href="#kapittel-2-paragraf-6">§ 9. Oppholdssted</a></li></ul></li><li><a href="#kapittel-3" data-child-interval="§§ 10 – 12">Kapittel 3. Melding og dokumentasjon</a><ul class="tocSubUl"><li><a href="#kapittel-3-paragraf-1">§ 10. Generelle krav til melding</a></li><li><a href="#kapittel-3-paragraf-2">§ 11. Tilleggskrav ved melding om dyrepark</a></li><li><a href="#kapittel-3-paragraf-3">§ 12. Dokumentasjon</a></li></ul></li><li><a href="#kapittel-4" data-child-interval="§§ 13 – 16">Kapittel 4. Spesielle bestemmelser om dyreparker</a><ul class="tocSubUl"><li><a href="#kapittel-4-paragraf-1">§ 13. Tilleggskrav for levemiljø og oppholdssted</a></li><li><a href="#kapittel-4-paragraf-2">§ 14. Helse</a></li><li><a href="#kapittel-4-paragraf-3">§ 15. Tekniske innretninger</a></li><li><a href="#kapittel-4-paragraf-4">§ 16. Brannsikring</a></li></ul></li><li><a href="#kapittel-5" data-child-interval="§§ 17 – 20">Kapittel 5. Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 17. Tilsyn og vedtak</a></li><li><a href="#kapittel-5-paragraf-2">§ 18. Dispensasjon</a></li><li><a href="#kapittel-5-paragraf-3">§ 19. Straff</a></li><li><a href="#kapittel-5-paragraf-4">§ 20. Ikrafttredelse</a></li></ul></li><li><a href="#kapittel-6">Vedlegg 1. Dyrearter som er tillatt i dyreparker og ved midlertidig fremvisning uten særlig tillatelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-09-05-1035" id="dokument"><h1>Forskrift om dyrevelferd ved fremvisning av dyr</h1><section class="section" data-name="kap1" id="kapittel-1" data-lovdata-URL="SF/forskrift/2016-09-05-1035/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2016-09-05-1035/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å ivareta god velferd og respekt for dyr som vises fremfor et publikum.</article></article><article class="legalArticle" data-lovdata-URL="SF/forskrift/2016-09-05-1035/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområdet</span></h3><article class="legalP" id="kapittel-1-paragraf-2-ledd-1">Forskriften omfatter hold og bruk av pattedyr, fugler, reptiler, amfibier, fisk, tifotkreps og blekksprut i sirkus og dyreparker og ved midlertidig fremvisning.</article><article class="legalP" id="kapittel-1-paragraf-2-ledd-2">Forskriften retter seg mot den ansvarlige for virksomheten, og enhver som steller, holder og bruker dyr i sirkus, dyreparker og midlertidig fremvisning.</article><article class="legalP" id="kapittel-1-paragraf-2-ledd-3">Forskriften gjelder ikke for tilfeller der fremvisning ikke er hovedformålet, herunder undervisning, avlsarbeid, konkurranser og prestasjonsprøver, omsetning av levende dyr og omsetning for humant konsum av fisk, tifotkreps og blekksprut.</article><article class="legalP" id="kapittel-1-paragraf-2-ledd-4"><a href="forskrift/2016-09-05-1035/§7">§ 7</a> første og femte ledd og <a href="forskrift/2016-09-05-1035/§12">§ 12</a> annet ledd bokstav b og c gjelder ikke for fisk, tifotkreps og blekksprut.</article><article class="legalP" id="kapittel-1-paragraf-2-ledd-5">Forskriften gjelder ikke for Svalbard, Jan Mayen og bilandene</article></article><article class="legalArticle" data-lovdata-URL="SF/forskrift/2016-09-05-1035/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1"><i>sirkus:</i> alle former for omreisende forestillinger der dyr fremvises for publikum</article></article></li><li data-name="b." value="2"><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1"><i>dyrepark:</i> alle former for stasjonære og varige anlegg der dyr holdes for å fremvises for publikum; herunder dyrehager, kommersielle akvarier og besøksgårder</article></article></li><li data-name="c." value="3"><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1"><i>midlertidig fremvisning:</i> når dyr fremvises for publikum i en avgrenset periode utenfor sine vante omgivelser, med eller uten oppstalling på stedet over natten.</article></article></li></ol></article></section><section class="section" data-name="kap2" id="kapittel-2" data-lovdata-URL="SF/forskrift/2016-09-05-1035/KAPITTEL_2"><h2>Kapittel 2. Generelle bestemmelser</h2><article class="legalArticle" data-lovdata-URL="SF/forskrift/2016-09-05-1035/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tillatte dyrearter og tillatelse</span></h3><article class="legalP" id="kapittel-2-paragraf-1-ledd-1">Dyr som fremgår av vedlegg 1 til denne forskriften, kan fremvises i dyreparker og ved midlertidig fremvisning uten særskilt tillatelse. Melding om fremvisning skal sendes i tråd med <a href="forskrift/2016-09-05-1035/kap3">kapittel 3</a>.</article><article class="legalP" id="kapittel-2-paragraf-1-ledd-2">Dyreparker kan søke om tillatelse fra Mattilsynet til å fremvise andre arter enn de som fremgår av vedlegg 1.</article><article class="legalP" id="kapittel-2-paragraf-1-ledd-3">Sirkus som skal vise frem dyr, må søke om tillatelse fra Mattilsynet.</article><article class="legalP" id="kapittel-2-paragraf-1-ledd-4">Søknad om tillatelse skal i tillegg til opplysninger som fremgår av <a href="forskrift/2016-09-05-1035/§10">§ 10</a> andre ledd, inneholde beskrivelser av:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">dyreart og antall dyr</article></article></li><li data-name="b." value="2"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">personalets kunnskap om og ferdigheter i tilsyn med og håndtering og stell av dyrearten</article></article></li><li data-name="c." value="3"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">nødvendige tiltak for å ivareta god velferd for dyrearten.</article></article></li></ol></article><article class="legalP" id="kapittel-2-paragraf-1-ledd-5">Tillatelse etter denne forskriften fritar ikke for plikt til å påse at fremvisning er tillatt etter annet regelverk.</article><article class="legalP" id="kapittel-2-paragraf-1-ledd-6">Dyrene kan ikke tas inn i dyreparken eller fremvises i sirkuset før Mattilsynet har gitt tillatelse.</article></article><article class="legalArticle" data-lovdata-URL="SF/forskrift/2016-09-05-1035/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kompetanse</span></h3><article class="legalP" id="kapittel-2-paragraf-2-ledd-1">Den ansvarlige for fremvisningen skal sørge for at dyrene får tilsyn og stell av et tilstrekkelig antall personer med nødvendige kunnskaper og ferdigheter til å kunne ivareta dyrenes fysiologiske og atferdsmessige behov. Personer som trener og viser frem dyr, skal også ha slike kunnskaper og ferdigheter.</article></article><article class="legalArticle" data-lovdata-URL="SF/forskrift/2016-09-05-1035/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot visse typer fremvisning</span></h3><article class="legalP" id="kapittel-2-paragraf-3-ledd-1">Det er forbudt å fremvise dyr i aktiviteter som innebærer fare for unødige påkjenninger og belastninger for dyrene, herunder:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">kamper mellom dyr og mellom mennesker og dyr</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">falkonering</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">rodeo.</article></article></li></ol></article><article class="legalP" id="kapittel-2-paragraf-3-ledd-2">Det er forbudt å avlive dyr som underholdning.</article><article class="legalP" id="kapittel-2-paragraf-3-ledd-3">Dyr skal ikke fremvises i utstillingsvindu.</article></article><article class="legalArticle" data-lovdata-URL="SF/forskrift/2016-09-05-1035/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Trening av dyr og gjennomføring av fremvisningen</span></h3><article class="legalP" id="kapittel-2-paragraf-4-ledd-1">Dyrene skal være tilstrekkelig tamme og tilvendt forholdene under den aktuelle fremvisningen.</article><article class="legalP" id="kapittel-2-paragraf-4-ledd-2">Dyrene skal trenes og fremvises på en måte som ikke stresser, skremmer eller skader dem eller påfører dem andre unødige påkjenninger. All bruk av elektrisk strøm for å trene dyrene eller påvirke dem under fremvisning er forbudt.</article><article class="legalP" id="kapittel-2-paragraf-4-ledd-3">Dyr som viser vedvarende tegn til frykt eller stress, skal tas ut av treningen eller fremvisningen.</article><article class="legalP" id="kapittel-2-paragraf-4-ledd-4">Dyr skal ikke trenes eller fremvises hvis de er påvirket av midler eller behandling som kan gjøre dette dyrevelferdsmessig uforsvarlig.</article><article class="legalP" id="kapittel-2-paragraf-4-ledd-5">Syke, skadde, høydrektige og nyfødte dyr kan bare fremvises hvis det ikke går ut over dyrenes velferd. Slike dyr kan ikke fremvises i sirkus.</article><article class="legalP" id="kapittel-2-paragraf-4-ledd-6">Dyr kan bare benyttes som ridedyr dersom de er egnet til slik bruk ut fra bl.a. art, størrelse og alder.</article><article class="legalP" id="kapittel-2-paragraf-4-ledd-7">Fisk og blekksprut skal ikke tas opp av vannet for fremvisning. Dersom tifotkreps tas opp av vannet for fremvisning, skal oppholdet ute av vann ikke vare lenger enn forsvarlig ut fra arten og lufttemperaturen.</article></article><article class="legalArticle" data-lovdata-URL="SF/forskrift/2016-09-05-1035/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Levemiljø, tilsyn og stell</span></h3><article class="legalP" id="kapittel-2-paragraf-5-ledd-1">Dyrene skal ha nødvendig tilsyn og stell. Andre dyr enn fisk, tifotkreps og blekksprut skal etterses minst to ganger daglig.</article><article class="legalP" id="kapittel-2-paragraf-5-ledd-2">Dyrene skal ha tilstrekkelig fôr og drikkevann av god kvalitet som dekker deres ernæringsmessige, fysiologiske og atferdsmessige behov ut fra art, alder og tilstand.</article><article class="legalP" id="kapittel-2-paragraf-5-ledd-3">Dyrene skal ha muligheter for fri bevegelse, mosjon og utøvelse av naturlig atferd ut fra artens og individets behov. Dyrene skal ha tilstrekkelig plass og egnet underlag til både aktivitet og hvile, samt beskyttelse mot støy og ugunstige værforhold.</article><article class="legalP" id="kapittel-2-paragraf-5-ledd-4">Dyrene skal beskyttes mot sykdom og skade, og om nødvendig skal det utføres forebyggende helsestell. Dersom dyr blir syke eller skadet, skal de raskt gis forsvarlig behandling, og om nødvendig holdes adskilt fra de andre dyrene. Det skal tas nødvendige forholdsregler for å hindre smitte til og mellom dyrene. Dersom det kan føre til unødig lidelse for et dyr å leve videre, skal det avlives av en person som er kyndig i dette.</article><article class="legalP" id="kapittel-2-paragraf-5-ledd-5">Sosiale dyr skal holdes sammen med andre dyr, fortrinnsvis av samme art. Dyr som er fiendtlige mot hverandre, skal holdes forsvarlig adskilt og om nødvendig uten å kunne se, høre eller lukte hverandre. Rovdyr skal på samme måte holdes adskilt fra byttedyr.</article><article class="legalP" id="kapittel-2-paragraf-5-ledd-6">Innfanging og håndtering skal skje skånsomt uten å påføre dyrene skader eller unødig frykt eller stress, eller andre unødige påkjenninger.</article></article><article class="legalArticle" data-lovdata-URL="SF/forskrift/2016-09-05-1035/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oppholdssted</span></h3><article class="legalP" id="kapittel-2-paragraf-6-ledd-1">Oppholdsstedet skal være konstruert, innredet og vedlikeholdt slik at dyrene ikke utsettes for skader, unødig stress eller andre unødige påkjenninger. Strømførende innretninger skal ikke brukes for å regulere dyrenes atferd eller begrense deres bevegelsesfrihet innendørs. Bruk av kutrener på melkekyr er likevel tillatt i samsvar med <a href="forskrift/2004-04-22-665">forskrift 22. april 2004 nr. 665</a> om hold av storfe.</article><article class="legalP" id="kapittel-2-paragraf-6-ledd-2">Det skal være godt renhold der dyrene oppholder seg. Avfall og avføring skal fjernes på forsvarlig måte. Døde dyr skal fjernes så raskt som mulig.</article><article class="legalP" id="kapittel-2-paragraf-6-ledd-3">Oppholdsstedet skal ha nødvendig sikring mot at dyr kan rømme og mot rovdyr.</article><article class="legalP" id="kapittel-2-paragraf-6-ledd-4">Innendørs oppholdssted skal være konstruert og vedlikeholdt slik at risikoen for brann og for at dyr kan brenne inne, blir minst mulig. Dersom det ikke er åpenbart unødvendig, skal egnet brannslukkingsutstyr være tilgjengelig.</article><article class="legalP" id="kapittel-2-paragraf-6-ledd-5">Fugler av arter som naturlig vil vagle seg, skal ha mulighet for dette.</article><article class="legalP" id="kapittel-2-paragraf-6-ledd-6">Fisk, tifotkreps, blekksprut og andre vannlevende dyr skal ha tilstrekkelig vann av egnet kvalitet og temperatur, og med strømforhold tilpasset artens behov.</article><article class="legalP" id="kapittel-2-paragraf-6-ledd-7">Dyrene skal ha mulighet til å holde bekvem avstand til publikum og trekke seg unna uønsket oppmerksomhet, om nødvendig ved å søke skjul.</article><article class="legalP" id="kapittel-2-paragraf-6-ledd-8">Det skal være lett synlig informasjon på oppholdssteder for dyr der publikum har adgang om å ikke skremme dyrene, og om hvorvidt publikum kan berøre og fôre dyrene.</article></article></section><section class="section" data-name="kap3" id="kapittel-3" data-lovdata-URL="SF/forskrift/2016-09-05-1035/KAPITTEL_3"><h2>Kapittel 3. Melding og dokumentasjon</h2><article class="legalArticle" data-lovdata-URL="SF/forskrift/2016-09-05-1035/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Generelle krav til melding</span></h3><article class="legalP" id="kapittel-3-paragraf-1-ledd-1">Fremvisning av dyr skal være meldt til Mattilsynet senest 1 uke før fremvisningen starter. Endringer i opplysningene skal meldes til Mattilsynet så snart som mulig.</article><article class="legalP" id="kapittel-3-paragraf-1-ledd-2">Meldingen skal inneholde nødvendige og relevante opplysninger om:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">den ansvarlige for fremvisningen</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">navn på virksomheten</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">hvor fremvisningen skal skje</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">type fremvisning</article></article></li><li data-name="e." value="5"><article class="listArticle" id="kapittel-3-paragraf-1-ledd-2-punkt-5"><article class="legalP" id="kapittel-3-paragraf-1-ledd-2-punkt-5-ledd-1">dato for oppstart</article></article></li><li data-name="f." value="6"><article class="listArticle" id="kapittel-3-paragraf-1-ledd-2-punkt-6"><article class="legalP" id="kapittel-3-paragraf-1-ledd-2-punkt-6-ledd-1">for midlertidig fremvisning dato og klokkeslett for oppstart og slutt</article></article></li><li data-name="g." value="7"><article class="listArticle" id="kapittel-3-paragraf-1-ledd-2-punkt-7"><article class="legalP" id="kapittel-3-paragraf-1-ledd-2-punkt-7-ledd-1">dyrearter og antall dyr som skal fremvises</article></article></li><li data-name="h." value="8"><article class="listArticle" id="kapittel-3-paragraf-1-ledd-2-punkt-8"><article class="legalP" id="kapittel-3-paragraf-1-ledd-2-punkt-8-ledd-1">opprinnelsessted til dyrene.</article></article></li></ol></article><article class="legalP" id="kapittel-3-paragraf-1-ledd-3">Mattilsynet spesifiserer i meldesystemet hva som er nødvendige og relevante opplysninger etter annet ledd.</article><article class="legalP" id="kapittel-3-paragraf-1-ledd-4">Fremvisningen kan kun skje i den perioden som er meldt inn i henhold til annet ledd.</article><article class="legalP" id="kapittel-3-paragraf-1-ledd-5">Midlertidig fremvisning av kjæledyr der eieren ledsager dyret og har ansvaret for tilsyn og stell, er unntatt fra kravet om melding.</article></article><article class="legalArticle" data-lovdata-URL="SF/forskrift/2016-09-05-1035/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilleggskrav ved melding om dyrepark</span></h3><article class="legalP" id="kapittel-3-paragraf-2-ledd-1">Melding om fremvisning i dyrepark skal i tillegg til det som er nevnt i <a href="forskrift/2016-09-05-1035/§10">§ 10</a>, inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">beskrivelse av driftsform og driftsplan</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">beskrivelse av system for dokumentasjon i henhold til <a href="forskrift/2016-09-05-1035/§12">§ 12</a></article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">kart som viser fremvisningsstedets geografiske plassering</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">plantegning over fremvisningsstedet</article></article></li><li data-name="e." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">dokumentasjon som viser at virksomhetens økonomi kan sikre god dyrevelferd.</article></article></li></ol></article><article class="legalP" id="kapittel-3-paragraf-2-ledd-2">Dersom det ansees nødvendig, kan Mattilsynet kreve ytterligere opplysninger.</article></article><article class="legalArticle" data-lovdata-URL="SF/forskrift/2016-09-05-1035/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dokumentasjon</span></h3><article class="legalP" id="kapittel-3-paragraf-3-ledd-1">Etterlevelse av forskriftsfestede krav til ivaretakelse av dyrenes velferd skal kunne dokumenteres, herunder personalets kunnskaper og ferdigheter, samt rutiner for fremvisning, fôring og stell.</article><article class="legalP" id="kapittel-3-paragraf-3-ledd-2">For fremvisning i dyreparker og sirkus skal det føres løpende journal med nødvendige opplysninger om:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">dyrearter</article></article></li><li data-name="b." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">antall dyr av hver art</article></article></li><li data-name="c." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">fødsler, sykdom og skader</article></article></li><li data-name="d." value="4"><article class="listArticle" id="kapittel-3-paragraf-3-ledd-2-punkt-4"><article class="legalP" id="kapittel-3-paragraf-3-ledd-2-punkt-4-ledd-1">døde dyr med sannsynlig årsak</article></article></li><li data-name="e." value="5"><article class="listArticle" id="kapittel-3-paragraf-3-ledd-2-punkt-5"><article class="legalP" id="kapittel-3-paragraf-3-ledd-2-punkt-5-ledd-1">tilsyn og behandling utført eller foreskrevet av veterinær eller fiskehelsebiolog.</article></article></li></ol></article><article class="legalP" id="kapittel-3-paragraf-3-ledd-3">Dokumentasjonen skal oppbevares i minst fem år for dyreparker og hele den aktuelle sesongen for sirkus. Dokumentasjonen skal på forespørsel legges frem for Mattilsynet.</article></article></section><section class="section" data-name="kap4" id="kapittel-4" data-lovdata-URL="SF/forskrift/2016-09-05-1035/KAPITTEL_4"><h2>Kapittel 4. Spesielle bestemmelser om dyreparker</h2><article class="legalArticle" data-lovdata-URL="SF/forskrift/2016-09-05-1035/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilleggskrav for levemiljø og oppholdssted</span></h3><article class="legalP" id="kapittel-4-paragraf-1-ledd-1">I tillegg til krav i <a href="forskrift/2016-09-05-1035/§8">§ 8</a> og <a href="forskrift/2016-09-05-1035/§9">§ 9</a> gjelder følgende krav:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">oppholdssteder for dyr skal ha utforming, innredning og materialer som er egnet for rengjøring og desinfeksjon</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">oppholdssteder for dyr og lager for fôr skal være tilstrekkelig sikret mot skadedyr, og om nødvendig skal det foretas skadedyrbekjempelse</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">innendørs oppholdssteder skal ha lysforhold, temperatur og luftkvalitet tilpasset dyrenes behov</article></article></li><li data-name="d." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">for dyr med naturlig levested under andre klimatiske forhold enn i Norge skal det legges spesielt til rette for å ivareta særlige krav til temperatur og luftfuktighet, om nødvendig med egnet klimaregulering</article></article></li><li data-name="e." value="5"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">uteområder for landdyr skal ha egnet underlag og om nødvendig være drenert slik at det ikke blir gjørmete</article></article></li><li data-name="f." value="6"><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">det skal være avsatt egnede oppholdssteder for dyr som er syke eller skadde, for dyr som skal føde eller ruge, og for nyfødte/nyklekte unger. Det skal finnes egnede steder for isolasjon av dyr som mistenkes å ha en smittsom sykdom.</article></article></li></ol></article></article><article class="legalArticle" data-lovdata-URL="SF/forskrift/2016-09-05-1035/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Helse</span></h3><article class="legalP" id="kapittel-4-paragraf-2-ledd-1">Dyreparker skal ha avtale med eller ansatt veterinær for jevnlig tilsyn med dyrenes helse. For fisk, tifotkreps og blekksprut kan dette tilsynet utføres av fiskehelsebiolog.</article><article class="legalP" id="kapittel-4-paragraf-2-ledd-2">Det skal gjennomføres rutinemessige tiltak som holder parasittbelastningen på dyrene så lav som mulig.</article></article><article class="legalArticle" data-lovdata-URL="SF/forskrift/2016-09-05-1035/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tekniske innretninger</span></h3><article class="legalP" id="kapittel-4-paragraf-3-ledd-1">Systemer for ventilasjon og gjødselhåndtering skal være utformet, drevet og vedlikeholdt slik at for høye konsentrasjoner av gasser og avfallsstoffer ikke oppstår. Dette gjelder også for systemer som skal sikre forsvarlig vannkvalitet for fisk, tifotkreps, blekksprut og andre vannlevende dyr. Det skal finnes egnet nødventilasjon eller nødoksygenering der dette er relevant for å ivareta dyrenes velferd ved teknisk svikt.</article><article class="legalP" id="kapittel-4-paragraf-3-ledd-2">Automatisk eller mekanisk utstyr som er viktig for dyrenes velferd, skal etterses regelmessig. Dersom det er kritisk viktig for dyrevelferden, skal det finnes varslingssystemer som varsler ved svikt i slikt utstyr. Varslingssystemene skal fungere også ved svikt i strømforsyningen og testes jevning i henhold til leverandørens anvisning. Feil eller mangler ved utstyret eller varslingssystemene skal rettes straks de oppdages. Er retting ikke mulig, skal det iverksettes tiltak som sikrer at dyrenes velferd likevel ivaretas.</article></article><article class="legalArticle" data-lovdata-URL="SF/forskrift/2016-09-05-1035/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Brannsikring</span></h3><article class="legalP" id="kapittel-4-paragraf-4-ledd-1">Ventilasjonsanlegg skal ikke kunne spre branngasser inn i dyrenes oppholdsrom. Bygninger med dyr skal ha et tilstrekkelig antall enheter for slukking av brann, hensiktsmessig plassert. Slike bygninger skal også ha egnet brannvarslingsanlegg dersom det ikke er åpenbart unødvendig. Alarmen skal testes jevnlig etter leverandørens anvisning, og feil skal rettes straks de oppdages.</article></article></section><section class="section" data-name="kap5" id="kapittel-5" data-lovdata-URL="SF/forskrift/2016-09-05-1035/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="SF/forskrift/2016-09-05-1035/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Tilsyn og vedtak</span></h3><article class="legalP" id="kapittel-5-paragraf-1-ledd-1">Mattilsynet fører tilsyn og kan fatte nødvendige enkeltvedtak for å oppnå etterlevelse av bestemmelsene gitt i denne forskriften, jf. <a href="lov/2009-06-19-97/§30">dyrevelferdsloven § 30</a>. Mattilsynet kan også fatte vedtak om midlertidig forvaring av dyr, forbud mot aktiviteter, overtredelsesgebyr og tvangsmulkt for den som bryter forskriften, jf. <a href="lov/2009-06-19-97/§32">dyrevelferdsloven § 32</a> <a href="lov/2009-06-19-97/§33">§ 33</a>, <a href="lov/2009-06-19-97/§34">§ 34</a> og <a href="lov/2009-06-19-97/§35">§ 35</a>.</article></article><article class="legalArticle" data-lovdata-URL="SF/forskrift/2016-09-05-1035/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskriften og sette vilkår for dispensasjonen, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="SF/forskrift/2016-09-05-1035/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Straff</span></h3><article class="legalP" id="kapittel-5-paragraf-3-ledd-1">Overtredelse av bestemmelsene gitt i eller i medhold av forskriften er straffbart i henhold til <a href="lov/2009-06-19-97/§37">dyrevelferdsloven § 37</a>.</article></article><article class="legalArticle" data-lovdata-URL="SF/forskrift/2016-09-05-1035/§20" data-name="§20" id="kapittel-5-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Denne forskriften trer i kraft 1. januar 2017.</article><article class="legalP" id="kapittel-5-paragraf-4-ledd-2">Samtidig oppheves <a href="forskrift/2012-03-27-261">forskrift 27. mars 2012 nr. 261</a> om fremvisning av dyr.</article></article></section><section class="section" data-name="vedlegg1" id="kapittel-6" data-lovdata-URL="SF/forskrift/2016-09-05-1035/KAPITTEL_6"><h2>Vedlegg 1. Dyrearter som er tillatt i dyreparker og ved midlertidig fremvisning uten særlig tillatelse</h2><ol class="defaultList" type="1"><li data-name="1." value="1"><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1"><i>Følgende dyrearter er tillatt for fremvisning:</i> <ol class="defaultList" type="a"><li data-name="a." value="1"><article class="listArticle" id="kapittel-6-punkt-1-ledd-1-punkt-1"><article class="legalP" id="kapittel-6-punkt-1-ledd-1-punkt-1-ledd-1"><i>Pattedyr</i></article><article class="legalP" id="kapittel-6-punkt-1-ledd-1-punkt-1-ledd-2">Dromedar, <i>Camelus dromedarius</i></article><article class="legalP" id="kapittel-6-punkt-1-ledd-1-punkt-1-ledd-3">Esel, tamformer av <i>Equus asinus</i></article><article class="legalP" id="kapittel-6-punkt-1-ledd-1-punkt-1-ledd-4">Hest, tamformer av <i>Equus caballus</i></article><article class="legalP" id="kapittel-6-punkt-1-ledd-1-punkt-1-ledd-5">Hund, tamformer av <i>Canis familiaris</i></article><article class="legalP" id="kapittel-6-punkt-1-ledd-1-punkt-1-ledd-6">Kamel, <i>Camelus bactrianus</i></article><article class="legalP" id="kapittel-6-punkt-1-ledd-1-punkt-1-ledd-7">Kanin, tamformer av familien <i>Leporidae</i></article><article class="legalP" id="kapittel-6-punkt-1-ledd-1-punkt-1-ledd-8">Katt, tamformer av <i>Felis silvestris catus</i></article><article class="legalP" id="kapittel-6-punkt-1-ledd-1-punkt-1-ledd-9">Lama, <i>Lama glama</i> og alpakka <i>Vicugna pacos</i></article><article class="legalP" id="kapittel-6-punkt-1-ledd-1-punkt-1-ledd-10">Muldyr</article><article class="legalP" id="kapittel-6-punkt-1-ledd-1-punkt-1-ledd-11">Mulesel</article><article class="legalP" id="kapittel-6-punkt-1-ledd-1-punkt-1-ledd-12">Sau og geit, tamformer av <i>Ovis aries</i> og <i>Capra hircus</i></article><article class="legalP" id="kapittel-6-punkt-1-ledd-1-punkt-1-ledd-13">Storfe, <i>Bos taurus</i> og <i>Bos indicus</i></article><article class="legalP" id="kapittel-6-punkt-1-ledd-1-punkt-1-ledd-14">Svin, tamformer av <i>Sus domestica</i></article><article class="legalP" id="kapittel-6-punkt-1-ledd-1-punkt-1-ledd-15">Tamrein <i>Rangifer tarandus tarandus</i></article><article class="legalP" id="kapittel-6-punkt-1-ledd-1-punkt-1-ledd-16">Chinchilla <i>Chinchilla laniger</i> (domestisert form som er i handelen)</article><article class="legalP" id="kapittel-6-punkt-1-ledd-1-punkt-1-ledd-17">Degus <i>Octodon degus</i></article><article class="legalP" id="kapittel-6-punkt-1-ledd-1-punkt-1-ledd-18">Hamstertyper: <ul class="defaultList"><li><article class="listArticle" id="kapittel-6-punkt-1-ledd-1-punkt-1-ledd-18-punkt-1"><article class="legalP" id="kapittel-6-punkt-1-ledd-1-punkt-1-ledd-18-punkt-1-ledd-1">Campbells (stripet) dverghamster <i>Phodopus campbellii</i></article></article></li><li><article class="listArticle" id="kapittel-6-punkt-1-ledd-1-punkt-1-ledd-18-punkt-2"><article class="legalP" id="kapittel-6-punkt-1-ledd-1-punkt-1-ledd-18-punkt-2-ledd-1">Dverghamster krysning <i>Phodopus campbellii x sungorus</i></article></article></li><li><article class="listArticle" id="kapittel-6-punkt-1-ledd-1-punkt-1-ledd-18-punkt-3"><article class="legalP" id="kapittel-6-punkt-1-ledd-1-punkt-1-ledd-18-punkt-3-ledd-1">Gullhamster <i>Mesocricetus auratus</i></article></article></li><li><article class="listArticle" id="kapittel-6-punkt-1-ledd-1-punkt-1-ledd-18-punkt-4"><article class="legalP" id="kapittel-6-punkt-1-ledd-1-punkt-1-ledd-18-punkt-4-ledd-1">Kinesisk hamster <i>Cricetulus griseus</i></article></article></li><li><article class="listArticle" id="kapittel-6-punkt-1-ledd-1-punkt-1-ledd-18-punkt-5"><article class="legalP" id="kapittel-6-punkt-1-ledd-1-punkt-1-ledd-18-punkt-5-ledd-1">Roborovski dverghamster <i>Phodopus roborovskii</i></article></article></li><li><article class="listArticle" id="kapittel-6-punkt-1-ledd-1-punkt-1-ledd-18-punkt-6"><article class="legalP" id="kapittel-6-punkt-1-ledd-1-punkt-1-ledd-18-punkt-6-ledd-1">Russisk (sibirsk) dverghamster <i>Phodopus sungorus</i></article></article></li></ul></article><article class="legalP" id="kapittel-6-punkt-1-ledd-1-punkt-1-ledd-19">Ilder, domestiserte krysninger med utgangspunkt i <i>Mustela putorius</i></article><article class="legalP" id="kapittel-6-punkt-1-ledd-1-punkt-1-ledd-20">Marsvin <i>Cavia porcellus</i></article><article class="legalP" id="kapittel-6-punkt-1-ledd-1-punkt-1-ledd-21">Mus, domestiserte former av <i>Mus musculus</i></article><article class="legalP" id="kapittel-6-punkt-1-ledd-1-punkt-1-ledd-22">Rotte, domestiserte former av <i>Rattus norvegicus</i></article><article class="legalP" id="kapittel-6-punkt-1-ledd-1-punkt-1-ledd-23">Ørkenrotte <i>Meriones unquiculatus</i>.</article></article></li><li data-name="b." value="2"><article class="listArticle" id="kapittel-6-punkt-1-ledd-1-punkt-2"><article class="legalP" id="kapittel-6-punkt-1-ledd-1-punkt-2-ledd-1"><i>Fugler</i></article><article class="legalP" id="kapittel-6-punkt-1-ledd-1-punkt-2-ledd-2">And, rene tamformer av artene stokkand <i>Anas platyrhynchos</i> og moskusand <i>Cairina moschata</i></article><article class="legalP" id="kapittel-6-punkt-1-ledd-1-punkt-2-ledd-3">Gås, rene tamformer av arten grågås <i>Anser anser</i></article><article class="legalP" id="kapittel-6-punkt-1-ledd-1-punkt-2-ledd-4">Høne, rene tamformer av <i>Gallus gallus</i></article><article class="legalP" id="kapittel-6-punkt-1-ledd-1-punkt-2-ledd-5">Kalkun <i>Meleagris gallopavo</i></article><article class="legalP" id="kapittel-6-punkt-1-ledd-1-punkt-2-ledd-6">Tamdue (artistduer, brevduer) av arten <i>Colomba livia domestica</i></article><article class="legalP" id="kapittel-6-punkt-1-ledd-1-punkt-2-ledd-7">Alle fuglearter det er lovlig å holde som husdyr eller hobby/selskapsdyr.</article></article></li><li data-name="c." value="3"><article class="listArticle" id="kapittel-6-punkt-1-ledd-1-punkt-3"><article class="legalP" id="kapittel-6-punkt-1-ledd-1-punkt-3-ledd-1"><i>Akvatiske dyr</i></article><article class="legalP" id="kapittel-6-punkt-1-ledd-1-punkt-3-ledd-2">Fisk</article><article class="legalP" id="kapittel-6-punkt-1-ledd-1-punkt-3-ledd-3">Tifotkreps</article><article class="legalP" id="kapittel-6-punkt-1-ledd-1-punkt-3-ledd-4">Blekksprut.</article></article></li><li data-name="d." value="4"><article class="listArticle" id="kapittel-6-punkt-1-ledd-1-punkt-4"><article class="legalP" id="kapittel-6-punkt-1-ledd-1-punkt-4-ledd-1"><i>Reptiler</i></article><article class="legalP" id="kapittel-6-punkt-1-ledd-1-punkt-4-ledd-2">Reptilarter som er lovlig å holde etter <a href="forskrift/2017-05-11-597">forskrift 11. mai 2017 nr. 597 om forbud mot å innføre, omsette og holde eksotiske dyr</a>.</article></article></li></ol></article></article></li></ol><article class="changesToParent">Endret ved forskrift <a href="forskrift/2021-01-19-133">19 jan 2021 nr. 133</a>.</article></section></main></body></html>