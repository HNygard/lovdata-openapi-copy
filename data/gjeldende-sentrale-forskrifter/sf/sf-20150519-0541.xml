<!DOCTYPE html><html lang="no"><head><title>Forskrift om deklarering av kjemikalier til produktregisteret (deklareringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-19-541</dd><dt class="dokid">DokumentID</dt><dd class="dokid">SF/forskrift/2015-05-19-541</dd><dt class="ministry">Departement</dt><dd class="ministry"><ul><li>Energidepartementet</li><li>Justis- og beredskapsdepartementet</li><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen, Miljødirektoratet</li></ul></dd><dt class="publishedIn">Publisert i</dt><dd class="publishedIn">I 2015 hefte 5</dd><dt class="dateInForce">I kraft fra</dt><dd class="dateInForce">2015-06-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-10-30-2920">forskrift/2024-10-30-2920</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§5-4">lov/2005-06-17-62/§5-4</a></li><li><a href="lov/2005-06-17-62/§18-3">lov/2005-06-17-62/§18-3</a></li><li><a href="lov/2002-06-14-20/§27">lov/2002-06-14-20/§27</a></li><li><a href="lov/1971-05-21-47/§37">lov/1971-05-21-47/§37</a></li><li><a href="lov/1976-06-11-79/§4">lov/1976-06-11-79/§4</a></li><li><a href="lov/1976-06-11-79/§8a">lov/1976-06-11-79/§8a</a></li><li><a href="forskrift/1977-08-05-2">forskrift/1977-08-05-2</a></li><li><a href="forskrift/1986-05-16-1094">forskrift/1986-05-16-1094</a></li></ul></dd><dt class="dateOfPublication">Kunngjort</dt><dd class="dateOfPublication">2015-05-29 15:00</dd><dt class="lastupdated">Rettet</dt><dd class="lastupdated">2025-04-02</dd><dt class="titleShort">Korttittel</dt><dd class="titleShort">Deklareringsforskriften</dd><dt class="title">Tittel</dt><dd class="title">Forskrift om deklarering av kjemikalier til produktregisteret (deklareringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet, Justis- og beredskapsdepartementet og Klima- og miljødepartementet 19. mai 2015 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§5-4">§ 5-4</a> tredje ledd og <a href="lov/2005-06-17-62/§18-3">§ 18-3</a>, <a href="lov/2002-06-14-20">lov 14. juni 2002 nr. 20</a> om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) <a href="lov/2002-06-14-20/§27">§ 27</a>, <a href="lov/1971-05-21-47">lov 21. mai 1971 nr. 47</a> om brannfarlige varer <a href="lov/1971-05-21-47/§37">§ 37</a> og <a href="lov/1976-06-11-79">lov 11. juni 1976 nr. 79</a> om kontroll med produkter og forbrukertjenester (produktkontrolloven) <a href="lov/1976-06-11-79/§4">§ 4</a> første ledd og <a href="lov/1976-06-11-79/§8a">§ 8a</a>, jf. <a href="forskrift/1977-08-05-2">forskrift 5. august 1977 nr. 2</a> om gjennomføring av lov om kontroll med produkter og forbrukertjenester og <a href="forskrift/1986-05-16-1094">delegeringsvedtak 16. mai 1986 nr. 1094</a>. <br /><strong>Endret</strong> ved <a href="forskrift/2016-05-23-523">forskrifter 23 mai 2016 nr. 523</a>, <a href="forskrift/2018-08-27-1275">27 aug 2018 nr. 1275</a>, <a href="forskrift/2023-10-27-1825">27 okt 2023 nr. 1825</a> (i kraft 1 jan 2024), <a href="forskrift/2023-12-18-2278">18 des 2023 nr. 2278</a> (i kraft 1 jan 2024), <a href="forskrift/2024-10-30-2920">30 okt 2024 nr. 2920</a> (i kraft 1 jan 2025). <br /> <strong>Rettet</strong> 26.01.2024 (departementstilhørighet), 02.04.2025 (sist endret opplysning).</dd><dt class="refid">RefID</dt><dd class="refid">forskrift/2015-05-19-541</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om deklarering av kjemikalier til produktregisteret (deklareringsforskriften)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1: Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Geografisk virkeområde</a></li><li><a href="#kapittel-1-paragraf-2">§ 2. Definisjoner</a></li></ul></li><li><a href="#kapittel-2" data-child-interval="§§ 3 – 9">Kapittel 2: Deklarering av kjemikalier</a><ul class="tocSubUl"><li><a href="#kapittel-2-paragraf-1">§ 3. Virkeområde</a></li><li><a href="#kapittel-2-paragraf-2">§ 4. Plikt til å deklarere kjemikalier</a></li><li><a href="#kapittel-2-paragraf-3">§ 5. Opplysninger som deklarasjonen skal inneholde</a></li><li><a href="#kapittel-2-paragraf-4">§ 6. Innholdsangivelse</a></li><li><a href="#kapittel-2-paragraf-5">§ 7. Deklarasjonsnummer og sikkerhetsdatablad</a></li><li><a href="#kapittel-2-paragraf-6">§ 8. Oppdatering av informasjon</a></li><li><a href="#kapittel-2-paragraf-7">§ 9. Adgang til å gi utfyllende regler om deklareringsplikt</a></li></ul></li><li><a href="#kapittel-3" data-child-interval="§§ 10 – 13">Kapittel 3: Gebyr for myndighetenes kontroll med kjemiske stoffer og stoffblandinger</a><ul class="tocSubUl"><li><a href="#kapittel-3-paragraf-1">§ 10. Gebyr til statskassen</a></li><li><a href="#kapittel-3-paragraf-2">§ 11. Gebyrsatser</a></li><li><a href="#kapittel-3-paragraf-3">§ 12. Innkreving og nedsettelse/frafall av gebyr</a></li><li><a href="#kapittel-3-paragraf-4">§ 13. Adgang til å gi utfyllende regler om gebyrgrunnlaget</a></li></ul></li><li><a href="#kapittel-4" data-child-interval="§§ 14 – 19">Kapittel 4: Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 14. Unntak</a></li><li><a href="#kapittel-4-paragraf-2">§ 15. Tilsyn</a></li><li><a href="#kapittel-4-paragraf-3">§ 16. Tvangsmulkt og forelegg</a></li><li><a href="#kapittel-4-paragraf-4">§ 17. Klage</a></li><li><a href="#kapittel-4-paragraf-5">§ 18. Straff</a></li><li><a href="#kapittel-4-paragraf-6">§ 19. Ikrafttredelse og overgangsbestemmelser</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-05-19-541" id="dokument"><h1>Forskrift om deklarering av kjemikalier til produktregisteret (deklareringsforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2015-05-19-541/KAPITTEL_1"><h2>Kapittel 1: Innledende bestemmelser</h2><article class="legalArticle" data-lovdata-URL="SF/forskrift/2015-05-19-541/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for kjemikalier som produseres eller importeres i Norge, herunder Svalbard. Forskriften gjelder ikke kjemikalier i transitt som er under tilsyn av tollmyndighetene, såfremt kjemikaliene ikke er gjenstand for noen behandling eller bearbeidelse.</article></article><article class="legalArticle" data-lovdata-URL="SF/forskrift/2015-05-19-541/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>kjemiske stoffer:</i> Grunnstoffer og deres kjemiske forbindelser med andre grunnstoffer, slik de forekommer naturlig eller industrielt fremstilt. Dette omfatter også de tilsetningsstoffer som er nødvendige for å bevare stoffenes stabilitet, samt slike urenheter som oppstår fra den produksjonsprosess som benyttes, unntatt løsemidler som kan utskilles uten at det påvirker stoffets stabilitet eller endrer dets sammensetning.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>stoffblandinger:</i> Oppløsninger eller faste, flytende og gassformige blandinger som består av to eller flere kjemiske stoffer.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>kjemikalier:</i> Kjemiske stoffer og stoffblandinger.</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>produksjon:</i> Fysisk tilvirking av kjemikalier i Norge. Navnebytte av kjemikalier, herunder bytte av handelsnavn eller etikettansvarlig virksomhet, anses også for produksjon.</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>import:</i> Fysisk innførsel til Norges territorium, med mindre annet fremgår særskilt av de enkelte bestemmelser.</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>produktregisteret:</i> Myndighetenes sentrale register over kjemiske stoffer og stoffblandinger som importeres til eller produseres i Norge. Miljødirektoratet drifter og utvikler produktregisteret.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2015-05-19-541/KAPITTEL_2"><h2>Kapittel 2: Deklarering av kjemikalier</h2><article class="legalArticle" data-lovdata-URL="SF/forskrift/2015-05-19-541/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">Dette kapitlet gjelder for kjemikalier som er klassifisert i henhold til CLP-forordningen artikkel 3 jf. <a href="forskrift/2012-06-16-622">forskrift 16. juni 2012 nr. 622</a> om klassifisering, merking og emballering av stoffer og stoffblandinger (CLP-forskriften),</article><article class="legalP" id="kapittel-2-paragraf-1-ledd-2">Kapitlet gjelder ikke følgende kjemikalier i bruksklar stand, bestemt for sluttbruker:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">Alkoholholdig drikk, som er regulert i <a href="lov/1989-06-02-27">lov 2. juni 1989 nr. 27</a> om omsetning av alkoholholdig drikk mv. (alkoholloven),</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">avfall, som er regulert i <a href="lov/1981-03-13-6">lov 13. mars 1981 nr. 6</a> om forurensninger og avfall (forurensningsloven),</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">fôrvarer, næringsmidler og plantevernmidler som er regulert i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven),</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">kosmetiske produkter som er regulert i <a href="lov/2005-12-21-126">lov 21. desember 2005 nr. 126</a> om kosmetikk og kroppspleieprodukter mv. (kosmetikkloven),</article></article></li><li data-name="e." value="5"><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">medisinske produkter til humanmedisinsk eller veterinærmedisinsk bruk, som er regulert i <a href="lov/1992-12-04-132">lov 4. desember 1992 nr. 132</a> om legemidler mv. (legemiddelloven),</article></article></li><li data-name="f." value="6"><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1">medisinsk utstyr, herunder materiale, som innføres i menneskekroppen (invasivt) eller brukes i direkte kontakt med kroppen, som er regulert i <a href="lov/1995-01-12-6">lov 12. januar 1995 nr. 6</a> om medisinsk utstyr, forutsatt at annen lovgivning fastsetter bestemmelser om klassifisering og merking av farlige stoffer og stoffblandinger som sikrer samme informasjons- og beskyttelsesnivå som denne forskrift,</article></article></li><li data-name="g." value="7"><article class="listArticle" id="kapittel-2-paragraf-1-ledd-2-punkt-7"><article class="legalP" id="kapittel-2-paragraf-1-ledd-2-punkt-7-ledd-1">radioaktive kjemikalier, som er regulert i <a href="lov/2000-05-12-36">lov 12. mai 2000 nr. 36</a> om strålevern og bruk av stråling (strålevernloven),</article></article></li><li data-name="h." value="8"><article class="listArticle" id="kapittel-2-paragraf-1-ledd-2-punkt-8"><article class="legalP" id="kapittel-2-paragraf-1-ledd-2-punkt-8-ledd-1">tobakksvarer, som er regulert i <a href="lov/1973-03-09-14">lov 9. mars 1973 nr. 14</a> om vern mot tobakkskader.</article></article></li></ol></article><article class="legalP" id="kapittel-2-paragraf-1-ledd-3">For petroleumsvirksomheten gjelder kapitlet på de områder som er nevnt i <a href="forskrift/2010-02-12-158">forskrift 12. februar 2010 nr. 158</a> om helse, miljø og sikkerhet i petroleumsvirksomheten og på enkelte landanlegg (<a href="forskrift/2010-02-12-158/§2">rammeforskriften) § 2</a> første ledd og <a href="forskrift/2010-02-12-158/§4">§ 4</a> første ledd, med unntak av de områder som følger av <a href="forskrift/2010-02-12-158/§4">§ 4</a> andre ledd.</article></article><article class="legalArticle" data-lovdata-URL="SF/forskrift/2015-05-19-541/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å deklarere kjemikalier</span></h3><article class="legalP" id="kapittel-2-paragraf-2-ledd-1">Den som produserer eller importerer 100 kg eller mer pr. år av et kjemikalie som omfattes av <a href="forskrift/2015-05-19-541/§3">§ 3</a>, skal sørge for at kjemikaliet blir deklarert gjennom Miljødirektoratets løsning for elektronisk deklarering, Kjemikaliedeklarering til produktregisteret.</article><article class="legalP" id="kapittel-2-paragraf-2-ledd-2">Deklareringspliktige kjemikalier jf. første ledd skal være deklarert til Miljødirektoratet senest når omsetning eller yrkesmessig bruk begynner i Norge.</article><article class="changesToParent">Endret ved <a href="forskrift/2018-08-27-1275">forskrift 27 aug 2018 nr. 1275</a> (i kraft 1 okt 2018).</article></article><article class="legalArticle" data-lovdata-URL="SF/forskrift/2015-05-19-541/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opplysninger som deklarasjonen skal inneholde</span></h3><article class="legalP" id="kapittel-2-paragraf-3-ledd-1">Deklarasjonen skal inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Navn, adresse med telefonnummer og bedriftsnummer til ansvarlig virksomhet jf. <a href="forskrift/2015-05-19-541/§4">§ 4</a> første ledd,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">angivelse av om import til Norge er fra land innenfor eller utenfor EØS-området,</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">kjemikaliets handelsnavn i samsvar med navn på emballasjen,</article></article></li><li data-name="d." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">kjemikaliets varselord, kode for farepiktogram (alle aktuelle) og kode(r) for faresetninger i henhold til CLP-forordningen jf. CLP-forskriften,</article></article></li><li data-name="e." value="5"><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">kjemikaliets bruksområde angitt med mengdefordeling på bransjer og produkttyper,</article></article></li><li data-name="f." value="6"><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">faktisk mengde produsert, importert og eksportert per år,</article></article></li><li data-name="g." value="7"><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">innholdsangivelse i samsvar med <a href="forskrift/2015-05-19-541/§6">§ 6</a>,</article></article></li><li data-name="h." value="8"><article class="listArticle" id="kapittel-2-paragraf-3-ledd-1-punkt-8"><article class="legalP" id="kapittel-2-paragraf-3-ledd-1-punkt-8-ledd-1">fysikalske data av betydning for å vurdere farlige egenskaper ved kjemikaliet.</article></article></li></ol></article><article class="legalP" id="kapittel-2-paragraf-3-ledd-2">Informasjon som menes omfattet av lovbestemt taushetsplikt skal identifiseres og angis av den ansvarlige jf. <a href="forskrift/2015-05-19-541/§4">§ 4</a> først ledd. Det skal også gis en begrunnelse for hvorfor den ansvarlige mener at informasjonen er taushetsbelagt.</article><article class="changesToParent">Endret ved <a href="forskrift/2018-08-27-1275">forskrift 27 aug 2018 nr. 1275</a> (i kraft 1 okt 2018).</article></article><article class="legalArticle" data-lovdata-URL="SF/forskrift/2015-05-19-541/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Innholdsangivelse</span></h3><article class="legalP" id="kapittel-2-paragraf-4-ledd-1">For deklareringspliktige kjemiske stoffer jf. <a href="forskrift/2015-05-19-541/§4">§ 4</a> skal følgende angis:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">entydig kjemisk betegnelse,</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">CAS-nr. og EC-nr.,</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">for stoffer som er klassifisert; kode(r) for fareklasse og farekategori og kode(r) for faresetninger i henhold til CLP-forordningen jf. CLP-forskriften.</article></article></li></ol></article><article class="legalP" id="kapittel-2-paragraf-4-ledd-2">For deklareringspliktige stoffblandinger jf. <a href="forskrift/2015-05-19-541/§4">§ 4</a>, skal følgende angis:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">entydig kjemisk betegnelse på alle kjemiske stoffer i stoffblandingen,</article></article></li><li data-name="b." value="2"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">CAS-nr. og EC-nr.,</article></article></li><li data-name="c." value="3"><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">for stoffer som er klassifisert; kode(r) for fareklasse og farekategori og kode(r) for faresetninger i henhold til CLP-forordningen jf. CLP-forskriften,</article></article></li><li data-name="d." value="4"><article class="listArticle" id="kapittel-2-paragraf-4-ledd-2-punkt-4"><article class="legalP" id="kapittel-2-paragraf-4-ledd-2-punkt-4-ledd-1">mengden av hver komponent angitt i vektprosent. Summen av mengden av alle komponenter som angis skal være 100 vektprosent.</article></article></li></ol></article><article class="changesToParent">Endret ved <a href="forskrift/2016-05-23-523">forskrift 23 mai 2016 nr. 523</a>.</article></article><article class="legalArticle" data-lovdata-URL="SF/forskrift/2015-05-19-541/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Deklarasjonsnummer og sikkerhetsdatablad</span></h3><article class="legalP" id="kapittel-2-paragraf-5-ledd-1">Når et kjemikalie er deklarert i henhold til <a href="forskrift/2015-05-19-541/§5">§ 5</a> og <a href="forskrift/2015-05-19-541/§6">§ 6</a>, tildeles kjemikaliet et deklarasjonsnummer. Dette deklarasjonsnummeret skal angis i rubrikk 15 i kjemikaliets sikkerhetsdatablad i henhold til REACH-forordningen artikkel 31 nr. 6 jf. REACH-forskriften.</article></article><article class="legalArticle" data-lovdata-URL="SF/forskrift/2015-05-19-541/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oppdatering av informasjon</span></h3><article class="legalP" id="kapittel-2-paragraf-6-ledd-1">Den som i henhold til <a href="forskrift/2015-05-19-541/§4">§ 4</a> plikter å deklarere kjemikalier skal uten ugrunnet opphold og av eget tiltak sørge for at opplysningene i produktregisteret blir oppdatert dersom det skjer endringer i informasjonen som kreves i <a href="forskrift/2015-05-19-541/§5">§ 5</a> og <a href="forskrift/2015-05-19-541/§6">§ 6</a>. Opplysninger om faktisk mengde som er produsert, importert og eksportert foregående år skal rapporteres senest 15. mars hvert år. Innrapportering skal skje ved hjelp av Miljødirektoratets løsning for elektronisk deklarering, Kjemikaliedeklarering til produktregisteret. Dersom kjemikaliet ikke er deklarert ved hjelp av løsningen for elektronisk deklarering tidligere, skal den ansvarlige samtidig angi informasjon som nevnt i <a href="forskrift/2015-05-19-541/§6">§ 6</a>.</article><article class="changesToParent">Endret ved <a href="forskrift/2018-08-27-1275">forskrift 27 aug 2018 nr. 1275</a> (i kraft 1 okt 2018).</article></article><article class="legalArticle" data-lovdata-URL="SF/forskrift/2015-05-19-541/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Adgang til å gi utfyllende regler om deklareringsplikt</span></h3><article class="legalP" id="kapittel-2-paragraf-7-ledd-1">Miljødirektoratet kan i samråd med Arbeidstilsynet, Direktoratet for samfunnssikkerhet og beredskap og Havindustritilsynet fastsette nærmere regler om gjennomføring av deklareringsplikten etter <a href="forskrift/2015-05-19-541/§4">§ 4</a>.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-05-19-541/KAPITTEL_3"><h2>Kapittel 3: Gebyr for myndighetenes kontroll med kjemiske stoffer og stoffblandinger</h2><article class="legalArticle" data-lovdata-URL="SF/forskrift/2015-05-19-541/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Gebyr til statskassen</span></h3><article class="legalP" id="kapittel-3-paragraf-1-ledd-1">For kjemikalier som skal deklareres i henhold til <a href="forskrift/2015-05-19-541/§4">§ 4</a> skal det betales et årlig gebyr til statskassen. Den som i henhold til <a href="forskrift/2015-05-19-541/§4">§ 4</a> plikter å deklarere kjemikalier er ansvarlig for at gebyret blir betalt.</article><article class="legalP" id="kapittel-3-paragraf-1-ledd-2">Gebyret beregnes ut fra det antall gebyrpliktige kjemikalier som det foregående kalenderår er registrert på den enkelte produsent eller importør i produktregisteret.</article><article class="legalP" id="kapittel-3-paragraf-1-ledd-3">Kjemikalier som er klassifisert utelukkende for fysisk fare i henhold til CLP-forordningen artikkel 3, jf. <a href="forskrift/2012-06-16-622">forskrift 16. juni 2012 nr. 622</a> om klassifisering, merking og emballering av stoffer og stoffblandinger (CLP) <a href="forskrift/2012-06-16-622/§1">§ 1</a>, omfattes ikke av gebyrplikten i denne forskrift.</article><article class="legalP" id="kapittel-3-paragraf-1-ledd-4">Kjemikalier som det skal betales årsgebyr for etter <a href="forskrift/2014-04-10-548">forskrift 10. april 2014 nr. 548</a> om biocider (biocidforskriften) vedlegg 1 er ikke gebyrpliktige etter denne forskrift.</article><article class="changesToParent">Endret ved <a href="forskrift/2018-08-27-1275">forskrift 27 aug 2018 nr. 1275</a> (i kraft 1 okt 2018).</article></article><article class="legalArticle" data-lovdata-URL="SF/forskrift/2015-05-19-541/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Gebyrsatser</span></h3><article class="legalP" id="kapittel-3-paragraf-2-ledd-1">Gebyret er kr 860,– for hvert av de 100 første deklareringspliktige kjemikalier, og kr 140,– pr. kjemikalie utover dette. Gebyret skal ikke overstige kr 115&#xa0;570,– per år for den enkelte produsent eller importør.</article><article class="legalP" id="kapittel-3-paragraf-2-ledd-2">Samlet gebyr skal ikke overstige faktiske kostnader knyttet til myndighetenes kontroll med kjemikalier. Miljødirektoratet kan endre gebyrsatsene i samsvar med endringer i konsumprisindeksen i perioden 1. oktober til 30. september. Satsene skal avrundes til nærmeste 10 kr. Slik endring trer i kraft den påfølgende 1. januar.</article><article class="changesToParent">Endret ved forskrifter <a href="forskrift/2023-10-27-1825">27 okt 2023 nr. 1825</a> (i kraft 1 jan 2024), <a href="forskrift/2024-10-30-2920">30 okt 2024 nr. 2920</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2015-05-19-541/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Innkreving og nedsettelse/frafall av gebyr</span></h3><article class="legalP" id="kapittel-3-paragraf-3-ledd-1">Gebyr etter denne forskriften kreves årlig inn av Miljødirektoratet.</article><article class="legalP" id="kapittel-3-paragraf-3-ledd-2">Når særlige grunner foreligger, kan Miljødirektoratet ved enkeltvedtak nedsette eller frafalle gebyr etter denne forskriften.</article></article><article class="legalArticle" data-lovdata-URL="SF/forskrift/2015-05-19-541/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Adgang til å gi utfyllende regler om gebyrgrunnlaget</span></h3><article class="legalP" id="kapittel-3-paragraf-4-ledd-1">Miljødirektoratet kan i samråd med Arbeidstilsynet treffe nærmere beslutninger om beregning av gebyrgrunnlaget jf. <a href="forskrift/2015-05-19-541/§10">§ 10</a> annet ledd.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-05-19-541/KAPITTEL_4"><h2>Kapittel 4: Avsluttende bestemmelser</h2><article class="legalArticle" data-lovdata-URL="SF/forskrift/2015-05-19-541/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Unntak</span></h3><article class="legalP" id="kapittel-4-paragraf-1-ledd-1">I særlige tilfeller kan Arbeidstilsynet, Direktoratet for samfunnssikkerhet og beredskap, Miljødirektoratet og Havindustritilsynet innenfor sine respektive myndighetsområder gjøre unntak fra bestemmelsene i denne forskrift.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2015-05-19-541/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn</span></h3><article class="legalP" id="kapittel-4-paragraf-2-ledd-1">Arbeidstilsynet, Direktoratet for samfunnssikkerhet og beredskap, Miljødirektoratet og Havindustritilsynet fører tilsyn med at denne forskriften følges innenfor sine respektive myndighetsområder.</article><article class="legalP" id="kapittel-4-paragraf-2-ledd-2">Tilsynsmyndighetene kan på sine myndighetsområder fatte de vedtak som arbeidsmiljøloven, brann- og eksplosjonsvernloven og produktkontrolloven gir adgang til.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2015-05-19-541/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tvangsmulkt og forelegg</span></h3><article class="legalP" id="kapittel-4-paragraf-3-ledd-1">For å sikre at bestemmelsene i denne forskriften eller vedtak truffet i medhold av forskriften blir overholdt, kan tilsynsmyndighetene innenfor sine respektive myndighetsområder fatte vedtak om tvangsmulkt i medhold av <a href="lov/2005-06-17-62/§18-7">arbeidsmiljøloven § 18-7</a>, brann- og <a href="lov/2002-06-14-20/§39">eksplosjonsvernloven § 39</a> og <a href="lov/1976-06-11-79/§13">produktkontrolloven § 13</a>.</article><article class="legalP" id="kapittel-4-paragraf-3-ledd-2">Direktoratet for samfunnssikkerhet og beredskap kan ilegge forelegg i medhold av brann- og <a href="lov/2002-06-14-20/§40">eksplosjonsvernloven § 40</a>.</article></article><article class="legalArticle" data-lovdata-URL="SF/forskrift/2015-05-19-541/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage</span></h3><article class="legalP" id="kapittel-4-paragraf-4-ledd-1">Vedtak truffet av det lokale arbeidstilsynet kan påklages til Direktoratet for arbeidstilsynet. Vedtak truffet av Direktoratet for samfunnssikkerhet og beredskap kan påklages til Justis- og beredskapsdepartementet. Vedtak truffet av Miljødirektoratet kan påklages til Klima- og miljødepartementet. Vedtak truffet av Havindustritilsynet kan påklages til Energidepartementet.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2015-05-19-541/§18" data-name="§18" id="kapittel-4-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Straff</span></h3><article class="legalP" id="kapittel-4-paragraf-5-ledd-1">Ved overtredelse av denne forskriften eller vedtak truffet i medhold av forskriften, kommer bestemmelsene om straff i <a href="lov/2005-06-17-62/kap19">arbeidsmiljøloven kapittel 19</a>, brann- og <a href="lov/2002-06-14-20/§42">eksplosjonsvernloven § 42</a>, <a href="lov/1976-06-11-79/§12">produktkontrolloven § 12</a> og straffeloven <a href="lov/1902-05-22-10/§48a">§ 48a</a> og <a href="lov/1902-05-22-10/§48b">§ 48b</a> til anvendelse, dersom overtredelsen ikke rammes av strengere straffebestemmelser.</article></article><article class="legalArticle" data-lovdata-URL="SF/forskrift/2015-05-19-541/§19" data-name="§19" id="kapittel-4-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" id="kapittel-4-paragraf-6-ledd-1">Forskriften trer i kraft 1. juni 2015.</article></article></section></main></body></html>