<!DOCTYPE html><html lang="no"><head><title>Forskrift om offentlig godkjenning av renholdsvirksomheter og om kjøp av renholdstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-05-08-408</dd><dt class="dokid">DokumentID</dt><dd class="dokid">SF/forskrift/2012-05-08-408</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2012 hefte 6</dd><dt class="dateInForce">I kraft fra</dt><dd class="dateInForce">2012-09-01, 2012-12-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-18-2278">forskrift/2023-12-18-2278</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§1-4">lov/2005-06-17-62/§1-4</a></li><li><a href="lov/2005-06-17-62/§4-1">lov/2005-06-17-62/§4-1</a></li></ul></dd><dt class="dateOfPublication">Kunngjort</dt><dd class="dateOfPublication">2012-05-11 14:45</dd><dt class="titleShort">Korttittel</dt><dd class="titleShort">Forskrift om godkjenning av renholdsvirksomheter m.m.</dd><dt class="title">Tittel</dt><dd class="title">Forskrift om offentlig godkjenning av renholdsvirksomheter og om kjøp av renholdstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 8. mai 2012 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§1-4">§ 1-4</a> og <a href="lov/2005-06-17-62/§4-1">§ 4-1</a>. <br /><strong>Endret</strong> ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2016-06-03-567">3 juni 2016 nr. 567</a>, <a href="forskrift/2017-12-19-2256">19 des 2017 nr. 2256</a>, <a href="forskrift/2018-06-18-905">18 juni 2018 nr. 905</a>, <a href="forskrift/2018-08-30-1281">30 aug 2018 nr. 1281</a>, <a href="forskrift/2019-12-20-2084">20 des 2019 nr. 2084</a> (i kraft 1 jan 2020), <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</dd><dt class="refid">RefID</dt><dd class="refid">forskrift/2012-05-08-408</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om offentlig godkjenning av renholdsvirksomheter og om kjøp av renholdstjenester</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Krav om godkjenning</a></li><li><a href="#kapittel-1-paragraf-4">§ 4. Godkjenningsregister og HMS-kort</a></li></ul></li><li><a href="#kapittel-2" data-child-interval="§§ 5 – 8">Kapittel 2. Godkjenningsordning</a><ul class="tocSubUl"><li><a href="#kapittel-2-paragraf-1">§ 5. Vilkår for godkjenning</a></li><li><a href="#kapittel-2-paragraf-2">§ 6. Register over renholdsvirksomheter</a></li><li><a href="#kapittel-2-paragraf-3">§ 7. Krav om årlig melding og dokumentasjon hvert tredje år</a></li><li><a href="#kapittel-2-paragraf-4">§ 8. Endring i vilkårene for godkjenning og endrede forhold hos virksomheten</a></li></ul></li><li><a href="#kapittel-3" data-child-interval="§§ 9 – 14">Kapittel 3. Bestemmelser om HMS-kort</a><ul class="tocSubUl"><li><a href="#kapittel-3-paragraf-1">§ 9. Plikt til å ha HMS-kort</a></li><li><a href="#kapittel-3-paragraf-2">§ 10. Utstedelse av HMS-kort</a></li><li><a href="#kapittel-3-paragraf-3">§ 11. Kortets gyldighet, kontroll og inndragning</a></li><li><a href="#kapittel-3-paragraf-4">§ 11a. Arbeidsgivers plikt til å makulere HMS-kort</a></li><li><a href="#kapittel-3-paragraf-5">§ 12. Krav til opplysninger på HMS-kortet</a></li><li><a href="#kapittel-3-paragraf-6">§ 13. Kortinnehavers ansvar</a></li><li><a href="#kapittel-3-paragraf-7">§ 14. Tap av HMS-kort</a></li></ul></li><li><a href="#kapittel-4" data-child-interval="§§ 15 – 16">Kapittel 4. Søknad om godkjenning og HMS-kort</a><ul class="tocSubUl"><li><a href="#kapittel-4-paragraf-1">§ 15. Søknadsprosedyrer</a></li><li><a href="#kapittel-4-paragraf-2">§ 16. Vedtak etter forskriften</a></li></ul></li><li><a href="#kapittel-5" data-child-interval="§ 17">Kapittel 5. Kjøp av renholdstjeneste</a><ul class="tocSubUl"><li><a href="#kapittel-5-paragraf-1">§ 17. Kjøp av renholdstjeneste</a></li></ul></li><li><a href="#kapittel-6" data-child-interval="§§ 18 – 20">Kapittel 6. Tilsyn og sanksjoner</a><ul class="tocSubUl"><li><a href="#kapittel-6-paragraf-1">§ 18. Tilsyn med at vilkårene for godkjenning er oppfylt</a></li><li><a href="#kapittel-6-paragraf-2">§ 19. Tilbakekall av godkjenning</a></li><li><a href="#kapittel-6-paragraf-3">§ 20. Straff</a></li></ul></li><li><a href="#kapittel-7" data-child-interval="§ 21">Kapittel 7. Avsluttende bestemmelser</a><ul class="tocSubUl"><li><a href="#kapittel-7-paragraf-1">§ 21. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2012-05-08-408" id="dokument"><h1>Forskrift om offentlig godkjenning av renholdsvirksomheter og om kjøp av renholdstjenester</h1><section class="section" data-name="kap1" id="kapittel-1" data-lovdata-URL="SF/forskrift/2012-05-08-408/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2012-05-08-408/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriftens formål er å ivareta sikkerhet, helse og arbeidsmiljø i renholdsvirksomheter.</article></article><article class="legalArticle" data-lovdata-URL="SF/forskrift/2012-05-08-408/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Forskriften gjelder for renholdsvirksomheter. Med renholdsvirksomhet forstås virksomhet som helt eller delvis tilbyr renholdstjenester, herunder leier ut personer som utfører renholdstjenester.</article><article class="numberedLegalP" data-numerator="2" id="kapittel-1-paragraf-2-nummer-2">(2) <a href="forskrift/2012-05-08-408/kap5">Kapittel</a> 5 gjelder for kjøpere av renholdstjenester.</article><article class="changesToParent">Endret ved <a href="forskrift/2018-06-18-905">forskrift 18 juni 2018 nr. 905</a> (i kraft 1 juli 2018).</article></article><article class="legalArticle" data-lovdata-URL="SF/forskrift/2012-05-08-408/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav om godkjenning</span></h3><article class="legalP" id="kapittel-1-paragraf-3-ledd-1">Renholdsvirksomheter skal være godkjent av Arbeidstilsynet.</article></article><article class="legalArticle" data-lovdata-URL="SF/forskrift/2012-05-08-408/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenningsregister og HMS-kort</span></h3><article class="legalP" id="kapittel-1-paragraf-4-ledd-1">Godkjent virksomhet skal innføres i et eget register, jf. <a href="forskrift/2012-05-08-408/§6">§ 6</a>, og få utstedt HMS-kort til sine arbeidstakere etter reglene i <a href="forskrift/2012-05-08-408/kap3">kapittel 3</a>.</article><article class="changesToParent">Endret ved <a href="forskrift/2015-07-01-851">forskrift 1 juli 2015 nr. 851</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2012-05-08-408/KAPITTEL_2"><h2>Kapittel 2. Godkjenningsordning</h2><article class="legalArticle" data-lovdata-URL="SF/forskrift/2012-05-08-408/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for godkjenning</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Virksomheten skal legge frem dokumentasjon som viser at virksomheten:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">oppfyller plikten til å ha godkjent bedriftshelsetjeneste i henhold til <a href="lov/2005-06-17-62/§3-3">arbeidsmiljøloven § 3-3</a>,</article></article></li><li data-name="b." value="2"><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">oppfyller kravet om vernetjeneste i henhold til <a href="lov/2005-06-17-62/kap6">arbeidsmiljøloven kapittel 6</a> og 7,</article></article></li><li data-name="c." value="3"><article class="listArticle" id="kapittel-2-paragraf-1-nummer-1-punkt-3"><article class="legalP" id="kapittel-2-paragraf-1-nummer-1-punkt-3-ledd-1">har skriftlige arbeidsavtaler i henhold til <a href="lov/2005-06-17-62/§14-5">arbeidsmiljøloven § 14-5</a> og <a href="lov/2005-06-17-62/§14-6">§ 14-6</a> for alle grupper av ansatte i virksomheten,</article></article></li><li data-name="d." value="4"><article class="listArticle" id="kapittel-2-paragraf-1-nummer-1-punkt-4"><article class="legalP" id="kapittel-2-paragraf-1-nummer-1-punkt-4-ledd-1">oppfyller vilkårene i til enhver tid gjeldende forskrift om allmenngjøring av tariffavtale for renholdsvirksomheter og,</article></article></li><li data-name="e." value="5"><article class="listArticle" id="kapittel-2-paragraf-1-nummer-1-punkt-5"><article class="legalP" id="kapittel-2-paragraf-1-nummer-1-punkt-5-ledd-1">har en ordning som sikrer arbeidstakerne økonomisk kompensasjon i tilfelle yrkesskade.</article></article></li></ol></article><article class="numberedLegalP" data-numerator="2" id="kapittel-2-paragraf-1-nummer-2">(2) For virksomhet med utenlandsk arbeidstaker fra land utenfor EØS-området skal det dokumenteres at arbeidstakeren har oppholdstillatelse i den grad det er påkrevet for det aktuelle arbeidsforholdet. Tilsvarende gjelder for innehaver av enkeltmannsforetak fra land utenfor EØS-området.</article><article class="numberedLegalP" data-numerator="3" id="kapittel-2-paragraf-1-nummer-3">(3) Virksomheten må sørge for at pålagte registreringsplikter i følgende offentlige registre er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-3-punkt-1"><article class="legalP" id="kapittel-2-paragraf-1-nummer-3-punkt-1-ledd-1">Enhetsregisteret</article></article></li><li data-name="b." value="2"><article class="listArticle" id="kapittel-2-paragraf-1-nummer-3-punkt-2"><article class="legalP" id="kapittel-2-paragraf-1-nummer-3-punkt-2-ledd-1">Foretaksregisteret</article></article></li><li data-name="c." value="3"><article class="listArticle" id="kapittel-2-paragraf-1-nummer-3-punkt-3"><article class="legalP" id="kapittel-2-paragraf-1-nummer-3-punkt-3-ledd-1">Det sentrale folkeregisteret. Personer som er bosatt på Svalbard skal oppfylle plikten til å være registrert i registeret over befolkningen på Svalbard, jf. <a href="forskrift/1994-02-04-111">forskrift 4. februar 1994 nr. 111</a></article></article></li><li data-name="d." value="4"><article class="listArticle" id="kapittel-2-paragraf-1-nummer-3-punkt-4"><article class="legalP" id="kapittel-2-paragraf-1-nummer-3-punkt-4-ledd-1">Merverdiavgiftsregisteret</article></article></li><li data-name="e." value="5"><article class="listArticle" id="kapittel-2-paragraf-1-nummer-3-punkt-5"><article class="legalP" id="kapittel-2-paragraf-1-nummer-3-punkt-5-ledd-1">Arbeidstaker- og arbeidsgiverregisteret.</article></article></li></ol></article><article class="numberedLegalP" data-numerator="4" id="kapittel-2-paragraf-1-nummer-4">(4) Virksomheten må oppfylle pålagt opplysningsplikt til Sentralskattekontoret for utenlandssaker i henhold til <a href="lov/2016-05-27-14/§7-6">skatteforvaltningsloven § 7-6</a>.</article><article class="numberedLegalP" data-numerator="5" id="kapittel-2-paragraf-1-nummer-5">(5) Bemanningsforetak, jf. <a href="forskrift/2008-06-04-541">forskrift 4. juni 2008 nr. 541</a> om bemanningsforetak <a href="forskrift/2008-06-04-541/§1">§ 1</a>, må være registrert i Arbeidstilsynets register over bemanningsforetak.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2017-12-19-2256">19 des 2017 nr. 2256</a> (i kraft 1 jan 2018), <a href="forskrift/2018-08-30-1281">30 aug 2018 nr. 1281</a>.</article></article><article class="legalArticle" data-lovdata-URL="SF/forskrift/2012-05-08-408/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Register over renholdsvirksomheter</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Arbeidstilsynet skal føre et register over renholdsvirksomheter som er godkjent etter <a href="forskrift/2012-05-08-408/§5">§ 5</a>, har søknad til behandling eller ikke har fått innvilget søknad om godkjenning. Renholdsvirksomheter som inngår i registeret, skal stå oppført med en av følgende statuser:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">godkjent med ansatte</article></article></li><li data-name="b." value="2"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">godkjent uten ansatte</article></article></li><li data-name="c." value="3"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">søknad under behandling</article></article></li><li data-name="d." value="4"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">HMS-kortbestilling under behandling</article></article></li><li data-name="e." value="5"><article class="listArticle" id="kapittel-2-paragraf-2-nummer-1-punkt-5"><article class="legalP" id="kapittel-2-paragraf-2-nummer-1-punkt-5-ledd-1">ikke godkjent.</article></article></li></ol></article><article class="numberedLegalP" data-numerator="2" id="kapittel-2-paragraf-2-nummer-2">(2) Registeret skal være offentlig tilgjengelig.</article><article class="numberedLegalP" data-numerator="3" id="kapittel-2-paragraf-2-nummer-3">(3) Arbeidstilsynet kan fastsette nærmere bestemmelser om registeret.</article><article class="changesToParent">Endret ved <a href="forskrift/2017-12-19-2256">forskrift 19 des 2017 nr. 2256</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2012-05-08-408/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav om årlig melding og dokumentasjon hvert tredje år</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Godkjente virksomheter skal hvert år sende melding til Arbeidstilsynet som bekrefter at virksomheten fortsatt fyller kravene til godkjenning etter <a href="forskrift/2012-05-08-408/§5">§ 5</a>. Fristen for å sende melding er datoen for vedtak om godkjenning. Kravet om årlig melding gjelder ikke det året virksomheten har plikt til å sende inn dokumentasjon i henhold til andre ledd.</article><article class="numberedLegalP" data-numerator="2" id="kapittel-2-paragraf-3-nummer-2">(2) Godkjente virksomheter skal hvert tredje år sende dokumentasjon til Arbeidstilsynet som viser at virksomheten fortsatt fyller kravene til godkjenning etter <a href="forskrift/2012-05-08-408/§5">§ 5</a>. Dokumentasjonen skal første gang sendes innen tre år fra datoen for vedtaket om godkjenning og senere innen tre år fra den forrige fristdatoen.</article><article class="numberedLegalP" data-numerator="3" id="kapittel-2-paragraf-3-nummer-3">(3) Dersom virksomheten unnlater å oppfylle kravet i første eller andre ledd, kan godkjenningen tilbakekalles. Før godkjenning tilbakekalles, skal virksomheten varsles og gis frist for å oppfylle krav etter første eller andre ledd.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2017-12-19-2256">19 des 2017 nr. 2256</a> (i kraft 1 april 2018), <a href="forskrift/2019-12-20-2084">20 des 2019 nr. 2084</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2012-05-08-408/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Endring i vilkårene for godkjenning og endrede forhold hos virksomheten</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Dersom det gjøres endringer i bestemmelser som ligger til grunn for vilkårene for godkjenning, eller fastsettes nye vilkår, vil endringene også gjelde for virksomhet som allerede er godkjent. Arbeidstilsynet kan innhente dokumentasjon på at nye vilkår er oppfylt.</article><article class="numberedLegalP" data-numerator="2" id="kapittel-2-paragraf-4-nummer-2">(2) Dersom det gjøres endringer i virksomheten av betydning for oppfyllelse av vilkårene i <a href="forskrift/2012-05-08-408/§5">§ 5</a>, skal virksomheten melde endringen til Arbeidstilsynet sammen med dokumentasjon på at vilkårene er oppfylt. Hvis virksomheten opprinnelig er godkjent uten ansatte, fattes nytt vedtak om godkjenning med ansatte dersom vilkårene er oppfylt.</article><article class="numberedLegalP" data-numerator="3" id="kapittel-2-paragraf-4-nummer-3">(3) Dersom virksomheten ikke lenger oppfyller vilkårene etter <a href="forskrift/2012-05-08-408/§5">§ 5</a>, skal det settes en frist for å rette opp forholdene. Oppfylles ikke dette pålegget innen fristen, kan godkjenningen trekkes tilbake, jf. <a href="forskrift/2012-05-08-408/§19">§ 19</a>.</article><article class="changesToParent">Endret ved <a href="forskrift/2017-12-19-2256">forskrift 19 des 2017 nr. 2256</a> (i kraft 1 jan 2018).</article></article></section><section class="section" data-name="kap3" id="kapittel-3" data-lovdata-URL="SF/forskrift/2012-05-08-408/KAPITTEL_3"><h2>Kapittel 3. Bestemmelser om HMS-kort</h2><article class="changesToParent">Endret ved <a href="forskrift/2015-07-01-851">forskrift 1 juli 2015 nr. 851</a>.</article><article class="legalArticle" data-lovdata-URL="SF/forskrift/2012-05-08-408/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Plikt til å ha HMS-kort</span></h3><article class="legalP" id="kapittel-3-paragraf-1-ledd-1">Virksomhet som blir godkjent i henhold til <a href="forskrift/2012-05-08-408/§5">§ 5</a> skal sørge for at arbeidstakere som utfører renholdsarbeid har HMS-kort utstedt av en kortutsteder utpekt av Arbeidstilsynet. Plikten til å ha HMS-kort gjelder tilsvarende for innehaver av enkeltpersonforetak som ikke sysselsetter arbeidstakere.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2018-08-30-1281">30 aug 2018 nr. 1281</a>.</article></article><article class="legalArticle" data-lovdata-URL="SF/forskrift/2012-05-08-408/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utstedelse av HMS-kort</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Arbeidstilsynet er behandlingsansvarlig i henhold til personopplysningsloven. Ved utstedelsen av HMS-kort opptrer kortutsteder på vegne av Arbeidstilsynet.</article><article class="numberedLegalP" data-numerator="2" id="kapittel-3-paragraf-2-nummer-2">(2) Kortutsteder skal påse at virksomheten oppfyller kravene i <a href="forskrift/2012-05-08-408/§5">§ 5</a>, og foreta identitetskontroll av arbeidstaker før HMS-kort utstedes.</article><article class="numberedLegalP" data-numerator="3" id="kapittel-3-paragraf-2-nummer-3">(3) Kortutsteder skal gi melding til Arbeidstilsynet om at HMS-kort er utstedt.</article><article class="numberedLegalP" data-numerator="4" id="kapittel-3-paragraf-2-nummer-4">(4) Kortutsteder skal opprette og føre et register over godkjente HMS-kortbestillere.</article><article class="numberedLegalP" data-numerator="5" id="kapittel-3-paragraf-2-nummer-5">(5) Kortutsteder skal opprette og føre et register over alle utstedte kort, med tilhørende data.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2018-08-30-1281">30 aug 2018 nr. 1281</a>.</article></article><article class="legalArticle" data-lovdata-URL="SF/forskrift/2012-05-08-408/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kortets gyldighet, kontroll og inndragning</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) HMS-kortet utstedes for en periode på to år. Kortet er kun gyldig så lenge ansettelsesforholdet består.</article><article class="numberedLegalP" data-numerator="2" id="kapittel-3-paragraf-3-nummer-2">(2) Den som er omfattet av oppregningen i <a href="forskrift/2012-05-08-408/§13">§ 13</a> annet ledd, kan gjennom oppslag i registrene nevnt i <a href="forskrift/2012-05-08-408/§5">§ 5</a> tredje ledd undersøke om registerpliktene etter <a href="forskrift/2012-05-08-408/§5">§ 5</a> tredje ledd er oppfylt. Dersom oppslaget gir grunn til å tro at registerpliktene ikke er oppfylt, skal det gis melding til Arbeidstilsynet eller Havindustritilsynet, og kortinnehaverens arbeidsgiver.</article><article class="numberedLegalP" data-numerator="3" id="kapittel-3-paragraf-3-nummer-3">(3) Arbeidstilsynet, Havindustritilsynet, skattemyndighetene og politiet kan inndra HMS-kort som er ugyldige fordi virksomhetens godkjenning er tilbakekalt, kortets gyldighetsperiode er utløpt, arbeidsforholdet eller virksomheten er opphørt, eller dersom kortet eller bruken av kortet av andre grunner er ugyldig. Inndratte kort skal innleveres til kortutsteder for makulering.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2016-06-03-567">3 juni 2016 nr. 567</a>, <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2012-05-08-408/§11a" data-name="§11a" id="kapittel-3-paragraf-4"><h3 class="legalArticleHeader"><span class="legalArticleValue">§ 11a</span>. <span class="legalArticleTitle">Arbeidsgivers plikt til å makulere HMS-kort</span></h3><article class="legalP" id="kapittel-3-paragraf-4-ledd-1">Ved tilbakekall av godkjenning etter <a href="forskrift/2012-05-08-408/§7">§ 7</a> andre ledd eller <a href="forskrift/2012-05-08-408/§19">§ 19</a>, ved opphør av arbeidsforholdet eller virksomheten, eller etter utløpet av kortets gyldighetsperiode, skal renholdsvirksomheten straks sørge for at HMS-kortet blir makulert.</article><article class="changesToParent">Tilføyd ved <a href="forskrift/2016-06-03-567">forskrift 3 juni 2016 nr. 567</a>, endret ved <a href="forskrift/2019-12-20-2084">forskrift 20 des 2019 nr. 2084</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2012-05-08-408/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til opplysninger på HMS-kortet</span></h3><article class="legalP" id="kapittel-3-paragraf-5-ledd-1">HMS-kortet skal inneholde følgende opplysninger på norsk og engelsk:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">organisasjonsnummer og navn på arbeidsgiver eller enkeltpersonforetak</article></article></li><li data-name="b." value="2"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">navn på kortinnehaveren</article></article></li><li data-name="c." value="3"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">bilde av kortinnehaveren</article></article></li><li data-name="d." value="4"><article class="listArticle" id="kapittel-3-paragraf-5-ledd-1-punkt-4"><article class="legalP" id="kapittel-3-paragraf-5-ledd-1-punkt-4-ledd-1">kortinnehaverens fødselsdato</article></article></li><li data-name="e." value="5"><article class="listArticle" id="kapittel-3-paragraf-5-ledd-1-punkt-5"><article class="legalP" id="kapittel-3-paragraf-5-ledd-1-punkt-5-ledd-1">utstedelsesdato</article></article></li><li data-name="f." value="6"><article class="listArticle" id="kapittel-3-paragraf-5-ledd-1-punkt-6"><article class="legalP" id="kapittel-3-paragraf-5-ledd-1-punkt-6-ledd-1">kortnummer</article></article></li><li data-name="g." value="7"><article class="listArticle" id="kapittel-3-paragraf-5-ledd-1-punkt-7"><article class="legalP" id="kapittel-3-paragraf-5-ledd-1-punkt-7-ledd-1">navn på utsteder av kortet.</article></article></li></ol></article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2019-12-20-2084">20 des 2019 nr. 2084</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2012-05-08-408/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kortinnehavers ansvar</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) HMS-kortet er personlig og skal ikke overdras til andre.</article><article class="numberedLegalP" data-numerator="2" id="kapittel-3-paragraf-6-nummer-2">(2) HMS-kortet skal bæres godt synlig og skal på oppfordring vises til Arbeidstilsynet, skattemyndighetene, politiet, oppdragsgiver, verneombud og hovedbedrift med ansvar for samordning etter <a href="lov/2005-06-17-62/§2-2">arbeidsmiljøloven § 2-2</a>.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2016-06-03-567">3 juni 2016 nr. 567</a>.</article></article><article class="legalArticle" data-lovdata-URL="SF/forskrift/2012-05-08-408/§14" data-name="§14" id="kapittel-3-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tap av HMS-kort</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Ved tapt eller stjålet HMS-kort skal kortinnehaveren umiddelbart gi melding til virksomheten. Virksomheten skal straks melde fra til kortutsteder slik at kortet gjøres ugyldig og nytt kort utstedes. Tilsvarende gjelder for innehaver av enkeltpersonforetak som ikke sysselsetter arbeidstakere.</article><article class="numberedLegalP" data-numerator="2" id="kapittel-3-paragraf-7-nummer-2">(2) Dersom tapt HMS-kort kommer til rette skal det leveres arbeidsgiver for makulering.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2019-12-20-2084">20 des 2019 nr. 2084</a> (i kraft 1 jan 2020).</article></article></section><section class="section" data-name="kap4" id="kapittel-4" data-lovdata-URL="SF/forskrift/2012-05-08-408/KAPITTEL_4"><h2>Kapittel 4. Søknad om godkjenning og HMS-kort</h2><article class="changesToParent">Endret ved <a href="forskrift/2015-07-01-851">forskrift 1 juli 2015 nr. 851</a>.</article><article class="legalArticle" data-lovdata-URL="SF/forskrift/2012-05-08-408/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Søknadsprosedyrer</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Virksomheten skal sende søknad om godkjenning sammen med dokumentasjon som nevnt i <a href="forskrift/2012-05-08-408/§5">§ 5</a> første ledd til Arbeidstilsynet. Søknad om HMS-kort sendes til kortutsteder etter at Arbeidstilsynet har gitt melding til virksomheten om at vilkårene i <a href="forskrift/2012-05-08-408/§5">§ 5</a> er oppfylt.</article><article class="numberedLegalP" data-numerator="2" id="kapittel-4-paragraf-1-nummer-2">(2) Virksomheten plikter å sørge for nødvendig identitetskontroll av arbeidstakeren før søknad om godkjenning og HMS-kort.</article><article class="numberedLegalP" data-numerator="3" id="kapittel-4-paragraf-1-nummer-3">(3) HMS-kort kan bare bestilles av ansatte i, eller innehaver av, virksomheten som skal utføre arbeidet HMS-kortet er knyttet til.</article><article class="changesToParent">Endret ved <a href="forskrift/2015-07-01-851">forskrifter 1 juli 2015 nr. 851</a>, <a href="forskrift/2016-06-03-567">3 juni 2016 nr. 567</a>, <a href="forskrift/2017-12-19-2256">19 des 2017 nr. 2256</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2012-05-08-408/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Vedtak etter forskriften</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Arbeidstilsynet treffer vedtak om godkjenning av renholdsvirksomhet.</article><article class="numberedLegalP" data-numerator="2" id="kapittel-4-paragraf-2-nummer-2">(2) Arbeidstilsynet kan avvise søknad uten realitetsbehandling dersom virksomheten har søkt om godkjenning minst en gang tidligere og Arbeidstilsynet anser det sannsynlig at virksomheten ved ny søknad forsøker å omgå krav i forskriften.</article><article class="numberedLegalP" data-numerator="3" id="kapittel-4-paragraf-2-nummer-3">(3) Vedtak om godkjenning, tilbakekall av godkjenning og avvisning av søknad uten realitetsbehandling etter denne forskrift er enkeltvedtak, jf. <a href="lov/1967-02-10/§2">forvaltningsloven § 2</a>.</article><article class="changesToParent">Endret ved <a href="forskrift/2017-12-19-2256">forskrift 19 des 2017 nr. 2256</a> (i kraft 1 jan 2018).</article></article></section><section class="section" data-name="kap5" id="kapittel-5" data-lovdata-URL="SF/forskrift/2012-05-08-408/KAPITTEL_5"><h2>Kapittel 5. Kjøp av renholdstjeneste</h2><article class="legalArticle" data-lovdata-URL="SF/forskrift/2012-05-08-408/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kjøp av renholdstjeneste</span></h3><article class="legalP" id="kapittel-5-paragraf-1-ledd-1">Kjøp av renholdstjeneste er kun tillatt fra virksomhet som enten er godkjent, har søknad om godkjenning til behandling eller har HMS-kortbestilling til behandling, jf. <a href="forskrift/2012-05-08-408/§6">§ 6</a>.</article><article class="changesToParent">Endret ved <a href="forskrift/2017-12-19-2256">forskrifter 19 des 2017 nr. 2256</a> (i kraft 1 jan 2018), <a href="forskrift/2018-06-18-905">18 juni 2018 nr. 905</a> (i kraft 1 juli 2018).</article></article></section><section class="section" data-name="kap6" id="kapittel-6" data-lovdata-URL="SF/forskrift/2012-05-08-408/KAPITTEL_6"><h2>Kapittel 6. Tilsyn og sanksjoner</h2><article class="legalArticle" data-lovdata-URL="SF/forskrift/2012-05-08-408/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tilsyn med at vilkårene for godkjenning er oppfylt</span></h3><article class="legalP" id="kapittel-6-paragraf-1-ledd-1">Arbeidstilsynet fører tilsyn med at bestemmelsene i denne forskrift overholdes, og gir de pålegg og treffer de enkeltvedtak som ellers er nødvendige for gjennomføring av forskriften, jf. <a href="lov/2005-06-17-62/kap18">arbeidsmiljøloven kapittel 18</a>.</article><article class="legalP" id="kapittel-6-paragraf-1-ledd-2">Havindustritilsynet har innenfor sitt myndighetsområde tilsvarende myndighet som nevnt i første ledd.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2012-05-08-408/§19" data-name="§19" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilbakekall av godkjenning</span></h3><article class="legalP" id="kapittel-6-paragraf-2-ledd-1">Dersom vilkårene for godkjenning ikke lenger er oppfylt kan Arbeidstilsynet tilbakekalle godkjenningen, og endre status for virksomheten i registeret over renholdsvirksomheter.</article><article class="changesToParent">Endret ved <a href="forskrift/2017-12-19-2256">forskrift 19 des 2017 nr. 2256</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2012-05-08-408/§20" data-name="§20" id="kapittel-6-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Straff</span></h3><article class="legalP" id="kapittel-6-paragraf-3-ledd-1">Forsettlig eller uaktsom overtredelse av denne forskrift, eller medvirkning til dette, er straffbart i henhold til <a href="lov/2005-06-17-62/kap19">arbeidsmiljøloven kapittel 19</a>.</article></article></section><section class="section" data-name="kap7" id="kapittel-7" data-lovdata-URL="SF/forskrift/2012-05-08-408/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="SF/forskrift/2012-05-08-408/§21" data-name="§21" id="kapittel-7-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften gjelder fra 1. september 2012, med unntak av <a href="forskrift/2012-05-08-408/§18">§ 18</a> – § 20 som gjelder fra 1. desember 2012.</article></article></section></main></body></html>