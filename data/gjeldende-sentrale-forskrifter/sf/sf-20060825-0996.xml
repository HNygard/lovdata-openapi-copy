<!DOCTYPE html><html lang="no"><head><title>Forskrift om vern av Hardangereple / Eple frå Hardanger / Hardangerepler / Epler fra Hardanger som geografisk nemning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-08-25-996</dd><dt class="dokid">DokumentID</dt><dd class="dokid">SF/forskrift/2006-08-25-996</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 (Vedlegg)</dd><dt class="dateInForce">I kraft fra</dt><dd class="dateInForce">2006-08-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-07-25-1285">forskrift/2023-07-25-1285</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2002-07-05-698/§15">forskrift/2002-07-05-698/§15</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2006-08-29</dd><dt class="titleShort">Korttittel</dt><dd class="titleShort">Vern av Hardangereple</dd><dt class="title">Tittel</dt><dd class="title">Forskrift om vern av Hardangereple / Eple frå Hardanger / Hardangerepler / Epler fra Hardanger som geografisk nemning</dd><dt class="miscInformation">Annet om dokumentet</dt><dd class="miscInformation">Fastsett av Det sentrale Mattilsynet ved hovudkontoret 25. august 2006 med heimel i <a href="forskrift/2002-07-05-698/§15">forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler, fisk og fiskevarer § 15</a>. <br /><strong>Endra</strong> ved <a href="forskrift/2023-07-25-1285">forskrift 25 juli 2023 nr. 1285</a> (bl.a tittel).</dd><dt class="refid">RefID</dt><dd class="refid">forskrift/2006-08-25-996</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vern av Hardangereple / Eple frå Hardanger / Hardangerepler / Epler fra Hardanger som geografisk nemning</a><ul class="tocSubUl"><li><a href="#paragraf-1">§ 1. Beskytta produktnemning</a></li><li><a href="#paragraf-2">§ 2. Rettmessig brukar</a></li><li><a href="#paragraf-3">§ 3. Vilkår for bruk av produktnemninga</a></li><li><a href="#paragraf-4">§ 4. Iverksetjing</a></li><li><a href="#kapittel-1">Vedlegg. Beskriving av produktopphav og tilknyting til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-08-25-996" id="dokument"><h1>Forskrift om vern av Hardangereple / Eple frå Hardanger / Hardangerepler / Epler fra Hardanger som geografisk nemning</h1><article class="legalArticle" data-lovdata-URL="SF/forskrift/2006-08-25-996/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskytta produktnemning</span></h2><article class="legalP" id="paragraf-1-ledd-1">Hardangereple / Eple frå Hardanger / Hardangerepler / Epler fra Hardanger.</article><article class="changesToParent">Endra ved <a href="forskrift/2023-07-25-1285">forskrift 25 juli 2023 nr. 1285</a>.</article></article><article class="legalArticle" data-lovdata-URL="SF/forskrift/2006-08-25-996/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig brukar</span></h2><article class="legalP" id="paragraf-2-ledd-1">Hardanger Fruktprodukt.</article></article><article class="legalArticle" data-lovdata-URL="SF/forskrift/2006-08-25-996/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktnemninga</span></h2><article class="numberedLegalP" data-numerator="1" id="paragraf-3-nummer-1">1. Produktbeskriving<article class="legalP" id="paragraf-3-nummer-1-ledd-1">Hardangereple / Eple frå Hardanger / Hardangerepler / Epler fra Hardanger er eple dyrka i Hardanger.</article><article class="legalP" id="paragraf-3-nummer-1-ledd-2">Hardangereple / Eple frå Hardanger / Hardangerepler / Epler fra Hardanger skal ha dei spesielle eigenskapane som er karakteristiske for den enkelte sorten når det gjeld storleik, form, farge og smak, og tilfredsstille minimumskrava til storleik, dekkfarge, refraktometerverdi og trykkfastleik i tabell 1.</article><article class="legalP" id="paragraf-3-nummer-1-ledd-3">Hardangereple skalvera feilfrie og ikkje ha skadar etter insektangrep eller skjemmande merke. Hardangereple skal ha stilk. <table><caption data-caption-placement="before"><i>Tabell 1: Produktkrav (minimumskrav) Hardangereple / Eple frå Hardanger / Hardangerepler / Epler fra Hardanger</i></caption><thead><tr><th data-text-align="left" data-vertical-align="top"><i>Eplesort</i></th><th data-text-align="left" data-vertical-align="top"><i>Diameter (mm)</i></th><th data-text-align="left" data-vertical-align="top"><i>Dekkfarge (%)</i></th><th data-text-align="left" data-vertical-align="top"><i>Refraktometerverdi (%)</i></th><th data-text-align="left" data-vertical-align="top"><i>Trykkfastleik (kg/cm<sub>2</sub>)</i></th></tr></thead><tbody><tr><td data-text-align="left" data-vertical-align="top">Aroma</td><td data-text-align="left" data-vertical-align="top">62</td><td data-text-align="left" data-vertical-align="top">10–30</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Discovery</td><td data-text-align="left" data-vertical-align="top">62</td><td data-text-align="left" data-vertical-align="top">30</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Elstar</td><td data-text-align="left" data-vertical-align="top">62</td><td data-text-align="left" data-vertical-align="top">20</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Karin Schneider</td><td data-text-align="left" data-vertical-align="top">62</td><td data-text-align="left" data-vertical-align="top">50</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Kronprins</td><td data-text-align="left" data-vertical-align="top">62</td><td data-text-align="left" data-vertical-align="top">30</td><td data-text-align="left" data-vertical-align="top">10,5–10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Raud Aroma</td><td data-text-align="left" data-vertical-align="top">62</td><td data-text-align="left" data-vertical-align="top">30</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Raud Gravenstein</td><td data-text-align="left" data-vertical-align="top">62</td><td data-text-align="left" data-vertical-align="top">30</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Raud Prins</td><td data-text-align="left" data-vertical-align="top">62</td><td data-text-align="left" data-vertical-align="top">50</td><td data-text-align="left" data-vertical-align="top">10,5–10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Summerred</td><td data-text-align="left" data-vertical-align="top">62</td><td data-text-align="left" data-vertical-align="top">50</td><td data-text-align="left" data-vertical-align="top">10,5</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Sunrise</td><td data-text-align="left" data-vertical-align="top">62</td><td data-text-align="left" data-vertical-align="top">40</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Vista Bella</td><td data-text-align="left" data-vertical-align="top">62</td><td data-text-align="left" data-vertical-align="top">20–30</td><td data-text-align="left" data-vertical-align="top">10,5–10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Andre sortar</td><td data-text-align="left" data-vertical-align="top">62</td><td data-text-align="left" data-vertical-align="top">20–30</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">Gule sortar</td><td data-text-align="left" data-vertical-align="top">62</td><td data-text-align="left" data-vertical-align="top">0</td><td data-text-align="left" data-vertical-align="top">10,8</td><td data-text-align="left" data-vertical-align="top">5</td></tr></tbody></table></article></article><article class="numberedLegalP" data-numerator="2" id="paragraf-3-nummer-2">2. <i>Geografisk område</i><article class="legalP" id="paragraf-3-nummer-2-ledd-1">Hardangereple / Eple frå Hardanger / Hardangerepler / Epler fra Hardanger skal dyrkast, sorterast og pakkast i Hardanger. Hardanger er her definert som områda rundt dei indre delane av Hardangerfjorden, rekna frå dei sørlegaste grensene til kommunane Kvam og Ullensvang og inkludert fjordarmane Granvinsfjorden, Osafjorden med Ulvikpollen, Eidfjorden med Simadalsfjorden og Sørfjorden.</article></article><article class="numberedLegalP" data-numerator="3" id="paragraf-3-nummer-3">3. <i>Produksjonsmetode</i><article class="legalP" id="paragraf-3-nummer-3-ledd-1">Hardangereple / Eple frå Hardanger / Hardangerepler / Epler fra Hardanger skal dyrkast etter moderne produksjonsmetodar. Epletrea skal plantast og formast på ein måte som sikrar gode lysforhold i alle delar av trea.</article><article class="legalP" id="paragraf-3-nummer-3-ledd-2">Epletrea skal plantast på jord som er veldrenert, porøs, kalka og grunngjødsla før utplanting. Trea skal ha støttesystem.</article><article class="legalP" id="paragraf-3-nummer-3-ledd-3">Trea skal handtynnast ved behov, eventuelt i kombinasjon med bruk av kjemiske tynningsmiddel. Plantevern skal gjennomførast etter prinsippet om integrert plantevern. Det skal vatnast etter behov og kalkast og gjødslast planmessig.</article><article class="legalP" id="paragraf-3-nummer-3-ledd-4">Prognose for første haustedato skal fastsetjast av uavhengige fagfolk i samarbeid med fruktlageret på bakgrunn av analysar av refraktometerverdi og trykkfastleik i 10 eple frå ca. 60 felt i heile Hardanger. Slik haustetidspunktprøve skal gjerast omlag 1–2 veker før normal haustetid.</article><article class="legalP" id="paragraf-3-nummer-3-ledd-5">Epla skal handterast så varsamt som mogleg under hausting, transport og lagring. Ved mottak på lager skal kvaliteten på epla kontrollerast ved bruk av anerkjende målemetodar. Epla skal kjølast langsamt til rett temperatur og lagrast ved rett luftråme.</article><article class="legalP" id="paragraf-3-nummer-3-ledd-6">Hardangereple / Eple frå Hardanger / Hardangerepler / Epler fra Hardanger skal tilfredsstilla produktkrava i tabell 1. Epla skal ha jamn modningsgrad, og fortsatt ha god haldbarheit ved transport frå fruktlageret.</article></article><article class="numberedLegalP" data-numerator="4" id="paragraf-3-nummer-4">4. <i>Merking av produktet</i><article class="legalP" id="paragraf-3-nummer-4-ledd-1">Hardangereple / Eple frå Hardanger / Hardangerepler / Epler fra Hardanger kan merkjast med figurmerket for beskytta geografisk nemning / beskyttet geografisk betegnelse.</article></article><article class="changesToParent">Endra ved <a href="forskrift/2023-07-25-1285">forskrift 25 juli 2023 nr. 1285</a>.</article></article><article class="legalArticle" data-lovdata-URL="SF/forskrift/2006-08-25-996/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetjing</span></h2><article class="legalP" id="paragraf-4-ledd-1">Forskrifta blir sett i verk straks.</article></article><section class="section" data-name="vedlegg" id="kapittel-1" data-lovdata-URL="SF/forskrift/2006-08-25-996/KAPITTEL_1"><h2>Vedlegg. Beskriving av produktopphav og tilknyting til det geografiske området</h2><article class="legalP" id="kapittel-1-ledd-1">Eple har vore dyrka i Hardanger sidan rundt år 1300, og det har etter den tid vore ein viktig del av produksjonen på gardane i området. Utvalet av sortar har heile tida vore i utvikling.</article><article class="legalP" id="kapittel-1-ledd-2">Kunnskapen om epledyrking kom til Hardanger med engelske munkar, som først kom til Lysekloster i 1146, og sidan til Hardanger og garden Opedal i Ullensvang, truleg før år 1300. Dei engelske munkane hadde stor interesse for hagebruk, bl.a. epledyrking og poding. I gamle skiftebrev frå midten av 1300-talet og utover blir ofte epplagard/apalgard nemnd. Dette kan tyde på at det i Hardanger blei dyrka eple for sal så tidleg som i siste halvdel av 1300-talet.</article><article class="legalP" id="kapittel-1-ledd-3">Munkane vart drivne bort frå Opedal under reformasjonen i 1536-37. Saman med munkane forsvann også kunsten å pode, og i perioden etter dette vart det berre dyrka små rotekte eple. Først i andre halvdel av 1700-talet og utover på 1800-talet tok epledyrkinga seg opp igjen, da prestar og andre «skolelærde menn» innførte nye eplesortar og lærte bøndene å pode.</article><article class="legalP" id="kapittel-1-ledd-4">Den lange tradisjonen Hardanger har som fruktdyrkingsområde, viser seg i ei rekkje forhold, bl.a. at det så tidleg som på slutten av 1800-talet fanst mange planteskolar i Hardanger, at dei i 1899 fikk den første heradsgartnaren, som bl.a. gav råd om epledyrking nokre veker om våren og hausten, og at dei i perioden 1900–1950 vann mange prisar på fruktutstillingar i Oslo. Men det verkelege oppsvinget for epledyrking i Hardanger kom i 1930-åra, med etablering av to fagskolar som skapte stor interesse og entusiasme for fruktdyrkingsfaget.</article><article class="legalP" id="kapittel-1-ledd-5">Klima og jordsmonn i Hardanger er godt eigna for epledyrking og gir eple med spesielle eigenskapar. Kalde vintrar sikrar rik blomstring kvart år. Kjølig klima og mykje lys i vekstsesongen gir eple med frisk og syrleg smak på grunn av høgt innhald av smakskarakteristiske fruktsyrer, bl.a. spesielt mykje C-vitamin, samtidig som det varme og solrike klimaet om sommaren gir søt smak på epla. Dei kjøligare nettene om hausten gir også auka syre- og sukkermengd rett før haustinga, i tillegg til at dei gir epla den tiltalande raude fargen. Ein god balanse mellom syre- og sukkerinnhald kjenneteiknar eple dyrka i Hardanger.</article><article class="legalP" id="kapittel-1-ledd-6">I Hardanger er det mykje skredjord, som er djup og varm og lett gjennomtrengjeleg for vatn. Dette i kombinasjon med mykje nedbør gir gode vekstvilkår for eple. For å oppnå god kvalitet på epla er det viktig å ha kunnskapar om forholdet mellom eplesort og vekseplass. Epledyrkarane i Hardanger har gjennom den lange tradisjonen med epledyrking opparbeidd seg slike kunnskapar.</article><article class="legalP" id="kapittel-1-ledd-7">Eple frå Hardanger har godt omdømme, noko som bl.a. kjem av dei assosiasjonane forbrukarane får når dei tenkjer på Hardanger.</article></section></main></body></html>