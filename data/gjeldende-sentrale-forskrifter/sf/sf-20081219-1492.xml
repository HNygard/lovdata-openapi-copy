<!DOCTYPE html><html lang="no"><head><title>Forskrift om prisutjevningsbeløp på kraftfôr og råvarer til kraftfôr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1492</dd><dt class="dokid">DokumentID</dt><dd class="dokid">SF/forskrift/2008-12-19-1492</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2008 hefte 14</dd><dt class="dateInForce">I kraft fra</dt><dd class="dateInForce">2009-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-09-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2014-09-03-1144">forskrift/2014-09-03-1144</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§18">lov/1995-05-12-23/§18</a></li><li><a href="lov/2000-01-21-7/§3">lov/2000-01-21-7/§3</a></li><li><a href="lov/2000-01-21-7/§5">lov/2000-01-21-7/§5</a></li><li><a href="lov/2000-01-21-7/§6">lov/2000-01-21-7/§6</a></li></ul></dd><dt class="dateOfPublication">Kunngjort</dt><dd class="dateOfPublication">2008-12-29 15:10</dd><dt class="titleShort">Korttittel</dt><dd class="titleShort">Forskrift om prisutjevningsbeløp på kraftfor</dd><dt class="title">Tittel</dt><dd class="title">Forskrift om prisutjevningsbeløp på kraftfôr og råvarer til kraftfôr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2008 med hjemmel i <a href="lov/1995-05-12-23">lov 12. mai 1995 nr. 23</a> om jord (<a href="lov/1995-05-12-23/§18">jordlova) § 18</a> og <a href="lov/2000-01-21-7">lov 21. januar 2000 nr. 7</a> om kornforvaltning m.v. <a href="lov/2000-01-21-7/§3">§ 3</a>, <a href="lov/2000-01-21-7/§5">§ 5</a> og <a href="lov/2000-01-21-7/§6">§ 6</a>. <br /><strong>Endret</strong> ved <a href="forskrift/2014-09-03-1144">forskrift 3 sep 2014 nr. 1144</a>.</dd><dt class="refid">RefID</dt><dd class="refid">forskrift/2008-12-19-1492</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om prisutjevningsbeløp på kraftfôr og råvarer til kraftfôr</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Prisutjevningsbeløp</a></li><li><a href="#paragraf-3">§ 3. Opplysningsplikt og kontroll</a></li><li><a href="#paragraf-4">§ 4. Administrasjon, dispensasjon og klage</a></li><li><a href="#paragraf-5">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-12-19-1492" id="dokument"><h1>Forskrift om prisutjevningsbeløp på kraftfôr og råvarer til kraftfôr</h1><article class="legalArticle" data-lovdata-URL="SF/forskrift/2008-12-19-1492/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med å ilegge prisutjevningsbeløp på kraftfôr eller råvarer til kraftfôr er å bidra til likeverdige priser på norsk korn og andre råvarer som anvendes i tilvirking av kraftfôr.</article></article><article class="legalArticle" data-lovdata-URL="SF/forskrift/2008-12-19-1492/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Prisutjevningsbeløp</span></h2><article class="legalP" id="paragraf-2-ledd-1">Den som tilvirker kraftfôr til husdyrproduksjon skal betale et prisutjevningsbeløp for nærmere definerte råvarer som benyttes i tilvirkingsprosessen. Det skal også betales prisutjevningsbeløp dersom slike råvarer anvendes direkte som kraftfôr til husdyrproduksjon.</article><article class="legalP" id="paragraf-2-ledd-2">Kraftfôr nyttet til fisk, pelsdyr eller kjæledyr skal ikke pålegges prisutjevningsbeløp. Dette gjelder også organisk avfall som nyttes som råvarer til kraftfôr i husdyrproduksjon. Landbruksdirektoratet fastsetter hvilke råvarer som til enhver tid er å definere som organisk avfall.</article><article class="legalP" id="paragraf-2-ledd-3">Satsen for prisutjevningsbeløpet skal fastsettes slik at norskprodusert korn og oljefrø sikres muligheter til avsetning til de priser som er avtalt i jordbruksoppgjøret. Det skal ved fastsetting av satsen tas hensyn til at korn, oljefrø og andre råvarer som anvendes som innsatsvarer i kraftfôrproduksjonene, får likeverdige priser i forhold til den enkelte råvares fôrverdi.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1492/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-3-ledd-1">Virksomheter som svarer prisutjevningsbeløp etter denne forskrift, plikter å gi alle opplysninger som Landbruksdirektoratet finner nødvendig for å fastsette prisutjevningsbeløp, oppfylle jordbruksavtalens intensjoner og administrere tollvernet. Det kan kreves at opplysningene bekreftes av revisor.</article><article class="legalP" id="paragraf-3-ledd-2">Landbruksdirektoratet fører kontroll med at bestemmelsene i denne forskriften blir overholdt og har adgang til all bokføring, korrespondanse og opptegnelser som vedkommer virksomhetens innbetalte prisutjevningsbeløp. Landbruksdirektoratet kan foreta stedlig kontroll. Virksomheten plikter å yte bistand ved slik kontroll.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1492/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-4-ledd-1">Landbruksdirektoratet fastsetter satsen på prisutjevningsbeløpet og foretar innkrevning. Landbruksdirektoratet fastsetter hvilke produkttyper og kategorier det skal svares prisutjevningsbeløp for.</article><article class="legalP" id="paragraf-4-ledd-2">Landbruksdirektoratet kan i særlige tilfeller dispensere fra bestemmelsene i denne forskriften.</article><article class="legalP" id="paragraf-4-ledd-3">Vedtak fattet i medhold av denne forskriften kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven) <a href="lov/1967-02-10/kap6">kapittel VI</a>.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1492/§6" data-name="§6" id="paragraf-5"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2009.</article></article></main></body></html>