<!DOCTYPE html><html lang="no"><head><title>Forskrift om fiske etter innlandsfisk mv. og fangst av kreps (innlandsfiskeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-26-851</dd><dt class="dokid">DokumentID</dt><dd class="dokid">SF/forskrift/2009-06-26-851</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavd.</li></ul></dd><dt class="publishedIn">Publisert i</dt><dd class="publishedIn">I 2009 hefte 8</dd><dt class="dateInForce">I kraft fra</dt><dd class="dateInForce">2009-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-10-08-2958">forskrift/2021-10-08-2958</a> fra 2021-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-05-15-47/§34">lov/1992-05-15-47/§34</a></li><li><a href="lov/2009-06-19-100/§15">lov/2009-06-19-100/§15</a></li><li><a href="lov/2009-06-19-100/§16">lov/2009-06-19-100/§16</a></li><li><a href="lov/2009-06-19-100/§18">lov/2009-06-19-100/§18</a></li><li><a href="forskrift/2000-10-27-1074">forskrift/2000-10-27-1074</a></li><li><a href="forskrift/2012-12-14-1229">forskrift/2012-12-14-1229</a></li></ul></dd><dt class="dateOfPublication">Kunngjort</dt><dd class="dateOfPublication">2009-06-26 14:45</dd><dt class="lastupdated">Rettet</dt><dd class="lastupdated">2009-07-06 (§ 2)</dd><dt class="titleShort">Korttittel</dt><dd class="titleShort">Innlandsfiskeforskriften</dd><dt class="title">Tittel</dt><dd class="title">Forskrift om fiske etter innlandsfisk mv. og fangst av kreps (innlandsfiskeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. 26. juni 2009 med hjemmel i <a href="lov/1992-05-15-47">lov 15. mai 1992 nr. 47</a> om laksefisk og innlandsfisk m.v. <a href="lov/1992-05-15-47/§34">§ 34</a> og <a href="lov/2009-06-19-100">lov 19. juni 2009 nr. 100</a> om forvaltning av naturens mangfold (naturmangfoldloven) <a href="lov/2009-06-19-100/§15">§ 15</a>, <a href="lov/2009-06-19-100/§16">§ 16</a> og <a href="lov/2009-06-19-100/§18">§ 18</a>. Fremmet av Miljøverndepartementet. <br /><strong>Tilføyd hjemmel:</strong> <a href="forskrift/2000-10-27-1074">Delegeringsvedtak 27. oktober 2000 nr. 1074</a> og <a href="forskrift/2012-12-14-1229">delegeringsvedtak 14. desember 2012 nr. 1229</a>. <br /><strong>Endret</strong> ved <a href="forskrift/2009-12-28-1816">forskrifter 28 des 2009 nr. 1816</a>, <a href="forskrift/2013-10-10-1215">10 okt 2013 nr. 1215</a>, <a href="forskrift/2019-04-01-443">1 april 2019 nr. 443</a>, <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</dd><dt class="refid">RefID</dt><dd class="refid">forskrift/2009-06-26-851</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fiske etter innlandsfisk mv. og fangst av kreps (innlandsfiskeforskriften)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Arter det er tillatt å fiske etter</a></li><li><a href="#paragraf-3">§ 3. Fiske etter andre arter</a></li><li><a href="#paragraf-4">§ 4. Regler om fiske og bifangst</a></li><li><a href="#paragraf-5">§ 5. Særskilt uttak av fisk</a></li><li><a href="#paragraf-6">§ 6. Overgangsbestemmelser</a></li><li><a href="#paragraf-7">§ 7. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-06-26-851" id="dokument"><h1>Forskrift om fiske etter innlandsfisk mv. og fangst av kreps (innlandsfiskeforskriften)</h1><article class="legalArticle" data-lovdata-URL="SF/forskrift/2009-06-26-851/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for fiske av innlandsfisk og fangst av kreps på det norske fastland. Forskriften gjelder også for katadrome og marine arter når de befinner seg i vassdrag.</article></article><article class="legalArticle" data-lovdata-URL="SF/forskrift/2009-06-26-851/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arter det er tillatt å fiske etter</span></h2><article class="legalP" id="paragraf-2-ledd-1">Det er bare tillatt å fiske etter følgende arter: abbor, bekkerøye, brasme, dvergmalle, gjedde, gullbust, gullfisk, gullvederbuk, harr, hork, hvitfinnet steinulke, kanadarøye, karpe, karuss, krøkle, lagesild, lake, laue, mort, regnbueørret, regnlaue, røye, sandkryper, sik, skrubbe, stam, steinsmett, suter, sørv, trepigget stingsild, vederbuk, ørekyt og ørret.</article><article class="legalP" id="paragraf-2-ledd-2">Det er tillatt å fiske etter marine arter i vassdrag i den tiden det er åpnet for fiske i vassdraget dersom det er tillatt å fiske etter den aktuelle arten i sjøen.</article><article class="legalP" id="paragraf-2-ledd-3">Kommunen kan forby fiske av arter det er tillatt å fiske på etter denne bestemmelsen dersom arten lokalt eller regionalt er truet.</article><article class="changesToParent">Endret ved <a href="forskrift/2009-12-28-1816">forskrifter 28 des 2009 nr. 1816</a> (i kraft 1 jan 2010), <a href="forskrift/2019-04-01-443">1 april 2019 nr. 443</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2009-06-26-851/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske etter andre arter</span></h2><article class="legalP" id="paragraf-3-ledd-1">Miljødirektoratet kan tillate fiske og fangst av andre arter i samsvar med vilkårene angitt i <a href="lov/2009-06-19-100/§16">naturmangfoldloven § 16</a> tredje og fjerde ledd.</article><article class="legalP" id="paragraf-3-ledd-2">Statsforvalteren kan tillate fiske av gjørs, asp og flire og andre arter for hele eller deler av fylket herunder i nærmere bestemte vassdrag, innsjøer eller vassdragsavsnitt, dersom det lokalt er høstingsverdige bestander av disse artene og fisket ikke utgjør noen trussel mot bestandene. Det samme gjelder for fangst av edelkreps.</article><article class="legalP" id="paragraf-3-ledd-3">Statsforvalteren kan forby fiske av arter det er tillatt å fiske på etter <a href="forskrift/2009-06-26-851/§2">§ 2</a> dersom fisket medfører betydelig bifangst av arter det ikke er tillatt å fiske på. Statsforvalteren kan også forby fiske på arter som det er tillatt å fiske på etter <a href="forskrift/2009-06-26-851/§3">§ 3</a>, første ledd dersom arten lokalt eller regionalt er truet.</article><article class="legalP" id="paragraf-3-ledd-4">For å hindre videre spredning av arter kan statsforvalteren forby fiske av arter det ellers er tillatt å fiske på etter <a href="forskrift/2009-06-26-851/§2">§ 2</a> og <a href="forskrift/2009-06-26-851/§3">§ 3</a> første og annet ledd. Statsforvalteren kan også innføre forbud mot fiske i nærmere avgrensede områder med samme formål.</article><article class="changesToParent">Endret ved <a href="forskrift/2009-12-28-1816">forskrifter 28 des 2009 nr. 1816</a> (i kraft 1 jan 2010), <a href="forskrift/2013-10-10-1215">10 okt 2013 nr. 1215</a> (i kraft 15 okt 2013), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</article></article><article class="legalArticle" data-lovdata-URL="SF/forskrift/2009-06-26-851/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Regler om fiske og bifangst</span></h2><article class="legalP" id="paragraf-4-ledd-1">Statsforvalteren eller fylkeskommunen, jf. <a href="forskrift/2009-06-26-851/§2">§ 2</a> og <a href="forskrift/2009-06-26-851/§3">§ 3</a>, kan fastsette nærmere regler om reguleringer i fisket, herunder fisketid, redskapstyper, fangstmetoder og bifangst. Statsforvalteren og fylkeskommunen kan i tillegg gi regler om fangstrapportering.</article><article class="changesToParent">Endret ved <a href="forskrift/2009-12-28-1816">forskrifter 28 des 2009 nr. 1816</a> (i kraft 1 jan 2010), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</article></article><article class="legalArticle" data-lovdata-URL="SF/forskrift/2009-06-26-851/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilt uttak av fisk</span></h2><article class="legalP" id="paragraf-5-ledd-1">Miljødirektoratet kan tillate uttak av fisk i samsvar med <a href="lov/2009-06-19-100/§18">naturmangfoldloven § 18</a>. Fylkeskommunen kan gi tillatelse til uttak av fisk til vitenskapelige formål for de arter fylkeskommunen har ansvaret for, jf. <a href="lov/2009-06-19-100/§18">naturmangfoldloven § 18</a>, bokstav f. Det samme gjelder statsforvalteren for de arter statsforvalteren har ansvaret for.</article><article class="changesToParent">Endret ved <a href="forskrift/2013-10-10-1215">forskrifter 10 okt 2013 nr. 1215</a> (i kraft 15 okt 2013), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</article></article><article class="legalArticle" data-lovdata-URL="SF/forskrift/2009-06-26-851/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelser</span></h2><article class="legalP" id="paragraf-6-ledd-1">Forskrifter eller enkeltvedtak fastsatt med hjemmel i <a href="lov/1992-05-15-47">lov 15. mai 1992 nr. 47</a> om laksefisk og innlandsfisk m.v., som gjelder fiske av ål, oppheves. Forskrifter eller enkeltvedtak som gjelder andre arter gjelder til annet blir bestemt.</article><article class="legalP" id="paragraf-6-ledd-2">Det er tillatt å fiske gjørs, asp og flire fra denne forskriften trer i kraft til og med 31. desember 2010, dersom ikke annet følger av forskrift eller enkeltvedtak. Det samme gjelder for fangst av edelkreps.</article></article><article class="legalArticle" data-lovdata-URL="SF/forskrift/2009-06-26-851/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Denne forskriften trer i kraft 1. juli 2009.</article></article></main></body></html>