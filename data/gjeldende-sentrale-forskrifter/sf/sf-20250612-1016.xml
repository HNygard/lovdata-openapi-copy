<!DOCTYPE html><html lang="nb"><head><title>Forskrift om endring i forskrift om høyere yrkesfaglig utdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-12-1016</dd><dt class="dokid">DokumentID</dt><dd class="dokid">SF/forskrift/2025-06-12-1016</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2026-08-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2019-07-11-1005">forskrift/2019-07-11-1005</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2018-06-08-28/§4b">lov/2018-06-08-28/§4b</a></li><li><a href="lov/2018-06-08-28/§5">lov/2018-06-08-28/§5</a></li></ul></dd><dt class="dateOfPublication">Kunngjort</dt><dd class="dateOfPublication">2025-06-16 14:25</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i fagskoleforskriften</dd><dt class="title">Tittel</dt><dd class="title">Forskrift om endring i forskrift om høyere yrkesfaglig utdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 12. juni 2025 med hjemmel i <a href="lov/2018-06-08-28/§4b/ledd/4">lov 8. juni 2018 nr. 28 om høyere yrkesfaglig utdanning (fagskoleloven) § 4b fjerde ledd</a> og <a href="lov/2018-06-08-28/§5/ledd/6/bokstav/c">§ 5 sjette ledd bokstav c</a>.</dd><dt class="refid">RefID</dt><dd class="refid">forskrift/2025-06-12-1016</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i forskrift om høyere yrkesfaglig utdanning</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 46a. Avvisning og avslag på søknad om akkreditering uten å oppnevne sakkyndige</a></li><li><a href="#kapittel-1-foreslåttparagraf-2">§ 50. Vilkår for institusjonsakkreditering</a></li><li><a href="#kapittel-1-foreslåttparagraf-3">§ 51. Læringsmiljøutvalg</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-06-12-1016" id="dokument"><h1>Forskrift om endring i forskrift om høyere yrkesfaglig utdanning</h1><section class="section" data-name="kapI" id="kapittel-1" data-lovdata-URL="SF/forskrift/2025-06-12-1016/KAPITTEL_1"><h2 data-text-align="center">I</h2><article class="defaultP">I <a href="forskrift/2019-07-11-1005">forskrift 11. juli 2019 nr. 1005 om høyere yrkesfaglig utdanning (fagskoleforskriften)</a> gjøres følgende endringer:</article> <article class="defaultP" margin-top="true"><a href="forskrift/2019-07-11-1005/§46/ledd/1/bokstav/a">§ 46 første ledd bokstav a</a> skal lyde:</article><article class="numberedLegalP" data-numerator="1" id="kapittel-1-nummer-1">(1) NOKUT skal oppnevne sakkyndige for å gjennomføre vurdering ved:<ol class="defaultList" type="a"><li data-name="a." value="1"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">akkreditering av fagskoleutdanning, fagområde og institusjon, med mindre det er grunnlag for å avvise eller avslå søknaden etter <a href="forskrift/2019-07-11-1005/§46a">§ 46a</a>.</article></article></li></ol></article> <article class="defaultP" margin-top="true">Ny <a href="forskrift/2019-07-11-1005/§46a">§ 46a</a> skal lyde:</article><article class="futureLegalArticle" data-name="§46a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 46a</span>. <span class="legalArticleTitle">Avvisning og avslag på søknad om akkreditering uten å oppnevne sakkyndige</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) NOKUT kan avvise en søknad om akkreditering uten å oppnevne sakkyndige dersom søknaden har mangler som gjør den uegnet for sakkyndig vurdering.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) NOKUT kan avslå en søknad om akkreditering uten å oppnevne sakkyndige dersom søknaden klart ikke oppfyller vilkårene for akkreditering.</article></article> <article class="defaultP" margin-top="true"><a href="forskrift/2019-07-11-1005/§47/ledd/2">§ 47 andre ledd</a> oppheves.</article> <article class="defaultP" margin-top="true"><a href="forskrift/2019-07-11-1005/§48/ledd/2">§ 48 andre ledd</a> oppheves.</article> <article class="defaultP" margin-top="true"><a href="forskrift/2019-07-11-1005/§50">§ 50</a> skal lyde:</article><article class="futureLegalArticle" data-name="§50" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 50</span>. <span class="legalArticleTitle">Vilkår for institusjonsakkreditering</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) For å oppnå og inneha institusjonsakkreditering må fagskolen oppfylle vilkårene i denne paragrafen. Vilkårene i niende og tiende ledd må kun være oppfylt på søknadstidspunktet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Fagskolens primærvirksomhet skal være utdanning og den skal være tydelig avgrenset fra eventuell annen virksomhet.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Fagskolen skal ha en strategi som inkluderer mål og tiltak for hvordan fagskolen vil utvikle utdanningsporteføljen.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Fagskolens kvalitetsarbeid skal være tilfredsstillende.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Fagskolens samlede fagmiljø skal oppfylle følgende krav:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-2-nummer-5-punkt-1"><article class="legalP" id="kapittel-1-foreslåttparagraf-2-nummer-5-punkt-1-ledd-1">Minst 50 prosent av fagskolens fagmiljø skal være fast ansatte ved fagskolen.</article></article></li><li data-name="b." value="2"><article class="listArticle" id="kapittel-1-foreslåttparagraf-2-nummer-5-punkt-2"><article class="legalP" id="kapittel-1-foreslåttparagraf-2-nummer-5-punkt-2-ledd-1">Minst 30 prosent av fagskolens undervisningsårsverk skal ha utdanningsfaglig utdanning.</article></article></li><li data-name="c." value="3"><article class="listArticle" id="kapittel-1-foreslåttparagraf-2-nummer-5-punkt-3"><article class="legalP" id="kapittel-1-foreslåttparagraf-2-nummer-5-punkt-3-ledd-1">Fagmiljøet skal gjennomføre nødvendig faglig og pedagogisk utviklingsarbeid.</article></article></li><li data-name="d." value="4"><article class="listArticle" id="kapittel-1-foreslåttparagraf-2-nummer-5-punkt-4"><article class="legalP" id="kapittel-1-foreslåttparagraf-2-nummer-5-punkt-4-ledd-1">Fagmiljøet skal delta i relevante regionale, nasjonale eller internasjonale samarbeid og nettverk.</article></article></li></ol></article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Fagskolen skal ha et læringsmiljøutvalg, jf. <a href="forskrift/2019-07-11-1005/§51">§ 51</a>.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Fagskolens system for kvalitetssikring skal vise prosedyrer for hvordan fagskolen akkrediterer nye utdanninger og gjennomfører vesentlige endringer i eksisterende utdanninger.</article><article class="numberedLegalP" data-numerator="8" id="kapittel-1-foreslåttparagraf-2-nummer-8">(8) Fagskolen skal etter en helhetlig vurdering anses å være i stand til å forvalte fullmaktene som institusjonsakkrediteringen gir på en god måte. Relevante momenter i vurderingen er blant annet fagskolens strategi, organisering, kvalitetsarbeid og resultater.</article><article class="numberedLegalP" data-numerator="9" id="kapittel-1-foreslåttparagraf-2-nummer-9">(9) Fagskolen må på søknadstidspunktet ha minst én fagområdeakkreditering og selv ha akkreditert minst to utdanninger i tråd med prosedyrene i <a href="forskrift/2020-04-23-853/§4-2/ledd/2">fagskoletilsynsforskriften § 4-2 andre ledd</a>.</article><article class="numberedLegalP" data-numerator="10" id="kapittel-1-foreslåttparagraf-2-nummer-10">(10) En privat fagskole må på søknadstidspunktet ha positiv egenkapital det siste avsluttede regnskapsåret.</article></article> <article class="defaultP" margin-top="true"><a href="forskrift/2019-07-11-1005/§51">§ 51</a> skal lyde:</article><article class="futureLegalArticle" data-name="§51" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 51</span>. <span class="legalArticleTitle">Læringsmiljøutvalg</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Læringsmiljøutvalget skal bidra til at <a href="lov/2018-06-08-28/§15">fagskoleloven § 15</a> følges, og sikre at studentene kan medvirke i prosessene som gjelder læringsmiljøet. Læringsmiljøutvalget skal delta i planleggingen av tiltak som gjelder læringsmiljø, og følge utviklingen nøye i spørsmål som angår studentenes sikkerhet og velferd. Styret kan også tillegge læringsmiljøutvalget andre oppgaver.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Læringsmiljøutvalget skal holdes orientert om læringsmiljøet. Læringsmiljøutvalget rapporterer direkte til styret.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Studentene og fagskolen skal ha like mange representanter i læringsmiljøutvalget. Utvalget skal velge leder hvert år. Lederen skal annethvert år velges fra institusjonens representanter og annethvert år fra studentenes representanter.</article></article></section><section class="section" data-name="kapII" id="kapittel-2" data-lovdata-URL="SF/forskrift/2025-06-12-1016/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. august 2026.</article></section></main></body></html>