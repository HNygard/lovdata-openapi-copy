<!DOCTYPE html><html lang="no"><head><title>Forskrift om rett til trygderefusjon for leger, spesialister i klinisk psykologi og fysioterapeuter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1998-06-18-590</dd><dt class="dokid">DokumentID</dt><dd class="dokid">SF/forskrift/1998-06-18-590</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen, Kommunetjenesteavdelingen</li></ul></dd><dt class="publishedIn">Publisert i</dt><dd class="publishedIn">I 1998 724 (Merknader)</dd><dt class="dateInForce">I kraft fra</dt><dd class="dateInForce">1998-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-04-04</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-04-04-600">forskrift/2025-04-04-600</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1996-09-27-919">forskrift/1996-09-27-919</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§5-4">lov/1997-02-28-19/§5-4</a></li><li><a href="lov/1997-02-28-19/§5-7">lov/1997-02-28-19/§5-7</a></li><li><a href="lov/1997-02-28-19/§5-8">lov/1997-02-28-19/§5-8</a></li><li><a href="lov/1997-02-28-19/§22-2a">lov/1997-02-28-19/§22-2a</a></li></ul></dd><dt class="lastupdated">Rettet</dt><dd class="lastupdated">2021-02-01 (hjemmel)</dd><dt class="titleShort">Korttittel</dt><dd class="titleShort">Forskrift om trygderefusjon for leger m.v.</dd><dt class="title">Tittel</dt><dd class="title">Forskrift om rett til trygderefusjon for leger, spesialister i klinisk psykologi og fysioterapeuter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet (nå Helse- og omsorgsdepartementet) 18. juni 1998 med hjemmel i <a href="lov/1997-02-28-19">lov av 28. februar 1997 nr. 19</a> om folketrygd (folketrygdloven) <a href="lov/1997-02-28-19/§5-4">§ 5-4</a> fjerde ledd, <a href="lov/1997-02-28-19/§5-7">§ 5-7</a> femte ledd, <a href="lov/1997-02-28-19/§5-8">§ 5-8</a> femte ledd og <a href="lov/1997-02-28-19/§22-2a">§ 22-2a</a>. <br /> <strong>EØS-henvisninger:</strong> EØS-avtalen vedlegg VII nr. 4 (direktiv <a href="eu/31993l0016">93/16/EØF</a> endret ved direktiv <a href="eu/31997l0050">97/50/EF</a>, direktiv <a href="eu/31998l0021">98/21/EF</a>, direktiv <a href="eu/31998l0063">98/63/EF</a>, direktiv <a href="eu/31999l0046">99/46/EF</a> og direktiv <a href="eu/32001l0019">2001/19/EF</a>). <br /> <strong>Endret</strong> ved forskrifter <a href="forskrift/1999-01-18-135">18 jan 1999 nr. 135</a>, <a href="forskrift/2001-05-25-541">25 mai 2001 nr. 541</a>, <a href="forskrift/2001-12-17-1463">17 des 2001 nr. 1463</a>, <a href="forskrift/2003-09-01-1111">1 sep 2003 nr. 1111</a>, <a href="forskrift/2005-12-19-1654">19 des 2005 nr. 1654</a>, <a href="forskrift/2006-06-21-675">21 juni 2006 nr. 675</a>, <a href="forskrift/2008-11-25-1265">25 nov 2008 nr. 1265</a>, <a href="forskrift/2010-06-24-968">24 juni 2010 nr. 968</a>, <a href="forskrift/2011-12-16-1396">16 des 2011 nr. 1396</a>, <a href="forskrift/2017-02-22-211">22 feb 2017 nr. 211</a>, <a href="forskrift/2017-02-24-217">24 feb 2017 nr. 217</a>, <a href="forskrift/2017-05-15-605">15 mai 2017 nr. 605</a>, <a href="forskrift/2019-02-18-129">18 feb 2019 nr. 129</a>, <a href="forskrift/2019-06-11-717">11 juni 2019 nr. 717</a>, <a href="forskrift/2019-10-14-1368">14 okt 2019 nr. 1368</a>, <a href="forskrift/2019-12-02-1606">2 des 2019 nr. 1606</a>, <a href="forskrift/2020-05-26-1077">26 mai 2020 nr. 1077</a>, <a href="forskrift/2020-06-17-1211">17 juni 2020 nr. 1211</a>, <a href="forskrift/2020-05-26-1077">26 mai 2020 nr. 1077</a> (i kraft 1 sep 2020), <a href="forskrift/2020-12-04-2616">4 des 2020 nr. 2616</a>, <a href="forskrift/2020-12-08-2643">8 des 2020 nr. 2643</a> (i kraft 1 jan 2021), <a href="forskrift/2021-09-17-2821">17 sep 2021 nr. 2821</a>, <a href="forskrift/2020-12-14-2755">14 des 2020 nr. 2755</a> (i kraft 1 jan 2022), <a href="forskrift/2022-02-04-174">4 feb 2022 nr. 174</a> (i kraft 1 mars 2022 med virkning til 1 juli 2022), <a href="forskrift/2022-06-17-1061">17 juni 2022 nr. 1061</a>, <a href="forskrift/2022-10-28-1888">28 okt 2022 nr. 1888</a>, <a href="forskrift/2023-06-20-1004">20 juni 2023 nr. 1004</a>, <a href="forskrift/2024-12-06-2990">6 des 2024 nr. 2990</a>, <a href="forskrift/2025-04-04-600">4 april 2025 nr. 600</a>. <br /> <strong>Endres</strong> ved forskrift <a href="forskrift/2025-05-23-847">23 mai 2025 nr. 847</a> (i kraft 1 jan 2026, endringen endret ved forskrift <a href="forskrift/2025-06-05-937">5 juni 2025 nr. 937</a>). <br /> <strong>Rettelser:</strong> 04.10.2001 (Merknader), 12.09.2009 (Merknader), 10.05.2013 (Merknader), 01.02.2021 (hjemmel).</dd><dt class="refid">RefID</dt><dd class="refid">forskrift/1998-06-18-590</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om rett til trygderefusjon for leger, spesialister i klinisk psykologi og fysioterapeuter</a><ul class="tocSubUl"><li><a href="#kapittel-1" data-child-interval="§§ 1 – 6">Kap. I. Om rett til trygderefusjon</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 1a. Stønad for undersøkelse og behandling hos lege som arbeider utenfor kommunal helse- og omsorgstjeneste</a></li><li><a href="#kapittel-1-paragraf-3">§ 1b. Stønad for undersøkelse og behandling hos spesialist i klinisk psykologi</a></li><li><a href="#kapittel-1-paragraf-4">§ 1c. Stønad for undersøkelse og behandling hos fysioterapeut i følgende tilfeller</a></li><li><a href="#kapittel-1-paragraf-5">§ 2.</a></li><li><a href="#kapittel-1-paragraf-6">§ 3.</a></li><li><a href="#kapittel-1-paragraf-7">§ 4.</a></li><li><a href="#kapittel-1-paragraf-8">§ 5.</a></li><li><a href="#kapittel-1-paragraf-9">§ 6.</a></li></ul></li><li><a href="#kapittel-2" data-child-interval="§§ 7 – 8a">Kap. II. Søknad, klage</a><ul class="tocSubUl"><li><a href="#kapittel-2-paragraf-1">§ 7.</a></li><li><a href="#kapittel-2-paragraf-2">§ 8.</a></li><li><a href="#kapittel-2-paragraf-3">§ 8a.</a></li></ul></li><li><a href="#kapittel-3" data-child-interval="§ 9">Kap. III. Ikrafttredelse</a><ul class="tocSubUl"><li><a href="#kapittel-3-paragraf-1">§ 9.</a></li></ul></li><li><a href="#kapittel-4">Merknader</a><ul class="tocSubUl"><li><a href="#kapittel-4-kapittel-1">Til § 1</a></li><li><a href="#kapittel-4-kapittel-2">Til § 2</a></li><li><a href="#kapittel-4-kapittel-3">Til § 3</a></li><li><a href="#kapittel-4-kapittel-4">Til § 4</a></li><li><a href="#kapittel-4-kapittel-5">Til § 5</a></li><li><a href="#kapittel-4-kapittel-6">Til § 6</a></li><li><a href="#kapittel-4-kapittel-7">Til § 7</a></li><li><a href="#kapittel-4-kapittel-8">Til § 8</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1998-06-18-590" id="dokument"><h1>Forskrift om rett til trygderefusjon for leger, spesialister i klinisk psykologi og fysioterapeuter</h1><section class="section" data-name="kapI" id="kapittel-1" data-lovdata-URL="SF/forskrift/1998-06-18-590/KAPITTEL_1"><h2>Kap. I. Om rett til trygderefusjon</h2><article class="legalArticle" data-lovdata-URL="SF/forskrift/1998-06-18-590/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Folketrygden yter stønad for undersøkelse og behandling hos lege, spesialist i klinisk psykologi og fysioterapeut i følgende tilfeller:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Vedkommende yrkesutøver har fastlegeavtale med kommunen, introduksjonsavtale med kommunen og fastlege eller avtale med kommunen eller individuell driftsavtale med regionalt helseforetak. En yrkesutøver med fastlegeavtale må i tillegg oppfylle kravene i <a href="forskrift/2017-02-17-192/§3">forskrift om kompetansekrav for leger i den kommunale helse- og omsorgstjenesten § 3</a> jf. <a href="forskrift/2017-02-17-192/§4">§ 4</a> og <a href="forskrift/2017-02-17-192/§5">§ 5</a>. Fastlegen og lege med introduksjonsavtale må ha gjennomført norsk turnustjeneste eller ha oppnådd alle læringsmålene i spesialistutdanningens første del. Kravet om å ha gjennomført norsk turnustjeneste eller ha oppnådd alle læringsmålene i spesialistutdanningens første del gjelder ikke for lege som tiltrer et vikariat av inntil ett års varighet, jf. <a href="forskrift/2017-02-17-192/§4">forskrift om kompetansekrav for leger § 4</a> første ledd bokstav a). Når det med grunnlag i rekrutteringsutfordringer i kommunen er nødvendig for å sikre at kapasiteten i den kommunale helse- og omsorgstjenesten ikke overskrides, kan tilsetting i eller forlengelse av vikariater være på til sammen mer enn ett års varighet dersom vikariatet ikke varer lenger enn til 31. desember 2025. Kravet om å ha oppnådd alle læringsmålene i spesialistutdanningens første del gjelder ikke for lege som har fastlegeavtale med kommunen, lege med introduksjonsavtale eller for lege som tiltrer et vikariat, og som oppfyller kravene i <a href="forskrift/2016-12-08-1482/§18">forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften) § 18</a> tredje ledd. Rett til refusjon etter § 1 punkt 1 gir også rett til refusjon ved deltakelse i legevakt som del av fastlegevikariat.</article></article></li><li data-name="2." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Ved nødvendig sykebesøk utenom ordinær arbeidstid av fastlønnet kommunelege.</article></article></li><li data-name="3." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Legen deltar i kommunalt organisert legevakt. Slik deltakelse gir ikke rett til trygderefusjon for annen pasientbehandling. Legen må ha gjennomført norsk turnustjeneste eller ha oppnådd alle læringsmålene i spesialistutdanningens første del. Kravet om å ha gjennomført norsk turnustjeneste eller ha oppnådd alle læringsmålene i spesialistutdanningens første del gjelder ikke for lege som tiltrer et vikariat av inntil to måneders varighet og som har grunnutdanning og tilsvarende erfaring som etter tredje punktum fra EU/EØS-land eller fra tredjeland med godkjenning etter <a href="forskrift/2008-10-08-1130/§23">§ 23</a> første ledd i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits. Når det med grunnlag i rekrutteringsutfordringer i kommunen er nødvendig for å sikre at kapasiteten i den kommunale helse- og omsorgstjenesten ikke overskrides, kan tilsetting i eller forlengelse av vikariater være på til sammen mer enn to måneders varighet dersom vikariatet ikke varer lenger enn til 31. desember 2025. Kravet om å ha oppnådd alle læringsmålene i spesialistutdanningens første del gjelder ikke for lege som tiltrer et vikariat, og som oppfyller kravene i <a href="forskrift/2016-12-08-1482/§18">forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften) § 18</a> tredje ledd.</article></article></li><li data-name="4." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">Legen yter øyeblikkelig hjelp, jf. <a href="lov/1999-07-02-64/§7">helsepersonelloven § 7</a>.</article></article></li><li data-name="5." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">Ved pasientbehandling hos utdanningskandidater og lærere ved visse undervisningsinstitusjoner etter departementets bestemmelse.</article></article></li><li data-name="6." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">Når turnuslege/lege under spesialisering i spesialistutdanningens første del, som har gjennomført turnustjenesten i sykehus eller som har oppnådd læringsmålene i spesialistutdanningens første del i spesialisthelsetjenesten, deltar i kommunal legevakt eller jobber hos fastlege, jf. <a href="forskrift/2021-06-25-2226/§2">forskrift om stønad til dekning av utgifter til undersøkelse og behandling hos lege § 2</a> nr. 3.</article></article></li><li data-name="7." value="7"><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">Når lege i spesialistutdanning i utdanningens andre og tredje del utfører pasientbehandling hos lege som har individuell driftsavtale med regionalt helseforetak. Stønaden utbetales til legen som har individuell driftsavtale med regionalt helseforetak.</article></article></li></ol></article><article class="legalP" id="kapittel-1-paragraf-1-ledd-2">Lege, spesialist i klinisk psykologi og fysioterapeut som er omfattet av bestemmelsens første ledd punkt 1 plikter å ha direkte oppgjør og fremsette oppgjørskravet digitalt.</article><article class="changesToParent">Endret ved forskrifter <a href="forskrift/2001-05-25-541">25 mai 2001 nr. 541</a> (i kraft 1 juni 2001), <a href="forskrift/2001-12-17-1463">17 des 2001 nr. 1463</a> (i kraft 1 jan 2002), <a href="forskrift/2005-12-19-1654">19 des 2005 nr. 1654</a> (i kraft 1 jan 2006), <a href="forskrift/2010-06-24-968">24 juni 2010 nr. 968</a> (i kraft 1 juli 2010), <a href="forskrift/2017-02-24-217">24 feb 2017 nr. 217</a> (i kraft 1 mars 2017), <a href="forskrift/2017-05-15-605">15 mai 2017 nr. 605</a>, <a href="forskrift/2019-02-18-129">18 feb 2019 nr. 129</a> (i kraft 1 mars 2019), <a href="forskrift/2019-06-11-717">11 juni 2019 nr. 717</a>, <a href="forskrift/2019-10-14-1368">14 okt 2019 nr. 1368</a>, <a href="forskrift/2020-05-26-1077">26 mai 2020 nr. 1077</a>, <a href="forskrift/2020-06-17-1211">17 juni 2020 nr. 1211</a>, <a href="forskrift/2020-05-26-1077">26 mai 2020 nr. 1077</a> (i kraft 1 sep 2020), <a href="forskrift/2020-12-04-2616">4 des 2020 nr. 2616</a>, <a href="forskrift/2020-12-08-2643">8 des 2020 nr. 2643</a> (i kraft 1 jan 2021), <a href="forskrift/2020-12-14-2755">14 des 2020 nr. 2755</a> (i kraft 1 jan 2022), <a href="forskrift/2022-02-04-174">4 feb 2022 nr. 174</a> (i kraft 1 mars 2022), <a href="forskrift/2022-06-17-1061">17 juni 2022 nr. 1061</a>, <a href="forskrift/2022-10-28-1888">28 okt 2022 nr. 1888</a>, <a href="forskrift/2023-06-20-1004">20 juni 2023 nr. 1004</a>, <a href="forskrift/2024-12-06-2990">6 des 2024 nr. 2990</a>, <a href="forskrift/2025-04-04-600">4 april 2025 nr. 600</a>. <strong>Endres</strong> ved forskrift <a href="forskrift/2025-05-23-847">23 mai 2025 nr. 847</a> (i kraft 1 jan 2026).</article></article><article class="legalArticle" data-lovdata-URL="SF/forskrift/1998-06-18-590/§1a" data-name="§1a" id="kapittel-1-paragraf-2"><h3 class="legalArticleHeader"><span class="legalArticleValue">§ 1a</span>. <span class="legalArticleTitle">Stønad for undersøkelse og behandling hos lege som arbeider utenfor kommunal helse- og omsorgstjeneste</span></h3><article class="changesToParent"><strong>Tilføyes</strong> ved forskrift <a href="forskrift/2025-05-23-847">23 mai 2025 nr. 847</a> (i kraft 1 jan 2026).</article></article><article class="legalArticle" data-lovdata-URL="SF/forskrift/1998-06-18-590/§1b" data-name="§1b" id="kapittel-1-paragraf-3"><h3 class="legalArticleHeader"><span class="legalArticleValue">§ 1b</span>. <span class="legalArticleTitle">Stønad for undersøkelse og behandling hos spesialist i klinisk psykologi</span></h3><article class="changesToParent"><strong>Tilføyes</strong> ved forskrift <a href="forskrift/2025-05-23-847">23 mai 2025 nr. 847</a> (i kraft 1 jan 2026).</article></article><article class="legalArticle" data-lovdata-URL="SF/forskrift/1998-06-18-590/§1c" data-name="§1c" id="kapittel-1-paragraf-4"><h3 class="legalArticleHeader"><span class="legalArticleValue">§ 1c</span>. <span class="legalArticleTitle">Stønad for undersøkelse og behandling hos fysioterapeut i følgende tilfeller</span></h3><article class="changesToParent"><strong>Tilføyes</strong> ved forskrift <a href="forskrift/2025-05-23-847">23 mai 2025 nr. 847</a> (i kraft 1 jan 2026).</article></article><article class="legalArticle" data-lovdata-URL="SF/forskrift/1998-06-18-590/§2" data-name="§2" id="kapittel-1-paragraf-5"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-5-ledd-1">Folketrygden yter i en overgangsperiode stønad for undersøkelse og behandling hos lege og spesialist i klinisk psykologi som har hatt rett til trygderefusjon etter 1. januar 1993, og som har opprettholdt retten fram til forskriftens ikrafttredelse:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1">Ved pasientbehandling hos yrkesutøver som har fylt 62 år før 1. juli 1998.</article></article></li><li data-name="2." value="2"><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1">Ved pasientbehandling hos spesialist i psykiatri eller klinisk psykologi.</article></article></li></ol></article><article class="changesToParent">Endret ved <a href="forskrift/1999-01-18-135">forskrift 18 jan 1999 nr. 135</a> (i kraft 1 jan 1999), <a href="forskrift/2001-05-25-541">25 mai 2001 nr. 541</a> (i kraft 1 juni 2001), <a href="forskrift/2010-06-24-968">24 juni 2010 nr. 968</a> (i kraft 1 juli 2010).</article></article><article class="legalArticle" data-lovdata-URL="SF/forskrift/1998-06-18-590/§3" data-name="§3" id="kapittel-1-paragraf-6"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-6-ledd-1">Den private praksis som nevnt i <a href="forskrift/1998-06-18-590/§2">§ 2</a> må tilfredsstille følgende krav:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">Virksomheten må være meldt til kommune eller regionalt helseforetak, jf. <a href="lov/1999-07-02-64/§18">helsepersonelloven § 18</a>.</article></article></li><li data-name="2." value="2"><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">Virksomheten må være drevet i egnede lokaler fra et fast kontor med nødvendig utstyr og standard og representere et åpent og kontinuerlig helsetilbud til befolkningen.</article></article></li></ol></article><article class="changesToParent">Endret ved <a href="forskrift/2001-12-17-1463">forskrifter 17 des 2001 nr. 1463</a> (i kraft 1 jan 2002), <a href="forskrift/2010-06-24-968">24 juni 2010 nr. 968</a> (i kraft 1 juli 2010).</article></article><article class="legalArticle" data-lovdata-URL="SF/forskrift/1998-06-18-590/§4" data-name="§4" id="kapittel-1-paragraf-7"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-7-ledd-1">Yrkesutøver med fastlegeavtale eller individuell driftsavtale med regionalt helseforetak, som nevnt i <a href="forskrift/1998-06-18-590/§1">§ 1</a> pkt. 1, opprettholder rett til trygderefusjon ved opphør av fastlegeavtale/driftsavtale såfremt de vil falle inn under bestemmelsen i <a href="forskrift/1998-06-18-590/§2">§ 2</a>.</article><article class="legalP" id="kapittel-1-paragraf-7-ledd-2">Lege og spesialist i klinisk psykologi som nevnt i <a href="forskrift/1998-06-18-590/§2">§ 2</a> opprettholder rett til trygderefusjon ved flytting av praksis.</article><article class="legalP" id="kapittel-1-paragraf-7-ledd-3">Retten til trygderefusjon etter første og andre ledd faller likevel bort ved avbrudd i praksis som ikke omfattes av bestemmelsene i <a href="forskrift/1998-06-18-590/§5">§ 5</a>.</article><article class="changesToParent">Endret ved <a href="forskrift/2001-05-25-541">forskrifter 25 mai 2001 nr. 541</a> (i kraft 1 juni 2001), <a href="forskrift/2010-06-24-968">24 juni 2010 nr. 968</a> (i kraft 1 juli 2010). <strong>Endres</strong> ved forskrift <a href="forskrift/2025-05-23-847">23 mai 2025 nr. 847</a> (i kraft 1 jan 2026).</article></article><article class="legalArticle" data-lovdata-URL="SF/forskrift/1998-06-18-590/§5" data-name="§5" id="kapittel-1-paragraf-8"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-8-ledd-1">Lege og spesialist i klinisk psykologi som nevnt i <a href="forskrift/1998-06-18-590/§2">§ 2</a> opprettholder rett til trygderefusjon i inntil 1 år ved midlertidig avbrudd i praksis som skyldes sykdom, fødsel/adopsjon og kortvarig videreutdanning.</article><article class="legalP" id="kapittel-1-paragraf-8-ledd-2">Rett til trygderefusjon opprettholdes i inntil 3 år dersom det er tilsatt vikar ved avbrudd i praksis på grunn av langvarig sykdom, omsorg for barn og langvarig videreutdanning.</article><article class="changesToParent">Endret ved <a href="forskrift/2001-05-25-541">forskrifter 25 mai 2001 nr. 541</a> (i kraft 1 juni 2001), <a href="forskrift/2010-06-24-968">24 juni 2010 nr. 968</a> (i kraft 1 juli 2010).</article></article><article class="legalArticle" data-lovdata-URL="SF/forskrift/1998-06-18-590/§6" data-name="§6" id="kapittel-1-paragraf-9"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-9-ledd-1">Rett til trygderefusjon gis til den som tjenestegjør/vikarierer for lege, spesialist i klinisk psykologi eller fysioterapeut som nevnt i <a href="forskrift/1998-06-18-590/§1">§ 1</a> nr. 1 og for lege og spesialist i klinisk psykologi som nevnt i <a href="forskrift/1998-06-18-590/§2">§ 2</a>. Vikarens praksisomfang må ligge innenfor samme rammer som praksisinnehaverens praksisomfang. For vikar for yrkesutøver som nevnt i <a href="forskrift/1998-06-18-590/§2">§ 2</a> må følgende vilkår være oppfylt:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-9-ledd-1-punkt-1"><article class="legalP" id="kapittel-1-paragraf-9-ledd-1-punkt-1-ledd-1">Praksisinnehaver har permisjon etter <a href="forskrift/1998-06-18-590/§5">§ 5</a>.</article></article></li><li data-name="2." value="2"><article class="listArticle" id="kapittel-1-paragraf-9-ledd-1-punkt-2"><article class="legalP" id="kapittel-1-paragraf-9-ledd-1-punkt-2-ledd-1">Praksisinnehaver driver ikke selv privat praksis i samme tidsrom.</article></article></li></ol></article><article class="legalP" id="kapittel-1-paragraf-9-ledd-2">Retten til trygderefusjon gjelder for vikaren i den perioden vikariatet pågår.</article><article class="legalP" id="kapittel-1-paragraf-9-ledd-3">For yrkesutøvere som nevnt i <a href="forskrift/1998-06-18-590/§2">§ 2</a> kan det bare godkjennes trygderefusjon for en vikar for praksisinnehaver.</article><article class="legalP" id="kapittel-1-paragraf-9-ledd-4">Vilkårene i bestemmelsens første ledd nr. 1 og 2 gjelder ikke for lege med introduksjonsavtale.</article><article class="changesToParent">Endret ved <a href="forskrift/2001-05-25-541">forskrifter 25 mai 2001 nr. 541</a> (i kraft 1 juni 2001), <a href="forskrift/2010-06-24-968">24 juni 2010 nr. 968</a> (i kraft 1 juli 2010), <a href="forskrift/2020-12-14-2755">14 des 2020 nr. 2755</a> (i kraft 1 jan 2022). <strong>Endres</strong> ved forskrift <a href="forskrift/2025-05-23-847">23 mai 2025 nr. 847</a> (i kraft 1 jan 2026, endringen endret ved forskrift <a href="forskrift/2025-06-05-937">5 juni 2025 nr. 937</a>).</article></article></section><section class="section" data-name="kapII" id="kapittel-2" data-lovdata-URL="SF/forskrift/1998-06-18-590/KAPITTEL_2"><h2>Kap. II. Søknad, klage</h2><article class="legalArticle" data-lovdata-URL="SF/forskrift/1998-06-18-590/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-1-ledd-1">Det organ som Helsedirektoratet bestemmer, avgjør om den enkelte lege, spesialist i klinisk psykologi og fysioterapeut fyller vilkårene for rett til refusjon fra folketrygden, jf. <a href="forskrift/1998-06-18-590/kapi">kap. 1</a>. I tvilstilfeller fattes avgjørelsen på grunnlag av uttalelse fra statsforvalteren. Om det foreligger tvil om vilkårene er oppfylt, må vedkommende selv legge frem nødvendig dokumentasjon.</article><article class="changesToParent">Endret ved <a href="forskrift/2003-09-01-1111">forskrifter 1 sep 2003 nr. 1111</a>, <a href="forskrift/2006-06-21-675">21 juni 2006 nr. 675</a> (i kraft 1 juli 2006), <a href="forskrift/2008-11-25-1265">25 nov 2008 nr. 1265</a> (i kraft 1 jan 2009), <a href="forskrift/2011-12-16-1396">16 des 2011 nr. 1396</a> (i kraft 1 jan 2012), <a href="forskrift/2019-12-02-1606">2 des 2019 nr. 1606</a>, <a href="forskrift/2021-09-17-2821">17 sep 2021 nr. 2821</a>.</article></article><article class="legalArticle" data-lovdata-URL="SF/forskrift/1998-06-18-590/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-2-ledd-1">Vedtak etter <a href="forskrift/1998-06-18-590/§7">§ 7</a> kan påklages til Nasjonalt klageorgan for helsetjenesten.</article><article class="changesToParent">Endret ved <a href="forskrift/2006-06-21-675">forskrifter 21 juni 2006 nr. 675</a> (i kraft 1 juli 2006), <a href="forskrift/2008-11-25-1265">25 nov 2008 nr. 1265</a> (i kraft 1 jan 2009), <a href="forskrift/2017-02-22-211">22 feb 2017 nr. 211</a>, <a href="forskrift/2019-12-02-1606">2 des 2019 nr. 1606</a>.</article></article><article class="legalArticle" data-lovdata-URL="SF/forskrift/1998-06-18-590/§8a" data-name="§8a" id="kapittel-2-paragraf-3"><h3 class="legalArticleHeader"><span class="legalArticleValue">§ 8a</span>.</h3><article class="legalP" id="kapittel-2-paragraf-3-ledd-1">Refusjonskrav for perioden fra 1. mars til 11. juni 2019 som ikke oppfylte forskriftens krav til refusjon på tidspunktet for ytelsen, kan likevel innvilges dersom kravene i <a href="forskrift/1998-06-18-590/§1">§ 1</a> nr. 1 fjerde og femte punktum og nr. 3 fjerde punktum var oppfylt.</article><article class="changesToParent">Tilføyd ved <a href="forskrift/2019-12-02-1606">forskrift 2 des 2019 nr. 1606</a>.</article></article></section><section class="section" data-name="kapIII" id="kapittel-3" data-lovdata-URL="SF/forskrift/1998-06-18-590/KAPITTEL_3"><h2>Kap. III. Ikrafttredelse</h2><article class="legalArticle" data-lovdata-URL="SF/forskrift/1998-06-18-590/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-1-ledd-1">Denne forskrift trer i kraft 1. juli 1998.</article><article class="legalP" id="kapittel-3-paragraf-1-ledd-2">Fra samme tidspunkt oppheves <a href="forskrift/1996-09-27-919">forskrift av 27. september 1996 nr. 919</a> om rett til trygderefusjon for leger, spesialister i klinisk psykologi og fysioterapeuter.</article></article></section><section class="section" id="kapittel-4" data-lovdata-URL="SF/forskrift/1998-06-18-590/KAPITTEL_4"><h2>Merknader</h2><section class="section" id="kapittel-4-kapittel-1" data-lovdata-URL="SF/forskrift/1998-06-18-590/KAPITTEL_4-1"><h3>Til § 1</h3><article class="legalP" id="kapittel-4-kapittel-1-ledd-1">Bestemmelsen omfatter leger, spesialister i klinisk psykologi og fysioterapeuter som har refusjonsrett. Den enkelte yrkesutøvers refusjonsrett er ikke avgrenset geografisk eller i omfang.</article><article class="legalP" id="kapittel-4-kapittel-1-ledd-2">Det er i <a href="forskrift/1998-06-18-590/§1">§ 1</a> pkt. 1, fjerde punktum gjort unntak fra kravet om å ha gjennomført norsk turnustjeneste eller ha oppnådd alle læringsmålene i spesialistutdanningens første del for lege som tiltrer et vikariat av inntil ett års varighet, jf. <a href="forskrift/2017-02-17-192/§4">forskrift om kompetansekrav for leger § 4</a> første ledd bokstav a). Hensynet bak unntaket er å bidra til at kommuner med store rekrutteringsutfordringer skal være i stand til å sørge for tilstrekkelig og forsvarlig bemanning i tjenesten. Unntaket er kun ment å kunne anvendes der det for kommunen ikke er mulig å rekruttere vikarlege som oppfyller kravet om å ha gjennomført norsk turnustjeneste eller ha oppnådd alle læringsmålene i spesialistutdanningens første del. Avgrensningen «inntil ett års varighet» skal forstås slik som unntaket i <a href="forskrift/2017-02-17-192/§4">forskrift om kompetansekrav for leger § 4</a> første ledd bokstav a. En lege med rett til refusjon kan arbeide i flere vikariater. Vikariatene kan imidlertid til sammen ikke overskride ett års tjeneste. Det vises til <a href="forskrift/2017-02-17-192/§4">forskrift om kompetansekrav for leger § 4</a> hvor det fremgår av bestemmelsens andre ledd at kommuner som benytter seg av unntaket etter <a href="forskrift/2017-02-17-192/§4">§ 4</a> første ledd bokstav a) om bruk av vikar, innen utgangen av hvert år må rapportere til Helsedirektoratet om bruken av unntaksbestemmelsen. Rett til refusjon etter <a href="forskrift/1998-06-18-590/§1">§ 1</a> punkt 1 gir kun rett til refusjon ved deltakelse i legevakt som del av fastlegevikariat i kommunen legen har inngått avtale om vikariat med. Ved fravær for lege med introduksjonsavtale, kan det inngås introduksjonsavtale med annen lege innenfor de rammene som gjelder for å inngå slik avtale og tidsperioden for den fraværende legen.</article><article class="legalP" id="kapittel-4-kapittel-1-ledd-3">I henhold til bestemmelsens pkt. 2 har fastlønnede kommuneleger som foretar nødvendige sykebesøk utenom arbeidstid, rett til refusjon fra trygden for denne virksomheten. Privatpraksis for øvrig gis ikke refusjon.</article><article class="legalP" id="kapittel-4-kapittel-1-ledd-4">Retten til trygderefusjon for kommunalt organisert legevakt, jf. bestemmelsens pkt. 3, gjelder sykebesøk/konsultasjoner under legevakt, altså ikke oppfølging, kontroller etc.</article><article class="legalP" id="kapittel-4-kapittel-1-ledd-5">For lege som skal arbeide i kommunalt organisert legevakt uten samtidig å vikariere som fastlege, er det i <a href="forskrift/1998-06-18-590/§1">§ 1</a> pkt. 3 fjerde punktum gjort unntak fra kravet om at legen skal ha gjennomført norsk turnustjeneste eller ha oppnådd alle læringsmålene i spesialistutdanningens første del. Unntaket gjelder for lege som tiltrer et vikariat av inntil to måneders varighet. Legen må ha yrkeserfaring tilsvarende gjennomført norsk turnustjeneste eller ha oppnådd alle læringsmålene i spesialistutdanningens første del, eller erfaring som kan sammenlignes med denne. Dette kan f.eks. være lege med tilsvarende erfaring fra sykehus og primærhelsetjeneste/kommune i et EU/EØS-land. Hensynet bak unntaket er, som for unntaket etter <a href="forskrift/1998-06-18-590/§1">§ 1</a> pkt. 1, å bidra til at kommuner med store rekrutteringsutfordringer skal være i stand til å sørge for tilstrekkelig og forsvarlig bemanning i tjenesten, blant annet ved ferieavvikling. Avgrensningen «inntil to måneders varighet» skal forstås slik at en lege med rett til refusjon kan arbeide i flere vikariater, men vikariatene kan til sammen ikke overskride to måneder per kalenderår. Det vises til forskrift om kompetansekrav for leger <a href="forskrift/1998-06-18-590/§4">§ 4</a> hvor det fremgår av bestemmelsens andre ledd at kommuner som benytter seg av unntaket etter <a href="forskrift/1998-06-18-590/§4">§ 4</a> første ledd bokstav a) om bruk av vikar innen utgangen av hvert år må rapportere til Helsedirektoratet om bruken av unntaksbestemmelsen.</article><article class="legalP" id="kapittel-4-kapittel-1-ledd-6">Det fremgår av bestemmelsens pkt. 4 at øyeblikkelig hjelp, jf. <a href="lov/1999-07-02-64/§7">helsepersonelloven § 7</a>, godtgjøres uavhengig av legens status for øvrig. I <a href="lov/1999-07-02-64/§7">helsepersonelloven § 7</a> heter det at «helsepersonell skal straks gi den helsehjelp de evner når det må antas at hjelpen er påtrengende nødvendig». Dette vil i praksis dreie seg om akutt behov for legehjelp og legen må anføre på legeregningen at det gjelder øyeblikkelig hjelp. Leilighetsvis legehjelp til for eksempel naboer, kjente, familie mv. omfattes ikke uten videre av bestemmelsen om øyeblikkelig hjelp.</article><article class="legalP" id="kapittel-4-kapittel-1-ledd-7">Etter pkt. 5 vil det bli ytt refusjon til utdanningskandidater og lærere ved visse undervisningsinstitusjoner etter søknad til departementet fra institusjonen. For å kunne fungere som lærer, det vil si som seminarleder, veileder eller for eksempel egenbehandler, forutsettes det at man utøver et visst minimum av behandlervirksomhet. Lærer og kandidat kan imidlertid ikke framsette krav om refusjon for behandlingen av de samme pasientene.</article><article class="changesToParent">Endret ved <a href="forskrift/2019-06-11-717">forskrifter 11 juni 2019 nr. 717</a>, <a href="forskrift/2020-12-14-2755">14 des 2020 nr. 2755</a> (i kraft 1 jan 2022).</article></section><section class="section" id="kapittel-4-kapittel-2" data-lovdata-URL="SF/forskrift/1998-06-18-590/KAPITTEL_4-2"><h3>Til § 2</h3><article class="legalP" id="kapittel-4-kapittel-2-ledd-1">Bestemmelsen omfatter overgangsordninger for yrkesutøvere som ved forskriftens ikrafttreden har rett til trygderefusjon for avtaleløs praksis.</article><article class="legalP" id="kapittel-4-kapittel-2-ledd-2">Pkt. 1 omfatter lege og spesialist i klinisk psykologi som har fylt 62 år før denne forskrift trer i kraft.</article><article class="legalP" id="kapittel-4-kapittel-2-ledd-3">Retten til trygderefusjon for allmennpraktiserende lege med avtaleløs praksis, falt bort som følge av at fastlegeordningen ble iverksatt 1. juni 2001.</article><article class="legalP" id="kapittel-4-kapittel-2-ledd-4">Etter pkt. 2 gis spesialister i psykiatri og psykologi med avtaleløs praksis inntil videre fortsatt rett til trygderefusjon.</article></section><section class="section" id="kapittel-4-kapittel-3" data-lovdata-URL="SF/forskrift/1998-06-18-590/KAPITTEL_4-3"><h3>Til § 3</h3><article class="legalP" id="kapittel-4-kapittel-3-ledd-1">Bestemmelsen omfatter praksis som nevnt i <a href="forskrift/1998-06-18-590/§2">§ 2</a>.</article><article class="legalP" id="kapittel-4-kapittel-3-ledd-2">I henhold til pkt. 1 må virksomheten være meldt i samsvar med lov og forskrift.</article><article class="legalP" id="kapittel-4-kapittel-3-ledd-3">I henhold til pkt. 2 kreves det at praksis utøves fra lokaler som er innredet med nødvendig utstyr til formålet. Det kan gjelde virksomhet som drives fra eget kontor (herunder i egen bolig), fra leiet kommunalt kontor eller fra leiet kontor i sykehus.</article><article class="legalP" id="kapittel-4-kapittel-3-ledd-4">Hvorvidt angjeldende praksis utøves fra lokaler som er innredet med nødvendig utstyr til formålet, er det fylkeslegen som må ta stilling til.</article><article class="legalP" id="kapittel-4-kapittel-3-ledd-5">Den private praksis må være åpen for allmennheten.</article><article class="legalP" id="kapittel-4-kapittel-3-ledd-6">Det kreves at utøver enten ved fastsatt åpningstid eller ved et system for timebestilling kan dokumentere at praksisen er åpen for allmennheten.</article><article class="legalP" id="kapittel-4-kapittel-3-ledd-7">Virksomheten kan ikke anses «åpen for allmennheten» dersom den utelukkende er rettet mot en begrenset og/eller spesiell gruppe personer.</article><article class="legalP" id="kapittel-4-kapittel-3-ledd-8">Virksomheten må også representere et åpent og kontinuerlig helsetilbud til befolkningen. Virksomheten kan ikke anses å være et kontinuerlig tilbud hvis for eksempel vedkommende lege bare periodevis praktiserer ved et legesenter.</article><article class="legalP" id="kapittel-4-kapittel-3-ledd-9">Dersom det er tvil om en avtaleløs praksis fyller de nevnte vilkårene, må saken forelegges statsforvalteren som skal gi uttalelse i saken.</article></section><section class="section" id="kapittel-4-kapittel-4" data-lovdata-URL="SF/forskrift/1998-06-18-590/KAPITTEL_4-4"><h3>Til § 4</h3><article class="legalP" id="kapittel-4-kapittel-4-ledd-1">Yrkesutøver som nevnt i <a href="forskrift/1998-06-18-590/§2">§ 2</a> opprettholder rett til trygderefusjon ved flytting av praksis. Dette gjelder bare så lenge yrkesutøveren ikke mister retten på grunn av avbrudd i praksis, jf. <a href="forskrift/1998-06-18-590/§5">§ 5</a>.</article></section><section class="section" id="kapittel-4-kapittel-5" data-lovdata-URL="SF/forskrift/1998-06-18-590/KAPITTEL_4-5"><h3>Til § 5</h3><article class="legalP" id="kapittel-4-kapittel-5-ledd-1">Bestemmelsen i første ledd omfatter tilfeller hvor det foreligger lovbestemt rett til permisjon etter arbeidsmiljøloven.</article><article class="legalP" id="kapittel-4-kapittel-5-ledd-2">I annet ledd gis det uttømmende regler for under hvilke andre forhold yrkesutøver uten driftsavtale opprettholder retten til trygderefusjon.</article><article class="legalP" id="kapittel-4-kapittel-5-ledd-3">Begrensningene i bestemmelsen omfatter ikke yrkesutøver som nevnt i <a href="forskrift/1998-06-18-590/§1">§ 1</a> pkt. 1.</article></section><section class="section" id="kapittel-4-kapittel-6" data-lovdata-URL="SF/forskrift/1998-06-18-590/KAPITTEL_4-6"><h3>Til § 6</h3><article class="legalP" id="kapittel-4-kapittel-6-ledd-1">Lege, spesialist i klinisk psykologi og fysioterapeut som nevnt i <a href="forskrift/1998-06-18-590/§1">§ 1</a> epkt. 1 og <a href="forskrift/1998-06-18-590/§2">§ 2</a> kan ta inn vikar ved midlertidig avbrudd i praksis. Vikaren overtar dennes rett til refusjon i den avtalte vikarperioden. Rettighetsinnehaver kan ikke selv praktisere for trygdens regning i samme periode, med unntak for yrkesutøver med fastlegeavtale/driftsavtale som avtaler bruk av vikar i deltidspermisjon med kommunen eller fylkeskommunen. I forståelse med kommunen/fylkeskommunen kan derfor vikar i deltidspermisjon få trygderefusjon samtidig som rettighetsinnehaver opprettholder sin refusjon, for eksempel 50 prosent hver. Rettighetsinnehaver og vikar i deltidspraksis kan ikke utløse refusjon for samme tidspunkt, det vi si samme dato og klokkeslett. Vikarens rett til trygderefusjon bortfaller når den avtalte vikarperioden utløper.</article><article class="legalP" id="kapittel-4-kapittel-6-ledd-2">Vikar i deltidspraksis kan ikke utvide praksisen til heltidspraksis.</article><article class="legalP" id="kapittel-4-kapittel-6-ledd-3">Det er viktig at lege, spesialist i klinisk psykologi og fysioterapeut melder fra til Helsedirektoratet eller det organ Helsedirektoratet bestemmer om avbrudd i praksis, for å unngå senere tvil om rett til trygderefusjon.</article></section><section class="section" id="kapittel-4-kapittel-7" data-lovdata-URL="SF/forskrift/1998-06-18-590/KAPITTEL_4-7"><h3>Til § 7</h3><article class="legalP" id="kapittel-4-kapittel-7-ledd-1">Helsedirektoratet eller det organ Helsedirektoratet bestemmer avgjør om vilkårene for rett til refusjon foreligger. Vedkommende må selv legge frem dokumentasjon som viser at vilkårene for refusjon er til stede, for eksempel ved kopi av avtale/ansettelsesforhold mv. Er Helsedirektoratet eller det organ Helsedirektoratet bestemmer likevel i tvil, kan saken forelegges for statsforvalteren. Statsforvalteren skal vurdere den tilsynsmessige siden ved virksomheten, dvs. hvorvidt virksomheten tilfredsstiller kravene som følger av <a href="forskrift/1998-06-18-590/§3">§ 3</a> om nødvendig utstyr og standard (herunder egnede lokaler), samt om den private praksis representerer et åpent og kontinuerlig helsetilbud til befolkningen. I saker der det er tvil om virksomheten er drevet som forutsatt i <a href="forskrift/1998-06-18-590/§3">§ 3</a> nr. 2, fatter Helsedirektoratet eller det organ Helsedirektoratet bestemmer avgjørelsen på grunnlag av uttalelse fra statsforvalteren.</article></section><section class="section" id="kapittel-4-kapittel-8" data-lovdata-URL="SF/forskrift/1998-06-18-590/KAPITTEL_4-8"><h3>Til § 8</h3><article class="legalP" id="kapittel-4-kapittel-8-ledd-1">Ved avslag må det vises til klageadgangen. Vedtaket kan påklages til det organ som Helsedirektoratet bestemmer innen 3 uker fra det tidspunkt underretning om vedtaket er mottatt, jf. <a href="lov/1967-02-10/§28">forvaltningsloven § 28</a> første ledd.</article><article class="changesToParent">Merknadene endret ihht <a href="forskrift/2001-05-25-541">endringsforskrift av 25. mai 2001 nr. 541</a> ved brev fra Sosial- og helsedepartementet av 28 sep 2001. Endret ved <a href="forskrift/2006-06-21-675">forskrift 21 juni 2006 nr. 675</a> (i kraft 1 juli 2006). Endret ved e-post fra Helse- og omsorgsdepartementet av 8 jan 2009. Endret ved <a href="forskrift/2010-06-24-968">forskrift 24 juni 2010 nr. 968</a> (i kraft 1 juli 2010). Endret i forbindelse med <a href="forskrift/2013-01-17-61">endringsforskrifter 17. januar 2013 nr. 61</a>, <a href="forskrift/2021-09-17-2821">17 sep 2021 nr. 2821</a>.</article></section></section></main></body></html>