<!DOCTYPE html><html lang="no"><head><title>Forskrift om meldermyndighet og samsvarsvurderingsorganer for jernbanen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-08-2705</dd><dt class="dokid">DokumentID</dt><dd class="dokid">SF/forskrift/2021-09-08-2705</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Statens jernbanetilsyn</li></ul></dd><dt class="dateInForce">I kraft fra</dt><dd class="dateInForce">2022-06-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-16-1063">forskrift/2025-06-16-1063</a> fra 2025-07-01</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-100/§4">lov/1993-06-11-100/§4</a></li><li><a href="lov/1993-06-11-100/§5">lov/1993-06-11-100/§5</a></li><li><a href="lov/1993-06-11-100/§5b">lov/1993-06-11-100/§5b</a></li><li><a href="lov/1993-06-11-100/§6">lov/1993-06-11-100/§6</a></li><li><a href="lov/1993-06-11-100/§12">lov/1993-06-11-100/§12</a></li><li><a href="lov/1993-06-11-100/§16">lov/1993-06-11-100/§16</a></li><li><a href="forskrift/2021-09-03-2675/§4">forskrift/2021-09-03-2675/§4</a></li><li><a href="forskrift/2021-09-03-2675/§5">forskrift/2021-09-03-2675/§5</a></li></ul></dd><dt class="dateOfPublication">Kunngjort</dt><dd class="dateOfPublication">2021-09-10 15:10</dd><dt class="title">Tittel</dt><dd class="title">Forskrift om meldermyndighet og samsvarsvurderingsorganer for jernbanen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 8. september 2021 med hjemmel i <a href="lov/1993-06-11-100/§4">lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4</a>, <a href="lov/1993-06-11-100/§5">§ 5</a>, <a href="lov/1993-06-11-100/§5b">§ 5b</a>, <a href="lov/1993-06-11-100/§6">§ 6</a>, <a href="lov/1993-06-11-100/§12">§ 12</a> og <a href="lov/1993-06-11-100/§16">§ 16</a> <a href="forskrift/2021-09-03-2675/§4">forskrift 3. september 2021 nr. 2675 om sikkerhet og tekniske forhold ved jernbanen § 4</a> og <a href="forskrift/2021-09-03-2675/§5">§ 5</a>. <br /> <strong>EØS-henvisninger:</strong> <a href="avtale/avt-1992-05-02-1-v13">EØS-avtalen vedlegg XIII</a> nr. 37p (direktiv <a href="eu/32016l0797">(EU) 2016/797</a> som endret ved direktiv <a href="eu/32020l0700">(EU) 2020/700</a>). <br /> <strong>Endret</strong> ved forskrift <a href="forskrift/2021-09-27-2871">27 sep 2021 nr. 2871</a> (EØS-henvisningsfelt), meddelelse <a href="forskrift/2022-05-06-790">6 mai 2022 nr. 790</a> (ikrafttredelse), forskrifter <a href="forskrift/2023-06-06-796">6 juni 2023 nr. 796</a>, <a href="forskrift/2025-06-16-1063">16 juni 2025 nr. 1063</a> (i kraft 1 juli 2025).</dd><dt class="refid">RefID</dt><dd class="refid">forskrift/2021-09-08-2705</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om meldermyndighet og samsvarsvurderingsorganer for jernbanen</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel I. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1-1. Hva og hvem forskriften gjelder</a></li><li><a href="#kapittel-1-paragraf-2">§ 1-2. Definisjoner</a></li><li><a href="#kapittel-1-paragraf-3">§ 1-3. Meldermyndighet</a></li><li><a href="#kapittel-1-paragraf-4">§ 1-4. Krav til meldermyndighet</a></li></ul></li><li><a href="#kapittel-2" data-child-interval="§§ 2-1 – 2-4">Kapittel II. Samsvarsvurderingsorgan</a><ul class="tocSubUl"><li><a href="#kapittel-2-paragraf-1">§ 2-1. Krav til samsvarsorganer</a></li><li><a href="#kapittel-2-paragraf-2">§ 2-2. Upartiskhet hos samsvarsvurderingsorganer</a></li><li><a href="#kapittel-2-paragraf-3">§ 2-3. Personalet hos samsvarsvurderingsorgan</a></li><li><a href="#kapittel-2-paragraf-4">§ 2-4. Formodning om samsvar for samsvarsvurderingsorganer</a></li></ul></li><li><a href="#kapittel-3" data-child-interval="§§ 3-1 – 3-4">Kapittel III. Godkjenning som meldt organ</a><ul class="tocSubUl"><li><a href="#kapittel-3-paragraf-1">§ 3-1. Søknad om melding</a></li><li><a href="#kapittel-3-paragraf-2">§ 3-2. Framgangsmåte for melding</a></li><li><a href="#kapittel-3-paragraf-3">§ 3-3. Identifikasjonsnumre og lister over meldte organer</a></li><li><a href="#kapittel-3-paragraf-4">§ 3-4. Endringer av godkjenninger</a></li></ul></li><li><a href="#kapittel-4" data-child-interval="§§ 4-1 – 4-5">Kapittel IV. Om meldte organer</a><ul class="tocSubUl"><li><a href="#kapittel-4-paragraf-1">§ 4-1. Når meldte organer bruker datterforetak og underleverandører</a></li><li><a href="#kapittel-4-paragraf-2">§ 4-2. Tvil om meldte organers kompetanse</a></li><li><a href="#kapittel-4-paragraf-3">§ 4-3. Meldte organers driftsmessige forpliktelser</a></li><li><a href="#kapittel-4-paragraf-4">§ 4-4. Meldte organers forpliktelse til å gi opplysninger</a></li><li><a href="#kapittel-4-paragraf-5">§ 4-5. Samordning av meldte organer</a></li></ul></li><li><a href="#kapittel-5" data-child-interval="§ 5-1">Kapittel V. Akkrediterte interne organer</a><ul class="tocSubUl"><li><a href="#kapittel-5-paragraf-1">§ 5-1. Bruk av akkrediterte interne organer</a></li></ul></li><li><a href="#kapittel-6" data-child-interval="§ 6-1">Kapittel VI. Utpekte organer for vurdering av samsvar med nasjonale regler</a><ul class="tocSubUl"><li><a href="#kapittel-6-paragraf-1">§ 6-1. Utpeking av organer som skal gjennomføre verifisering</a></li></ul></li><li><a href="#kapittel-7" data-child-interval="§ 7-1">Kapittel VII. Avsluttende bestemmelser</a><ul class="tocSubUl"><li><a href="#kapittel-7-paragraf-1">§ 7-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-09-08-2705" id="dokument"><h1>Forskrift om meldermyndighet og samsvarsvurderingsorganer for jernbanen</h1><section class="section" data-name="kapI" id="kapittel-1" data-lovdata-URL="SF/forskrift/2021-09-08-2705/KAPITTEL_1"><h2>Kapittel I. Alminnelige bestemmelser</h2><article class="legalArticle" data-lovdata-URL="SF/forskrift/2021-09-08-2705/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Hva og hvem forskriften gjelder</span></h3><article class="legalP" id="kapittel-1-paragraf-1-ledd-1">Forskriften gjelder for meldermyndighet og samsvarsvurderingsorganer for jernbanen.</article><article class="legalP" id="kapittel-1-paragraf-1-ledd-2">Forskriften gjelder ikke sporvei, tunnelbane, godsbane, museumsbane og lignende jernbanesystemer.</article></article><article class="legalArticle" data-lovdata-URL="SF/forskrift/2021-09-08-2705/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>samtrafikkevne:</i> et jernbanesystems evne til å muliggjøre sikker og kontinuerlig trafikk av tog som oppviser de påkrevde nivåene for yteevne</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>delsystemer:</i> de strukturelle eller funksjonelle delene det felles europeiske jernbanesystemet, som angitt i vedlegg II i <a href="forskrift/2021-09-09-2742">samtrafikkforskriften</a></article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>samtrafikkomponent:</i> enhver enkeltstående komponent, gruppe av komponenter, underenhet eller fullstendig enhet av utstyr som inngår i eller er bestemt til å inngå i et delsystem, og som samtrafikkevnen til jernbanesystemet direkte eller indirekte er avhengig av, inkludert både materielle og immaterielle produkter</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>produkt:</i> et produkt framstilt ved en produksjonsprosess, inkludert samtrafikkomponenter og delsystemer</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>grunnleggende krav:</i> alle vilkår fastsatt i vedlegg III til <a href="forskrift/2021-09-09-2742">samtrafikkforskriften</a> som må oppfylles av det felles europeiske jernbanesystemet, delsystemene og samtrafikkomponentene, inkludert grensesnitt</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>teknisk spesifikasjon for samtrafikkevne (TSI):</i> en spesifikasjon vedtatt i samsvar med direktiv <a href="eu/32016l0797">(EU) 2016/797</a> som hvert delsystem eller del av et delsystem skal omfattes av for å oppfylle de grunnleggende kravene og sikre samtrafikkevnen i jernbanesystemet</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>harmonisert standard:</i> en europeisk standard som er vedtatt på grunnlag av en anmodning fra Kommisjonen med henblikk på gjennomføring av Unionens harmoniseringsregelverk</article></article></li><li data-name="h." value="8"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>nasjonale regler:</i> alle bindende regler vedtatt i en medlemsstat, uavhengig av hvilket organ som utsteder dem, som inneholder andre krav til jernbanesikkerhet eller tekniske krav enn dem som er fastsatt i EU-regelverket eller internasjonale regler som gjelder i den aktuelle medlemsstaten for jernbanevirksomhetene eller tredjemenn</article></article></li><li data-name="i." value="9"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>akkreditering:</i> en attestering fra et nasjonalt akkrediteringsorgan om at et samsvarsvurderingsorgan oppfyller kravene fastsatt i harmoniserte standarder og, der det er relevant, eventuelle tilleggskrav, inkludert dem som er fastsatt i relevante sektorordninger, til å utøve en bestemt samsvarsvurderingsvirksomhet</article></article></li><li data-name="j." value="10"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>nasjonalt akkrediteringsorgan:</i> det eneste organ i en medlemsstat som utfører akkreditering på oppdrag fra staten</article></article></li><li data-name="k." value="11"><article class="listArticle" id="kapittel-1-paragraf-2-ledd-1-punkt-11"><article class="legalP" id="kapittel-1-paragraf-2-ledd-1-punkt-11-ledd-1"><i>samsvarsvurdering:</i> en prosess for å fastslå om nærmere angitte krav til et produkt, en prosess, en tjeneste, et delsystem, en person eller et organ er oppfylt</article></article></li><li data-name="l." value="12"><article class="listArticle" id="kapittel-1-paragraf-2-ledd-1-punkt-12"><article class="legalP" id="kapittel-1-paragraf-2-ledd-1-punkt-12-ledd-1"><i>samsvarsvurderingsorgan:</i> et organ som er meldt eller utpekt til å være ansvarlig for samsvarsvurderingsvirksomhet, inkludert kalibrering, prøving, sertifisering og inspeksjon; et samsvarsvurderingsorgan klassifiseres som «meldt organ» etter melding fra en medlemsstat; et samsvarsvurderingsorgan klassifiseres som «utpekt organ» etter utpeking av en medlemsstat.</article></article></li></ol></article></article><article class="legalArticle" data-lovdata-URL="SF/forskrift/2021-09-08-2705/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Meldermyndighet</span></h3><article class="legalP" id="kapittel-1-paragraf-3-ledd-1">Statens jernbanetilsyn er meldermyndighet, og har ansvaret for vurdering og utpeking av, melding om og tilsyn med samsvarsvurderingsorganer.</article><article class="legalP" id="kapittel-1-paragraf-3-ledd-2">Statens jernbanetilsyn skal informere om hvilke organer som har tillatelse til å utføre samsvarsvurderinger etter denne forskriften ved å melde organer i EUs informasjonssystem NANDO og å anmode ERA om å registrere utpekte organer i dokumentdatabasen RDD.</article><article class="legalP" id="kapittel-1-paragraf-3-ledd-3">Statens jernbanetilsyn skal informere om prosessen for vurdering av utpeking av, melding om og tilsyn med samsvarsvurderingsorganer, og om eventuelle endringer i disse prosessene.</article><article class="legalP" id="kapittel-1-paragraf-3-ledd-4">Vurderinger og tilsyn skal utføres av akkrediteringsorgan i henhold til og i samsvar med <a href="lov/2013-04-12-13">EØS-vareloven</a>. Statens jernbanetilsyn har ansvaret for de oppgavene som utføres av organet. Dersom Statens jernbanetilsyn delegerer eller på annen måte overlater utpekingen og meldingen eller Statens jernbanetilsyn nevnt i første ledd, til et organ som ikke er et statlig foretak, skal dette organet være en juridisk person og oppfylle kravene fastsatt i <a href="forskrift/2021-09-08-2705/§1-4">§ 1-4</a> i denne forskriften. I tillegg skal organet ha forsikring for å dekke erstatningsansvar som måtte oppstå som følge av virksomheten.</article><article class="legalP" id="kapittel-1-paragraf-3-ledd-5">Statens jernbanetilsyn skal sørge for at de organene de har meldt, enten direkte eller gjennom utpekte representanter, deltar i arbeidet til sektorgruppen av meldte organer opprettet i samsvar med forordning <a href="eu/32016r0796">(EU) 2016/796</a> artikkel 24.</article><article class="changesToParent">Endret ved forskrift <a href="forskrift/2025-06-16-1063">16 juni 2025 nr. 1063</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2021-09-08-2705/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Krav til meldermyndighet</span></h3><article class="legalP" id="kapittel-1-paragraf-4-ledd-1">Meldermyndighet skal<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">være opprettet på en slik måte at det ikke oppstår interessekonflikt med samsvarsvurderingsorganer,</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">være organisert og drives på en slik måte at dens virksomhet er objektiv og upartisk,</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">være organisert på en slik måte at alle beslutninger knyttet til utpeking av et samsvarsvurderingsorgan blir truffet av andre kvalifiserte personer enn dem som har utført vurderingen,</article></article></li><li data-name="d." value="4"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">ikke tilby eller utøve noen virksomhet som samsvarsorganer utfører, eller yte rådgivningstjenester på kommersielt eller konkurransemessig grunnlag,</article></article></li><li data-name="e." value="5"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">sikre at opplysninger den innhenter behandles fortrolig,</article></article></li><li data-name="f." value="6"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1">ha tilstrekkelig med kvalifisert personell til rådighet for å kunne utføre sine oppgaver på en tilfredsstillende måte.</article></article></li></ol></article></article></section><section class="section" data-name="kapII" id="kapittel-2" data-lovdata-URL="SF/forskrift/2021-09-08-2705/KAPITTEL_2"><h2>Kapittel II. Samsvarsvurderingsorgan</h2><article class="legalArticle" data-lovdata-URL="SF/forskrift/2021-09-08-2705/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Krav til samsvarsorganer</span></h3><article class="legalP" id="kapittel-2-paragraf-1-ledd-1">For å kunne meldes skal et samsvarsvurderingsorgan oppfylle kravene fastsatt i denne bestemmelsen, og i § 2-2 og § 2-3.</article><article class="legalP" id="kapittel-2-paragraf-1-ledd-2">Samsvarsvurderingsorganer skal opprettes i henhold til <a href="lov/1994-06-16-20">lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar</a>, og være en juridisk person.</article><article class="legalP" id="kapittel-2-paragraf-1-ledd-3">Et samsvarsvurderingsorgan skal kunne utføre alle oppgaver som det er tillagt i samsvar med de tekniske spesifikasjonene for samtrafikkevne (TSI) som det er utpekt for, uansett om disse oppgavene utføres av organet selv eller på dets vegne og ansvar.</article><article class="legalP" id="kapittel-2-paragraf-1-ledd-4">Samsvarsvurderingsorgan skal til enhver tid ha<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">nødvendig personell med teknisk kunnskap og tilstrekkelig og relevant erfaring til å utføre samsvarsvurderingene,</article></article></li><li data-name="b." value="2"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">nødvendige framgangsmåter for å utføre samsvarsvurderingene, som tar hensyn til foretakets størrelse, i hvilken sektor det driver sin virksomhet, dets struktur, hvor kompleks teknologien i det aktuelle produktet er, og produksjonsprosessens masse- eller seriepreg,</article></article></li><li data-name="c." value="3"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">dokumentasjon på framgangsmåtene for samsvarsvurderingene, som sikrer åpenhet og evne til å gjennomføre disse, og</article></article></li><li data-name="d." value="4"><article class="listArticle" id="kapittel-2-paragraf-1-ledd-4-punkt-4"><article class="legalP" id="kapittel-2-paragraf-1-ledd-4-punkt-4-ledd-1">en egnet metode for å skille mellom de oppgavene det utfører som et meldt organ og annen virksomhet.</article></article></li></ol></article><article class="legalP" id="kapittel-2-paragraf-1-ledd-5">Samsvarsvurderingsorgan skal ha nødvendige midler til å kunne utføre de tekniske og administrative oppgavene som er forbundet med samsvarsvurderingen, og tilgang til alt nødvendig utstyr eller alle nødvendige anlegg.</article><article class="legalP" id="kapittel-2-paragraf-1-ledd-6">Samsvarsvurderingsorgan skal tegne ansvarsforsikring.</article><article class="legalP" id="kapittel-2-paragraf-1-ledd-7">Personalet i samsvarsvurderingsorgan har taushetsplikt med hensyn til alle opplysninger de får kjennskap til når de utfører sine oppgaver, unntatt overfor relevante myndigheter.</article><article class="legalP" id="kapittel-2-paragraf-1-ledd-8">Samsvarsorganer skal delta i eller sikre at deres vurderingspersonale deltar i relevant standardiseringsvirksomhet og i samordningsgrupper for samsvarsvurderingsorganer som er opprettet i samsvar med relevant EØS-regelverk, eller sikre at deres vurderingspersonale blir informert om dette arbeidet. De beslutningene og dokumentene som er resultat av samordningsgruppens arbeid, skal samsvarsvurderingsorganer bruke som generelle retningslinjer.</article><article class="legalP" id="kapittel-2-paragraf-1-ledd-9">Samsvarsvurderingsorganer som er godkjent for delsystemer for styring, kontroll og signal montert langs sporet og om bord, skal delta i ERTMS-gruppen nevnt i artikkel 29 i forordning <a href="eu/32016r0796">(EU) 2016/796</a> eller sikre at deres vurderingspersonale blir informert om virksomheten til gruppen. De skal følge retningslinjene som er utarbeidet som et resultat av arbeidet til denne gruppen. Dersom de anser det som uhensiktsmessig eller umulig å følge dem, skal de bidra til å kontinuerlig forbedre retningslinjene ved å legge observasjonene sine fram for drøfting i ERTMS-gruppen.</article></article><article class="legalArticle" data-lovdata-URL="SF/forskrift/2021-09-08-2705/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Upartiskhet hos samsvarsvurderingsorganer</span></h3><article class="legalP" id="kapittel-2-paragraf-2-ledd-1">Et samsvarsvurderingsorgan skal være et tredjepartsorgan som er uavhengig av organisasjonen det vurderer, og av produsenten av produktet det vurderer. Samsvarsvurderingsorgan skal garantere at organet, dets øverste ledelse og vurderingspersonalet er upartisk.</article><article class="legalP" id="kapittel-2-paragraf-2-ledd-2">Samsvarsvurderingsorgan kan være med i en næringslivs- eller yrkesorganisasjon som representerer foretak som deltar i konstruksjonen, produksjonen, leveringen, monteringen, bruken eller vedlikeholdet av produkter som organet vurderer. Dette forutsetter at organet er uavhengig av disse foretakene, og at det ikke foreligger interessekonflikter.</article><article class="legalP" id="kapittel-2-paragraf-2-ledd-3">Et samsvarsvurderingsorgan, dets øverste ledelse og vurderingspersonalet, skal ikke være de som konstruerer, produserer, leverer, installerer, kjøper, eier, bruker eller vedlikeholder produktene de vurderer, og heller ikke være representant for noen av disse partene. Dette skal ikke hindre bruk av vurderte produkter som er nødvendige for organets virksomhet, eller bruk av slike produkter for personlige formål.</article><article class="legalP" id="kapittel-2-paragraf-2-ledd-4">Et samsvarsvurderingsorgan, dets øverste ledelse og vurderingspersonalet, skal ikke delta direkte i konstruksjonen, produksjonen, markedsføringen, installeringen, bruken eller vedlikeholdet av disse produktene, eller representere parter som deltar i slik virksomhet. De skal ikke delta i virksomhet som kan være i strid med deres uavhengighet eller integritet i forbindelse med den samsvarsvurderingsvirksomheten de er utpekt for. Dette forbudet gjelder særlig rådgivningstjenester.</article><article class="legalP" id="kapittel-2-paragraf-2-ledd-5">Samsvarsvurderingsorgan skal sikre at deres datterforetaks eller underleverandørers virksomhet ikke påvirker fortroligheten, objektiviteten eller upartiskheten i organets samsvarsvurderingsvirksomhet.</article><article class="legalP" id="kapittel-2-paragraf-2-ledd-6">Samsvarsvurderingsorgan og deres personale skal utøve sin samsvarsvurderingsvirksomhet med den høyeste grad av faglig integritet og ha de nødvendige tekniske kvalifikasjonene på det aktuelle området. De skal ikke la seg utsette for noen form for press eller påvirkning, særlig av økonomisk art, som vil kunne påvirke deres avgjørelser eller resultatene av deres samsvarsvurderingsvirksomhet. Dette gjelder særlig for personer eller grupper av personer som er berørt av resultatene av denne virksomheten.</article><article class="legalP" id="kapittel-2-paragraf-2-ledd-7">Godtgjøringen til et samsvarsvurderingsorgans øverste ledelse og til vurderingspersonalet skal ikke være avhengig av antallet utførte vurderinger eller av resultatene av slike vurderinger.</article></article><article class="legalArticle" data-lovdata-URL="SF/forskrift/2021-09-08-2705/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Personalet hos samsvarsvurderingsorgan</span></h3><article class="legalP" id="kapittel-2-paragraf-3-ledd-1">Personalet med ansvar for å utføre samsvarsvurderinger skal ha følgende kvalifikasjoner:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">solid teknisk og yrkesrettet opplæring som omfatter all samsvarsvurderingsvirksomhet som samsvarsvurderingsorganet er utpekt for,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">tilfredsstillende kunnskap om de kravene som gjelder for vurderingene de utfører, og den nødvendige myndigheten til å utføre disse vurderingene,</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">tilfredsstillende kunnskap om og forståelse av de grunnleggende kravene, de gjeldende harmoniserte standardene og de relevante bestemmelsene i EØS-regelverket,</article></article></li><li data-name="d." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">kvalifikasjoner til å utarbeide sertifikater, protokoller og rapporter som viser at vurderingene er utført.</article></article></li></ol></article><article class="changesToParent">Endret ved forskrift <a href="forskrift/2025-06-16-1063">16 juni 2025 nr. 1063</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2021-09-08-2705/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Formodning om samsvar for samsvarsvurderingsorganer</span></h3><article class="legalP" id="kapittel-2-paragraf-4-ledd-1">Et samsvarsvurderingsorgan skal antas å oppfylle kravene i <a href="forskrift/2021-09-08-2705/§2-1">§ 2-1</a> til <a href="forskrift/2021-09-08-2705/§2-3">§ 2-3</a> dersom organet gjennom en akkreditering dokumenterer at det oppfyller kriteriene i de relevante harmoniserte standarder som dekker disse kravene.</article><article class="changesToParent">Endret ved forskrift <a href="forskrift/2025-06-16-1063">16 juni 2025 nr. 1063</a> (i kraft 1 juli 2025).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2021-09-08-2705/KAPITTEL_3"><h2>Kapittel III. Godkjenning som meldt organ</h2><article class="legalArticle" data-lovdata-URL="SF/forskrift/2021-09-08-2705/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Søknad om melding</span></h3><article class="legalP" id="kapittel-3-paragraf-1-ledd-1">En virksomhet som er etablert eller opprettet i Norge kan søke Statens jernbanetilsyn om å bli godkjent som meldt organ.</article><article class="legalP" id="kapittel-3-paragraf-1-ledd-2">Søknad om å bli godkjent som meldt organ skal inneholde en beskrivelse av<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">samsvarsvurderingsvirksomheten,</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">samsvarsvurderingsmodulene,</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">produktene som organet søker for, og</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">akkrediteringsbevis utstedt av Norsk akkreditering der det bekreftes at samsvarsvurderingsorganet oppfyller kravene fastsatt i relevante harmoniserte standarder.</article></article></li></ol></article></article><article class="legalArticle" data-lovdata-URL="SF/forskrift/2021-09-08-2705/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Framgangsmåte for melding</span></h3><article class="legalP" id="kapittel-3-paragraf-2-ledd-1">Statens jernbanetilsyn skal bare godkjenne meldt organ som oppfyller kravene fastsatt i § 2-1 til § 2-3.</article><article class="legalP" id="kapittel-3-paragraf-2-ledd-2">Statens jernbanetilsyn skal informere Kommisjonen og de andre EØS-statene om godkjenning av meldte organer ved å bruke det elektroniske meldingsverktøyet Kommisjonen har utviklet og forvalter. Underretningen skal inneholde fullstendige opplysninger om virksomheten til meldt organ, samsvarsvurderingsmodulen(e) og det eller de aktuelle produktene, i tillegg til det relevante akkrediteringsbeviset.</article><article class="legalP" id="kapittel-3-paragraf-2-ledd-3">Det aktuelle organet kan utøve virksomhet som meldt organ bare dersom Kommisjonen eller de andre EØS-medlemsstatene ikke har reist innvendinger mot dette. Fristen for å reise en innvending er innen to uker etter at en underretning er sendt.</article><article class="legalP" id="kapittel-3-paragraf-2-ledd-4">Kommisjonen og de andre EØS-medlemsstatene skal informeres om eventuelle senere relevante endringer i godkjenningen.</article></article><article class="legalArticle" data-lovdata-URL="SF/forskrift/2021-09-08-2705/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Identifikasjonsnumre og lister over meldte organer</span></h3><article class="legalP" id="kapittel-3-paragraf-3-ledd-1">Meldte organer blir tildelt et identifikasjonsnummer av Kommisjonen. Et meldt organ skal tildeles bare ett identifikasjonsnummer selv om det er utpekt i samsvar med flere regelverk.</article><article class="legalP" id="kapittel-3-paragraf-3-ledd-2">Kommisjonen offentliggjør listen over de organene som er godkjent i samsvar med denne forskriften i en egen database (NANDO). Listen skal også inneholde de identifikasjonsnumrene organene er tildelt, og den virksomheten de er godkjent for. Kommisjonen sikrer at listen blir ajourført.</article></article><article class="legalArticle" data-lovdata-URL="SF/forskrift/2021-09-08-2705/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Endringer av godkjenninger</span></h3><article class="legalP" id="kapittel-3-paragraf-4-ledd-1">Dersom Statens jernbanetilsyn har fastslått eller er blitt informert om at et meldt organ ikke lenger oppfyller kravene fastsatt i § 2-1 til § 2-3, eller oppfyller sine forpliktelser, skal Statens jernbanetilsyn enten begrense, midlertidig oppheve eller trekke tilbake godkjenningen, avhengig av hvor alvorlig det er at kravene eller forpliktelsene ikke er oppfylt. Statens jernbanetilsyn skal umiddelbart informere Kommisjonen og de andre EØS-medlemsstatene om dette.</article><article class="legalP" id="kapittel-3-paragraf-4-ledd-2">Dersom en godkjenning begrenses, midlertidig oppheves eller trekkes tilbake, eller dersom det meldte organet har sluttet sin virksomhet, skal Statens jernbanetilsyn sikre at organets arkiver enten blir behandlet av et annet meldt organ, eller er tilgjengelig for Statens jernbanetilsyn dersom tilsynet ber om det.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2021-09-08-2705/KAPITTEL_4"><h2>Kapittel IV. Om meldte organer</h2><article class="legalArticle" data-lovdata-URL="SF/forskrift/2021-09-08-2705/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Når meldte organer bruker datterforetak og underleverandører</span></h3><article class="legalP" id="kapittel-4-paragraf-1-ledd-1">Dersom et meldt organ overlater bestemte oppgaver i forbindelse med samsvarsvurderingen til en underleverandør eller et datterforetak, skal det<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">sikre at underleverandøren eller datterforetaket oppfyller kravene i § 2-1 til § 2-3 og informere Statens jernbanetilsyn om dette</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">påta seg det fulle ansvaret for de oppgavene som blir utført.</article></article></li></ol></article><article class="legalP" id="kapittel-4-paragraf-1-ledd-2">Kunden må gi sitt samtykke før et meldt organ kan overlate bestemte oppgaver til en underleverandør eller et datterforetak.</article><article class="legalP" id="kapittel-4-paragraf-1-ledd-3">Det meldte organet skal kunne gi Statens jernbanetilsyn tilgang til dokumenter om vurderingen av underleverandørens eller datterforetakets kvalifikasjoner og det arbeidet som de har utført i samsvar med den relevante TSI-en.</article></article><article class="legalArticle" data-lovdata-URL="SF/forskrift/2021-09-08-2705/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Tvil om meldte organers kompetanse</span></h3><article class="legalP" id="kapittel-4-paragraf-2-ledd-1">Kommisjonen undersøker alle saker der den er i tvil om, eller er blitt gjort oppmerksom på at det er tvil om, at et meldt organ har nødvendig kompetanse eller fortsatt oppfyller de kravene og det ansvaret det er underlagt.</article><article class="legalP" id="kapittel-4-paragraf-2-ledd-2">Statens jernbanetilsyn skal, hvis Kommisjonen ber om det, gi Kommisjonen alle opplysninger om grunnlaget for godkjenningen eller for opprettholdelsen av vedkommende organs kompetanse.</article><article class="legalP" id="kapittel-4-paragraf-2-ledd-3">Kommisjonen sikrer at alle sensitive opplysninger som den innhenter under sine undersøkelser, blir behandlet fortrolig.</article><article class="legalP" id="kapittel-4-paragraf-2-ledd-4">Dersom Kommisjonen fastslår at et meldt organ ikke oppfyller eller ikke lenger oppfyller kravene som gjelder for godkjenningen, informerer Kommisjonen Statens jernbanetilsyn om dette, og ber tilsynet om å treffe nødvendige korrigerende tiltak, inkludert om nødvendig at godkjenningen trekkes tilbake.</article></article><article class="legalArticle" data-lovdata-URL="SF/forskrift/2021-09-08-2705/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Meldte organers driftsmessige forpliktelser</span></h3><article class="legalP" id="kapittel-4-paragraf-3-ledd-1">Meldte organer skal utføre samsvarsvurderinger etter framgangsmåtene for samsvarsvurdering fastsatt i TSI-ene.</article><article class="legalP" id="kapittel-4-paragraf-3-ledd-2">Samsvarsvurderingene skal utføres på en måte som står i forhold til målet, slik at markedsdeltakerne ikke pålegges unødige byrder. De meldte organene skal ta hensyn til foretakets størrelse, i hvilken sektor det driver sin virksomhet, dets struktur, hvor kompleks det aktuelle produktets teknologi er, og produksjonsprosessens masse- eller seriepreg. I den forbindelse skal de likevel drive sin virksomhet med sikte på å vurdere produktets samsvar med krav i <a href="forskrift/2021-09-09-2742">samtrafikkforskriften</a>.</article><article class="legalP" id="kapittel-4-paragraf-3-ledd-3">Dersom et meldt organ finner at en produsent ikke har oppfylt kravene i TSI-en eller tilsvarende harmoniserte standarder eller tekniske spesifikasjoner, skal det ikke utstede samsvarssertifikat så lenge kravene ikke er oppfylt. Det meldte organet skal også kreve at produsenten treffer egnede korrigerende tiltak.</article><article class="legalP" id="kapittel-4-paragraf-3-ledd-4">Dersom et meldt organ i forbindelse med samsvarskontroll etter utstedelsen av et sertifikat finner at et produkt ikke lenger er i samsvar med TSI-en eller tilsvarende harmoniserte eller tekniske spesifikasjoner, skal det kreve at produsenten treffer egnede tiltak for å oppfylle disse kravene. Det meldte organet skal om nødvendig oppheve sertifikatet midlertidig eller trekke det tilbake.</article><article class="legalP" id="kapittel-4-paragraf-3-ledd-5">Dersom produsenten ikke treffer egnede tiltak, eller dersom de ikke har den ønskede virkningen, skal det meldte organet begrense, midlertidig oppheve eller trekke eventuelle sertifikater tilbake, alt etter hva som er hensiktsmessig.</article><article class="changesToParent">Endret ved forskrift <a href="forskrift/2025-06-16-1063">16 juni 2025 nr. 1063</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2021-09-08-2705/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Meldte organers forpliktelse til å gi opplysninger</span></h3><article class="legalP" id="kapittel-4-paragraf-4-ledd-1">De meldte organene skal informere Statens jernbanetilsyn om:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">alle tilfeller der et sertifikat er nektet utstedt eller er begrenset, opphevet midlertidig eller trukket tilbake,</article></article></li><li data-name="b." value="2"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">alle omstendigheter som påvirker omfanget av og vilkårene for utpeking,</article></article></li><li data-name="c." value="3"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">alle anmodninger de har mottatt fra markedstilsynsmyndighetene knyttet til opplysninger om samsvarsvurderingsvirksomhet,</article></article></li><li data-name="d." value="4"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">dersom Statens jernbanetilsyn ber om det, hvilken samsvarsvurderingsvirksomhet de har utøvd innenfor det området de er utpekt for, i tillegg til all annen virksomhet de har utøvd, inkludert virksomhet og underleveranser over landegrensene.</article></article></li></ol></article><article class="legalP" id="kapittel-4-paragraf-4-ledd-2">Andre berørte nasjonale sikkerhetsmyndigheter skal også underrettes om alle tilfeller der et sertifikat er nektet utstedt eller er begrenset, opphevet midlertidig eller trukket tilbake i henhold til første ledd bokstav a.</article><article class="legalP" id="kapittel-4-paragraf-4-ledd-3">Meldte organer skal gi andre meldte organer som utøver tilsvarende samsvarsvurderingsvirksomhet for de samme produktene relevante opplysninger om spørsmål som gjelder negative og, om noen ber om det, positive resultater.</article><article class="legalP" id="kapittel-4-paragraf-4-ledd-4">De meldte organene skal sende EF-verifiseringssertifikater for delsystemer, EF-samsvarssertifikater for samtrafikkomponenter og EF-sertifikater for bruksegnethet for samtrafikkomponenter til Den europeiske unions jernbanebyrå.</article></article><article class="legalArticle" data-lovdata-URL="SF/forskrift/2021-09-08-2705/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Samordning av meldte organer</span></h3><article class="legalP" id="kapittel-4-paragraf-5-ledd-1">Kommisjonen oppretter en sektorgruppe av meldte organer som sikrer egnet samordning mellom organene i samsvar med denne forskriften og <a href="forskrift/2021-09-09-2742">samtrafikkforskriften</a>. Byrået støtter virksomheten til meldte organer i samsvar med artikkel 24 i forordning <a href="eu/32016r0796">(EU) 2016/796</a>.</article></article></section><section class="section" data-name="kapV" id="kapittel-5" data-lovdata-URL="SF/forskrift/2021-09-08-2705/KAPITTEL_5"><h2>Kapittel V. Akkrediterte interne organer</h2><article class="legalArticle" data-lovdata-URL="SF/forskrift/2021-09-08-2705/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Bruk av akkrediterte interne organer</span></h3><article class="legalP" id="kapittel-5-paragraf-1-ledd-1">Søkeren kan bruke et akkreditert internt organ til samsvarsvurderingsvirksomhet der målet er å gjennomføre framgangsmåtene fastsatt i modul A1, A2, C1 eller C2 angitt i vedlegg II til beslutning nr. <a href="eu/32008d0768">768/2008/EF</a>, og modul CA1 og CA2 angitt i vedlegg I til beslutning <a href="eu/32010d0713">2010/713/EU</a> i <a href="forskrift/2011-10-04-994">forskrift om framgangsmåter for vurdering av samsvar, bruksegnethet og EF-verifisering (forskrift om vurdering av EF-verifisering mv)</a>. Et slikt organ skal utgjøre en atskilt og egen del av den aktuelle søkeren og ikke delta i konstruksjon, produksjon, levering, installering, bruk eller vedlikehold av de produktene det vurderer.</article><article class="legalP" id="kapittel-5-paragraf-1-ledd-2">Et akkreditert internt organ skal oppfylle følgende krav:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">Det skal være akkreditert i samsvar med <a href="lov/2013-04-12-13">EØS-vareloven</a>.</article></article></li><li data-name="b." value="2"><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">Organet og dets personale skal være organisatorisk atskilt fra foretaket som de utgjør en del av, ha rapporteringsmetoder som sikrer at de er upartiske, og dokumentere dette overfor Norsk Akkreditering.</article></article></li><li data-name="c." value="3"><article class="listArticle" id="kapittel-5-paragraf-1-ledd-2-punkt-3"><article class="legalP" id="kapittel-5-paragraf-1-ledd-2-punkt-3-ledd-1">Verken organet eller dets personale skal ha ansvar for konstruksjon, produksjon, levering, installering, drift eller vedlikehold av de produktene som de vurderer, og de skal heller ikke delta i virksomhet som kan være i strid med deres uavhengighet eller integritet i forbindelse med vurderingsvirksomheten.</article></article></li><li data-name="d." value="4"><article class="listArticle" id="kapittel-5-paragraf-1-ledd-2-punkt-4"><article class="legalP" id="kapittel-5-paragraf-1-ledd-2-punkt-4-ledd-1">Organet skal yte sine tjenester bare overfor det foretaket som det utgjør en del av.</article></article></li></ol></article><article class="legalP" id="kapittel-5-paragraf-1-ledd-3">Et akkreditert internt organ skal ikke meldes til medlemsstatene eller ESA, men foretaket som det er en del av, eller Norsk akkreditering, skal gi informasjon om organets akkreditering til Statens jernbanetilsyn dersom tilsynet ber om det.</article><article class="changesToParent">Endret ved forskrifter <a href="forskrift/2023-06-06-796">6 juni 2023 nr. 796</a>, <a href="forskrift/2025-06-16-1063">16 juni 2025 nr. 1063</a> (i kraft 1 juli 2025).</article></article></section><section class="section" data-name="kapVI" id="kapittel-6" data-lovdata-URL="SF/forskrift/2021-09-08-2705/KAPITTEL_6"><h2>Kapittel VI. Utpekte organer for vurdering av samsvar med nasjonale regler</h2><article class="legalArticle" data-lovdata-URL="SF/forskrift/2021-09-08-2705/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Utpeking av organer som skal gjennomføre verifisering</span></h3><article class="legalP" id="kapittel-6-paragraf-1-ledd-1">Statens jernbanetilsyn skal utpeke de organene som skal gjennomføre verifisering etter nasjonale regler. Et meldt organ kan være utpekt organ. I slike tilfeller kan hele verifiseringsprosessen utføres av ett enkelt samsvarsvurderingsorgan.</article><article class="legalP" id="kapittel-6-paragraf-1-ledd-2">Kravene til samsvarsvurderingsorganer fastsatt i <a href="forskrift/2021-09-08-2705/§2-1">§ 2-1</a> til <a href="forskrift/2021-09-08-2705/§2-3">§ 2-3</a> og <a href="forskrift/2021-09-08-2705/§4-1">§ 4-1</a>, gjelder også utpekte organer, med de unntak at<ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-ledd-2-punkt-1"><article class="legalP" id="kapittel-6-paragraf-1-ledd-2-punkt-1-ledd-1"><a href="forskrift/2021-09-08-2705/§2-3/bokstav/c">§ 2-3 bokstav c</a> skal gjelde slik at personalet skal ha tilstrekkelig kunnskap om og forståelse av nasjonal rett, og</article></article></li><li data-name="b." value="2"><article class="listArticle" id="kapittel-6-paragraf-1-ledd-2-punkt-2"><article class="legalP" id="kapittel-6-paragraf-1-ledd-2-punkt-2-ledd-1"><a href="forskrift/2021-09-08-2705/§4-1/ledd/3">§ 4-1 tredje ledd</a> skal gjelde slik at det utpekte organet skal kunne gi Statens jernbanetilsyn tilgang til dokumenter om vurderingen av underleverandørens eller datterforetakets kvalifikasjoner og det arbeidet som de har utført i samsvar med de relevante nasjonale reglene.</article></article></li></ol></article><article class="legalP" id="kapittel-6-paragraf-1-ledd-3">Formodningen om samsvar for samsvarsvurderingsorganer etter <a href="forskrift/2021-09-08-2705/§2-4">§ 2-4</a>, gjelder også utpekte organer.</article><article class="legalP" id="kapittel-6-paragraf-1-ledd-4">De driftsmessige forpliktelsene som er fastsatt i <a href="forskrift/2021-09-08-2705/§4-3">§ 4-3</a> gjelder også utpekte organer, bortsett fra at disse forpliktelsene viser til nasjonale regler i stedet for TSI-er.</article><article class="legalP" id="kapittel-6-paragraf-1-ledd-5">Forpliktelsen til å gi opplysninger som er fastsatt i <a href="forskrift/2021-09-08-2705/§4-4/ledd/1">§ 4-4 første ledd</a> gjelder også utpekte organer, som skal informere Statens jernbanetilsyn i samsvar med dette.</article><article class="changesToParent">Endret ved forskrifter <a href="forskrift/2023-06-06-796">6 juni 2023 nr. 796</a>, <a href="forskrift/2025-06-16-1063">16 juni 2025 nr. 1063</a> (i kraft 1 juli 2025).</article></article></section><section class="section" data-name="kapVII" id="kapittel-7" data-lovdata-URL="SF/forskrift/2021-09-08-2705/KAPITTEL_7"><h2>Kapittel VII. Avsluttende bestemmelser</h2><article class="legalArticle" data-lovdata-URL="SF/forskrift/2021-09-08-2705/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften trer i kraft samtidig som beslutningen i EØS-komiteen som tar direktiv <a href="eu/32016l0797">(EU) 2016/797</a> inn i <a href="lov/1992-11-27-109/eøsl">EØS-avtalen</a> trer i kraft.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Fra 1 juni 2022 jf. meddelelse <a href="forskrift/2022-05-06-790">6 mai 2022 nr. 790</a>.</article></footer></article></section></main></body></html>