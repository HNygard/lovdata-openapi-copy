<!DOCTYPE html><html lang="no"><head><title>Forskrift om busspassasjerrettigheter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-02-25-193</dd><dt class="dokid">DokumentID</dt><dd class="dokid">SF/forskrift/2016-02-25-193</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vei-, by- og trafikksikkerhetsavdelingen</li></ul></dd><dt class="publishedIn">Publisert i</dt><dd class="publishedIn">I 2016 hefte 3</dd><dt class="dateInForce">I kraft fra</dt><dd class="dateInForce">2016-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-06-447">forskrift/2024-02-06-447</a> fra 2024-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2002-06-21-45/§32a">lov/2002-06-21-45/§32a</a></li></ul></dd><dt class="dateOfPublication">Kunngjort</dt><dd class="dateOfPublication">2016-03-01 15:00</dd><dt class="title">Tittel</dt><dd class="title">Forskrift om busspassasjerrettigheter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 25. februar 2016 med hjemmel i <a href="lov/2002-06-21-45">lov 21. juni 2002 nr. 45</a> om yrkestransport med motorvogn og fartøy (yrkestransportlova) <a href="lov/2002-06-21-45/§32a">§ 32a</a>. <br /><strong>EØS-henvisninger:</strong> EØS-avtalen vedlegg XIII nr. 36aa (forordning <a href="eu/32011r0181">(EU) nr. 181/2011</a>). <br /><strong>Endret</strong> ved forskrift <a href="forskrift/2024-02-06-447">6 feb 2024 nr. 447</a> (i kraft 1 april 2024).</dd><dt class="refid">RefID</dt><dd class="refid">forskrift/2016-02-25-193</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om busspassasjerrettigheter</a><ul class="tocSubUl"><li><a href="#paragraf-1">§ 1. Gjennomføring av forordning (EU) nr. 181/2011 i norsk rett</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Medvirkning for organisasjoner som representerer personer med nedsatt funksjonsevne eller redusert bevegelighet</a></li><li><a href="#paragraf-4">§ 4. Utpeking av bussterminaler som skal tilby assistanse til personer med nedsatt funksjonsevne eller redusert bevegelighet</a></li><li><a href="#paragraf-5">§ 5. Håndheving og tilsyn</a></li><li><a href="#paragraf-6">§ 6. Reaksjoner</a></li><li><a href="#paragraf-7">§ 7. Overtredelsesgebyr</a></li><li><a href="#paragraf-8">§ 8. Klageadgang</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-02-25-193" id="dokument"><h1>Forskrift om busspassasjerrettigheter</h1><article class="legalArticle" data-lovdata-URL="SF/forskrift/2016-02-25-193/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning <a href="eu/32011r0181">(EU) nr. 181/2011 i</a> norsk rett</span></h2><article class="legalP" id="paragraf-1-ledd-1">EØS-avtalen vedlegg XIII nr. 36aa (forordning <a href="eu/32011r0181">(EU) nr. 181/2011</a> om passasjerers rettigheter ved buss- og turvogntransport og endring av forordning <a href="eu/32004r2006">(EF) nr. 2006/2004</a>) gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="SF/forskrift/2016-02-25-193/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for den som driver persontransport med motorvogn i rute eller med turvogn eller andre som i forbindelse med slik transport har plikter overfor passasjerene.</article><article class="legalP" id="paragraf-2-ledd-2">Forskriften er ikke til hinder for at den som driver persontransport med motorvogn i rute eller med turvogn eller andre som i forbindelse med slik transport har plikter overfor passasjerene kan tilby passasjerene kontraktmessige vilkår som er gunstigere enn det som følger av forskriften.</article></article><article class="legalArticle" data-lovdata-URL="SF/forskrift/2016-02-25-193/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Medvirkning for organisasjoner som representerer personer med nedsatt funksjonsevne eller redusert bevegelighet</span></h2><article class="legalP" id="paragraf-3-ledd-1">Statens vegvesen skal ta initiativ til at det nedsettes en gruppe i samsvar med forordning <a href="eu/32011r0181">(EU) nr. 181/2011</a> artikkel 11.</article></article><article class="legalArticle" data-lovdata-URL="SF/forskrift/2016-02-25-193/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utpeking av bussterminaler som skal tilby assistanse til personer med nedsatt funksjonsevne eller redusert bevegelighet</span></h2><article class="legalP" id="paragraf-4-ledd-1">Statens vegvesen peker ut bussterminaler som skal tilby kostnadsfri assistanse til reisende med nedsatt funksjonsevne eller redusert bevegelighet.</article><article class="legalP" id="paragraf-4-ledd-2">Utpekingen skjer ved enkeltvedtak.</article><article class="changesToParent">Endret ved forskrift <a href="forskrift/2024-02-06-447">6 feb 2024 nr. 447</a> (i kraft 1 april 2024).</article></article><article class="legalArticle" data-lovdata-URL="SF/forskrift/2016-02-25-193/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Håndheving og tilsyn</span></h2><article class="legalP" id="paragraf-5-ledd-1">Statens vegvesen håndhever denne forskrift i henhold til forordning <a href="eu/32011r0181">(EU) nr. 181/2011</a> artikkel 28 nr. 1 og fører tilsyn med om reglene i forskriften fastsatt for den som driver persontransport i rute eller med turvogn eller andre som i forbindelse med slik transport har plikter overfor passasjerene, herunder utpekte bussterminaler, etterleves, jf. <a href="lov/2002-06-21-45/§32a">yrkestransportloven § 32a</a> første til fjerde ledd.</article><article class="legalP" id="paragraf-5-ledd-2">Statens vegvesen kan uten hensyn til taushetsplikt kreve innsyn og informasjon fra den som mot vederlag driver persontransport i rute eller andre som i forbindelse med slik transport har plikter overfor passasjerene.</article><article class="legalP" id="paragraf-5-ledd-3">Enhver plikter å medvirke til gjennomføring av tilsyn. Dette omfatter blant annet å fremskaffe opplysninger og dokumentasjon som er nødvendig for å gjennomføre tilsynet.</article><article class="changesToParent">Endret ved forskrift <a href="forskrift/2024-02-06-447">6 feb 2024 nr. 447</a> (i kraft 1 april 2024).</article></article><article class="legalArticle" data-lovdata-URL="SF/forskrift/2016-02-25-193/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Reaksjoner</span></h2><article class="legalP" id="paragraf-6-ledd-1">Som ledd i tilsynet kan Statens vegvesen treffe vedtak om pålegg eller forbud som er nødvendig for å sikre at plikter etter denne forskrift etterleves, jf. <a href="lov/2002-06-21-45/§32a/ledd/6">yrkestransportloven § 32a sjette ledd</a>.</article><article class="legalP" id="paragraf-6-ledd-2">Dersom påbud eller forbud ikke er oppfylt innen en gitt frist, kan Statens vegvesen fastsette en tvangsmulkt, jf. <a href="lov/2002-06-21-45/§32a/ledd/7">yrkestransportloven § 32a syvende ledd</a>. Statens vegvesen kan også fastsette tvangsmulkt for den som har plikt til å gi opplysninger eller stadfesting som nevnt i <a href="lov/2002-06-21-45/§32a/ledd/5">yrkestransportloven § 32a femte ledd</a>. Tvangsmulkten kan fastsettes som et engangsbeløp eller som en mulkt som løper fra det tidspunktet en frist for retting er overskredet og til rettingen er foretatt. Statens vegvesen kan gi nærmere retningslinjer for ileggelse av tvangsmulkt. Endelig vedtak om betaling av tvangsmulkt er tvangsgrunnlag for utlegg, jf. <a href="lov/1992-06-26-86/§7-2">tvangsfullbyrdelsesloven § 7-2</a>. Tvangsmulkt inndrives av Skatteetaten og tilfaller staten.</article><article class="changesToParent">Endret ved forskrift <a href="forskrift/2024-02-06-447">6 feb 2024 nr. 447</a> (i kraft 1 april 2024).</article></article><article class="legalArticle" data-lovdata-URL="SF/forskrift/2016-02-25-193/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overtredelsesgebyr</span></h2><article class="legalP" id="paragraf-7-ledd-1">Dersom noen på vegne av en virksomhet forsettlig eller uaktsomt har overtrådt bestemmelsene i forskriften, kan Statens vegvesen ilegge virksomheten et overtredelsesgebyr, jf. <a href="lov/2002-06-21-45/§32a/ledd/8">yrkestransportloven § 32a åttende ledd</a>. Gebyret kan ilegges på stedet.</article><article class="legalP" id="paragraf-7-ledd-2">Overtredelsesgebyret utmåles i det enkelte tilfelle. Utmålingen skal foretas med utgangspunkt i de hensynene som fremgår av <a href="lov/1967-02-10/§46/ledd/2">forvaltningsloven § 46 andre ledd</a>. Øvre ramme for gebyret fastsettes til 60 ganger rettsgebyr, jf. <a href="lov/1982-12-17-86">lov 17. desember 1982 nr. 86 om rettsgebyr</a>. Statens vegvesen kan gi nærmere retningslinjer for utmålingen av overtredelsesgebyret.</article><article class="legalP" id="paragraf-7-ledd-3">Endelig vedtak om betaling av overtredelsesgebyr er tvangsgrunnlag for utlegg, jf. <a href="lov/1992-06-26-86/§7-2/bokstav/d">tvangsfullbyrdelsesloven § 7-2 bokstav d</a>. Overtredelsesgebyret kreves inn av Skatteetaten og tilfaller staten.</article><article class="changesToParent">Tilføyd ved forskrift <a href="forskrift/2024-02-06-447">6 feb 2024 nr. 447</a> (i kraft 1 april 2024).</article></article><article class="legalArticle" data-lovdata-URL="SF/forskrift/2016-02-25-193/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" id="paragraf-8-ledd-1">Enkeltvedtak fattet etter denne forskriften kan påklages til Vegdirektoratet.</article><article class="changesToParent">Tilføyd ved forskrift <a href="forskrift/2024-02-06-447">6 feb 2024 nr. 447</a> (i kraft 1 april 2024).</article></article><article class="legalArticle" data-lovdata-URL="SF/forskrift/2016-02-25-193/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. april 2016.</article><article class="legalP" id="paragraf-9-ledd-2">Forordning <a href="eu/32011r0181">(EU) nr. 181/2011</a> artikkel 16 nr. 1 får ikke anvendelse før 1. mars 2018.</article><article class="changesToParent">Endret ved forskrift <a href="forskrift/2024-02-06-447">6 feb 2024 nr. 447</a> (i kraft 1 april 2024, tidligere § 7).</article></article></main></body></html>