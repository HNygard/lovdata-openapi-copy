<!DOCTYPE html><html lang="no"><head><title>Forskrift om fangstdokumentasjon ved import, eksport og re-eksport av patagonisk tannfisk (Dissostichus spp.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-01-06-7</dd><dt class="dokid">DokumentID</dt><dd class="dokid">SF/forskrift/2000-01-06-7</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Ressurs- og utredningsavd.</li></ul></dd><dt class="publishedIn">Publisert i</dt><dd class="publishedIn">Avd I 2000 13</dd><dt class="dateInForce">I kraft fra</dt><dd class="dateInForce">2000-05-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-06-06-32/§1">lov/1997-06-06-32/§1</a></li><li><a href="forskrift/1998-07-17-618/§1">forskrift/1998-07-17-618/§1</a></li><li><a href="forskrift/1998-07-17-618/§3">forskrift/1998-07-17-618/§3</a></li></ul></dd><dt class="titleShort">Korttittel</dt><dd class="titleShort">Forskr. om dokumentasjon ved tannfiskhandel</dd><dt class="title">Tittel</dt><dd class="title">Forskrift om fangstdokumentasjon ved import, eksport og re-eksport av patagonisk tannfisk (Dissostichus spp.).</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 6. januar 2000 med hjemmel i <a href="lov/1997-06-06-32/§1">lov av 6. juni 1997 nr. 32 om innførsle- og utførsleregulering § 1</a>, jf. <a href="forskrift/1998-07-17-618">forskrift av 17. juli 1998 nr. 618 om delegering av myndighet etter lov om innførsle- og utførsleregulering § 1 og § 3</a>.</dd><dt class="refid">RefID</dt><dd class="refid">forskrift/2000-01-06-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fangstdokumentasjon ved import, eksport og re-eksport av patagonisk tannfisk (Dissostichus spp.).</a><ul class="tocSubUl"><li><a href="#paragraf-1">§ 1. Forskriftens virkeområde</a></li><li><a href="#paragraf-2">§ 2. Forbud</a></li><li><a href="#paragraf-3">§ 3. Dokumentkrav</a></li><li><a href="#paragraf-4">§ 4. Utfylling av fangstdokument ved eksport</a></li><li><a href="#paragraf-5">§ 5. Regler vedrørende re-eksport</a></li><li><a href="#paragraf-6">§ 6. Straffebestemmelse</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-01-06-7" id="dokument"><h1>Forskrift om fangstdokumentasjon ved import, eksport og re-eksport av patagonisk tannfisk (Dissostichus spp.).</h1><article class="legalArticle" data-lovdata-URL="SF/forskrift/2000-01-06-7/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Forskriften gjelder ved import, eksport og re-eksport av patagonisk tannfisk (Dissostichus spp.).</article></article><article class="legalArticle" data-lovdata-URL="SF/forskrift/2000-01-06-7/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å importere, eksportere og re-eksportere patagonisk tannfisk (Dissostichus spp.) dersom fisken ikke ledsages av et fangstdokument som viser at fangsten er tatt i samsvar med regelverket til den regionale forvaltningsorganisasjonen Commission for the Conservation of Antarctic Marine Living Resources (CCAMLR) eller at fangsten er tatt utenfor CCAMLR-området.</article></article><article class="legalArticle" data-lovdata-URL="SF/forskrift/2000-01-06-7/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dokumentkrav</span></h2><article class="legalP" id="paragraf-3-ledd-1">Fangstdokumentet nevnt i <a href="forskrift/2000-01-06-7/§2">§ 2</a> skal inneholde minst følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">navn, adresse, telefon- og faksnummer til den myndighet i flaggstat som har utstedt dokumentet,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fartøyets navn, registreringshavn, registreringsnummer og radiokallesignal,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">vekt for hver art av patagonisk tannfisk (Dissostichus spp.) spesifisert på produkttype fordelt på CCAMLR statistiske underområder eller divisjoner dersom fangsten er tatt innenfor CCAMLR-området, og/eller fordelt på FAO statistiske områder, underområder eller divisjoner dersom fangsten er tatt utenfor CCAMLR-området,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">tidsperioden (fra dato til dato) da fangsten ble tatt,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">dato da fangsten ble landet og navn på havn hvor fangsten ble landet, eller dato da fangst ble mottatt av annet fartøy og navn, flaggstat og registreringsnummer til fartøyet som mottok slik fangst, og</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">navn, adresse, telefon- og faksnummer til mottaker eller mottakere av fangst og mottatt kvantum spesifisert på fiskeslag og produkttype.</article></article></li></ol></article><article class="legalP" id="paragraf-3-ledd-2">Ved import skal fangstdokumentet være signert og stemplet av ansvarlig myndighet i den eksporterende stat.</article></article><article class="legalArticle" data-lovdata-URL="SF/forskrift/2000-01-06-7/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utfylling av fangstdokument ved eksport</span></h2><article class="legalP" id="paragraf-4-ledd-1">Følgende regler gjelder for utfylling av fangstdokument ved eksport:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">eksportør skal på hvert fangstdokument føre det kvantum patagonisk tannfisk (Dissostichus spp.) spesifisert på art som er med i forsendelsen,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">eksportør skal på hvert fangstdokument føre navn og adresse til importør og stedet hvor importen skal skje,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">eksportør skal på hvert fangstdokument føre eksportørens navn og adresse og skal signere dokumentet,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">eksportør skal av Fiskeridirektoratet få bekreftet at opplysningene på fangstdokumentet er korrekte.</article></article></li></ol></article></article><article class="legalArticle" data-lovdata-URL="SF/forskrift/2000-01-06-7/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regler vedrørende re-eksport</span></h2><article class="legalP" id="paragraf-5-ledd-1">Dersom patagonisk tannfisk (Dissostichus spp.) re-eksporteres, skal re-eksportør på skjema utgitt av Fiskeridirektoratet gi følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">netto vekt av hvert fiskeslag spesifisert på produkttype sammen med nummer på fangstdokument som hvert fiskeslag og produkttype relateres til,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">navn og adresse til importøren av forsendelsen, stedet hvor importen foregikk samt navn og adresse til eksportøren,</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">bekreftelse fra Fiskeridirektoratet om at opplysningene på skjemaet er korrekte.</article></article></li></ol></article><article class="legalP" id="paragraf-5-ledd-2">Det opprinnelige fangstdokumentet skal også følge forsendelsen ved re-eksport.</article></article><article class="legalArticle" data-lovdata-URL="SF/forskrift/2000-01-06-7/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelse</span></h2><article class="legalP" id="paragraf-6-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til <a href="lov/1997-06-06-32/§4">lov av 6. juni 1997 nr. 32 om innførsle- og utførsleregulering § 4</a>.</article></article><article class="legalArticle" data-lovdata-URL="SF/forskrift/2000-01-06-7/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft 4. mai 2000.</article></article></main></body></html>