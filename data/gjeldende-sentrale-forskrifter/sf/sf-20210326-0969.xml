<!DOCTYPE html><html lang="no"><head><title>Forskrift om innsamling og behandling av helseopplysninger i Legemiddelregisteret (LMR-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-26-969</dd><dt class="dokid">DokumentID</dt><dd class="dokid">SF/forskrift/2021-03-26-969</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-04-15, Departementet bestemmer</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-04-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-04-08-1110">forskrift/2021-04-08-1110</a> fra 2021-04-15</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2003-10-17-1246">forskrift/2003-10-17-1246</a></li><li><a href="forskrift/2007-12-21-1610">forskrift/2007-12-21-1610</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2000-06-02-39/§5-5">lov/2000-06-02-39/§5-5</a></li><li><a href="lov/2000-06-02-39/§5-5a">lov/2000-06-02-39/§5-5a</a></li><li><a href="lov/2014-06-20-43/§3">lov/2014-06-20-43/§3</a></li><li><a href="lov/2014-06-20-43/§11">lov/2014-06-20-43/§11</a></li><li><a href="lov/2014-06-20-43/§13">lov/2014-06-20-43/§13</a></li><li><a href="lov/2014-06-20-43/§21">lov/2014-06-20-43/§21</a></li></ul></dd><dt class="dateOfPublication">Kunngjort</dt><dd class="dateOfPublication">2021-03-26 14:45</dd><dt class="titleShort">Korttittel</dt><dd class="titleShort">LMR-forskriften</dd><dt class="title">Tittel</dt><dd class="title">Forskrift om innsamling og behandling av helseopplysninger i Legemiddelregisteret (LMR-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 26. mars 2021 med hjemmel i <a href="lov/2000-06-02-39/§5-5">lov 2. juni 2000 nr. 39 om apotek (apotekloven) § 5-5</a> tredje ledd og <a href="lov/2000-06-02-39/§5-5a">§ 5-5a</a> første ledd og <a href="lov/2014-06-20-43/§3">lov 20. juni 2014 nr. 43 om helseregistre og behandling av helseopplysninger (helseregisterloven) § 3</a> femte ledd, <a href="lov/2014-06-20-43/§11">§ 11</a> første og andre ledd, <a href="lov/2014-06-20-43/§13">§ 13</a> andre ledd og <a href="lov/2014-06-20-43/§21">§ 21</a> andre ledd. Fremmet av Helse- og omsorgsdepartementet. <br /> Endret ved vedtak <a href="forskrift/2021-04-08-1110">8 april 2021 nr. 1110</a> (i kraft 15 april 2021, ikrafttredelse).</dd><dt class="refid">RefID</dt><dd class="refid">forskrift/2021-03-26-969</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innsamling og behandling av helseopplysninger i Legemiddelregisteret (LMR-forskriften)</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål</a></li><li><a href="#kapittel-1-paragraf-2">§ 1-2. Dataansvarlig</a></li><li><a href="#kapittel-1-paragraf-3">§ 1-3. Opplysninger i Legemiddelregisteret</a></li><li><a href="#kapittel-1-paragraf-4">§ 1-4. Koding av opplysningene i Legemiddelregisteret, krav til dokumentasjon</a></li></ul></li><li><a href="#kapittel-2" data-child-interval="§§ 2-1 – 2-4">Kapittel 2. Innhenting av opplysninger</a><ul class="tocSubUl"><li><a href="#kapittel-2-paragraf-1">§ 2-1. Overføring av opplysninger fra behandlingsrettede helseregistre</a></li><li><a href="#kapittel-2-paragraf-2">§ 2-2. Apotekets plikt til å sende inn opplysninger, informasjonsplikt</a></li><li><a href="#kapittel-2-paragraf-3">§ 2-3. Overføring av opplysninger fra Reseptregisteret</a></li><li><a href="#kapittel-2-paragraf-4">§ 2-4. Ansvar for sikring av at opplysningene er korrekte</a></li></ul></li><li><a href="#kapittel-3" data-child-interval="§§ 3-1 – 3-2">Kapittel 3. Informasjonssikkerhet</a><ul class="tocSubUl"><li><a href="#kapittel-3-paragraf-1">§ 3-1. Informasjonssikkerhet</a></li><li><a href="#kapittel-3-paragraf-2">§ 3-2. Kryptering og tilgang til opplysninger</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Behandling av opplysningene i registeret</a><ul class="tocSubUl"><li><a href="#kapittel-4-paragraf-1">§ 4-1. Bevaring av opplysningene</a></li><li><a href="#kapittel-4-paragraf-2">§ 4-2. Tilgjengeliggjøring og annen behandling av opplysningene</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 5-1. Ikrafttredelse</a></li><li><a href="#kapittel-5-paragraf-2">§ 5-2. Endringer i andre forskrifter</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-03-26-969" id="dokument"><h1>Forskrift om innsamling og behandling av helseopplysninger i Legemiddelregisteret (LMR-forskriften)</h1><section class="section" data-name="kap1" id="kapittel-1" data-lovdata-URL="SF/forskrift/2021-03-26-969/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2021-03-26-969/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre at innsamling og annen behandling av helseopplysninger i Legemiddelregisteret foretas på en etisk forsvarlig måte, ivaretar den enkeltes personvern og er til individets og samfunnets beste.</article><article class="legalP" id="kapittel-1-paragraf-1-ledd-2">Formålet med Legemiddelregisteret er å samle inn og behandle opplysninger om legemiddelbruk for å<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">kartlegge forbruket av legemidler og belyse endringer over tid</article></article></li><li data-name="b." value="2"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">fremme og gi grunnlag for forskning og utredning for å belyse positive og negative effekter av legemiddelbruk</article></article></li><li data-name="c." value="3"><article class="listArticle" id="kapittel-1-paragraf-1-ledd-2-punkt-3"><article class="legalP" id="kapittel-1-paragraf-1-ledd-2-punkt-3-ledd-1">gi grunnlag for kvalitetssikring og kvalitetsforbedring av legemiddelbruk</article></article></li><li data-name="d." value="4"><article class="listArticle" id="kapittel-1-paragraf-1-ledd-2-punkt-4"><article class="legalP" id="kapittel-1-paragraf-1-ledd-2-punkt-4-ledd-1">gi myndighetene grunnlag for overordnet tilsyn, styring, finansiering og planlegging av legemiddelbruken</article></article></li><li data-name="e." value="5"><article class="listArticle" id="kapittel-1-paragraf-1-ledd-2-punkt-5"><article class="legalP" id="kapittel-1-paragraf-1-ledd-2-punkt-5-ledd-1">gi legemiddelrekvirenter et grunnlag for internkontroll og kvalitetsforbedring.</article></article></li></ol></article><article class="legalP" id="kapittel-1-paragraf-1-ledd-3">Opplysningene i registeret kan bare behandles for formålene nevnt i andre ledd.</article></article><article class="legalArticle" data-lovdata-URL="SF/forskrift/2021-03-26-969/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Dataansvarlig</span></h3><article class="legalP" id="kapittel-1-paragraf-2-ledd-1">Folkehelseinstituttet er dataansvarlig for Legemiddelregisteret.</article></article><article class="legalArticle" data-lovdata-URL="SF/forskrift/2021-03-26-969/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Opplysninger i Legemiddelregisteret</span></h3><article class="legalP" id="kapittel-1-paragraf-3-ledd-1">Legemiddelregisteret kan uten samtykke fra den registrerte inneholde opplysninger som nevnt i andre til sjette ledd, i den utstrekning det er relevant og nødvendig for å oppnå formålet med registeret.</article><article class="legalP" id="kapittel-1-paragraf-3-ledd-2">Registeret kan inneholde følgende pasientopplysninger:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">fødselsnummer eller andre personidentifikatorer</article></article></li><li data-name="b." value="2"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">kjønn</article></article></li><li data-name="c." value="3"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">fødselsdato</article></article></li><li data-name="d." value="4"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">dødsår og -måned</article></article></li><li data-name="e." value="5"><article class="listArticle" id="kapittel-1-paragraf-3-ledd-2-punkt-5"><article class="legalP" id="kapittel-1-paragraf-3-ledd-2-punkt-5-ledd-1">bosted.</article></article></li></ol></article><article class="legalP" id="kapittel-1-paragraf-3-ledd-3">Registeret kan inneholde følgende rekvirentopplysninger:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-3-punkt-1"><article class="legalP" id="kapittel-1-paragraf-3-ledd-3-punkt-1-ledd-1">helsepersonellnummer eller andre personidentifikatorer</article></article></li><li data-name="b." value="2"><article class="listArticle" id="kapittel-1-paragraf-3-ledd-3-punkt-2"><article class="legalP" id="kapittel-1-paragraf-3-ledd-3-punkt-2-ledd-1">kjønn</article></article></li><li data-name="c." value="3"><article class="listArticle" id="kapittel-1-paragraf-3-ledd-3-punkt-3"><article class="legalP" id="kapittel-1-paragraf-3-ledd-3-punkt-3-ledd-1">fødselsdato</article></article></li><li data-name="d." value="4"><article class="listArticle" id="kapittel-1-paragraf-3-ledd-3-punkt-4"><article class="legalP" id="kapittel-1-paragraf-3-ledd-3-punkt-4-ledd-1">profesjon</article></article></li><li data-name="e." value="5"><article class="listArticle" id="kapittel-1-paragraf-3-ledd-3-punkt-5"><article class="legalP" id="kapittel-1-paragraf-3-ledd-3-punkt-5-ledd-1">spesialitet</article></article></li><li data-name="f." value="6"><article class="listArticle" id="kapittel-1-paragraf-3-ledd-3-punkt-6"><article class="legalP" id="kapittel-1-paragraf-3-ledd-3-punkt-6-ledd-1">arbeidssted</article></article></li><li data-name="g." value="7"><article class="listArticle" id="kapittel-1-paragraf-3-ledd-3-punkt-7"><article class="legalP" id="kapittel-1-paragraf-3-ledd-3-punkt-7-ledd-1">om en lege var fastlege på utleverings- eller rekvireringstidspunktet.</article></article></li></ol></article><article class="legalP" id="kapittel-1-paragraf-3-ledd-4">Registeret kan inneholde følgende opplysninger om legemidler, næringsmidler, medisinsk forbruksmateriell og legemiddelrelaterte helsetjenester:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-4-punkt-1"><article class="legalP" id="kapittel-1-paragraf-3-ledd-4-punkt-1-ledd-1">informasjon om preparatet, inkludert unik preparatidentifikator (f.eks. varenummer), preparatnavn, legemiddelform, styrke, varegruppe, utleveringsgruppe og pakningsstørrelse</article></article></li><li data-name="b." value="2"><article class="listArticle" id="kapittel-1-paragraf-3-ledd-4-punkt-2"><article class="legalP" id="kapittel-1-paragraf-3-ledd-4-punkt-2-ledd-1">ATC-kode og definert døgndose (DDD)</article></article></li><li data-name="c." value="3"><article class="listArticle" id="kapittel-1-paragraf-3-ledd-4-punkt-3"><article class="legalP" id="kapittel-1-paragraf-3-ledd-4-punkt-3-ledd-1">batchnummer</article></article></li><li data-name="d." value="4"><article class="listArticle" id="kapittel-1-paragraf-3-ledd-4-punkt-4"><article class="legalP" id="kapittel-1-paragraf-3-ledd-4-punkt-4-ledd-1">pris</article></article></li><li data-name="e." value="5"><article class="listArticle" id="kapittel-1-paragraf-3-ledd-4-punkt-5"><article class="legalP" id="kapittel-1-paragraf-3-ledd-4-punkt-5-ledd-1">mengde</article></article></li><li data-name="f." value="6"><article class="listArticle" id="kapittel-1-paragraf-3-ledd-4-punkt-6"><article class="legalP" id="kapittel-1-paragraf-3-ledd-4-punkt-6-ledd-1">om legemidlet er pakket i multidose</article></article></li><li data-name="g." value="7"><article class="listArticle" id="kapittel-1-paragraf-3-ledd-4-punkt-7"><article class="legalP" id="kapittel-1-paragraf-3-ledd-4-punkt-7-ledd-1">bruksområde og diagnosekode</article></article></li><li data-name="h." value="8"><article class="listArticle" id="kapittel-1-paragraf-3-ledd-4-punkt-8"><article class="legalP" id="kapittel-1-paragraf-3-ledd-4-punkt-8-ledd-1">dosering, inkludert administrasjonsmåte</article></article></li><li data-name="i." value="9"><article class="listArticle" id="kapittel-1-paragraf-3-ledd-4-punkt-9"><article class="legalP" id="kapittel-1-paragraf-3-ledd-4-punkt-9-ledd-1">refusjonsordning, hjemmel for refusjon, refusjonskode og refundert beløp</article></article></li><li data-name="j." value="10"><article class="listArticle" id="kapittel-1-paragraf-3-ledd-4-punkt-10"><article class="legalP" id="kapittel-1-paragraf-3-ledd-4-punkt-10-ledd-1">legemiddelrelaterte helsetjenester i apotek.</article></article></li></ol></article><article class="legalP" id="kapittel-1-paragraf-3-ledd-5">Registeret kan inneholde følgende administrative og organisatoriske opplysninger:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-5-punkt-1"><article class="legalP" id="kapittel-1-paragraf-3-ledd-5-punkt-1-ledd-1">et apoteks konsesjonsnummer og navn og hvilken kommune apoteket ligger i</article></article></li><li data-name="b." value="2"><article class="listArticle" id="kapittel-1-paragraf-3-ledd-5-punkt-2"><article class="legalP" id="kapittel-1-paragraf-3-ledd-5-punkt-2-ledd-1">opplysninger som identifiserer institusjonen, f.eks. et helseenhetsregisternummer, avdelingsnavn og navn på kommune eller bydel</article></article></li><li data-name="c." value="3"><article class="listArticle" id="kapittel-1-paragraf-3-ledd-5-punkt-3"><article class="legalP" id="kapittel-1-paragraf-3-ledd-5-punkt-3-ledd-1">tidspunktet for rekvirering, ordinering, utlevering, utdeling og seponering av legemidler</article></article></li><li data-name="d." value="4"><article class="listArticle" id="kapittel-1-paragraf-3-ledd-5-punkt-4"><article class="legalP" id="kapittel-1-paragraf-3-ledd-5-punkt-4-ledd-1">tidspunktet for ytelse av helsetjenesten i apotek</article></article></li><li data-name="e." value="5"><article class="listArticle" id="kapittel-1-paragraf-3-ledd-5-punkt-5"><article class="legalP" id="kapittel-1-paragraf-3-ledd-5-punkt-5-ledd-1">hvem som har reservert seg mot generisk bytte av legemidler.</article></article></li></ol></article><article class="legalP" id="kapittel-1-paragraf-3-ledd-6">Registeret kan inneholde opplysninger om hvilken art et dyr tilhører.</article></article><article class="legalArticle" data-lovdata-URL="SF/forskrift/2021-03-26-969/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Koding av opplysningene i Legemiddelregisteret, krav til dokumentasjon</span></h3><article class="legalP" id="kapittel-1-paragraf-4-ledd-1">Folkehelseinstituttet skal ved enhver registrering i registeret kunne dokumentere hvilke kodeverk og klassifikasjonssystemer som er benyttet.</article></article></section><section class="section" data-name="kap2" id="kapittel-2" data-lovdata-URL="SF/forskrift/2021-03-26-969/KAPITTEL_2"><h2>Kapittel 2. Innhenting av opplysninger</h2><article class="legalArticle" data-lovdata-URL="SF/forskrift/2021-03-26-969/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Overføring av opplysninger fra behandlingsrettede helseregistre</span></h3><article class="legalP" id="kapittel-2-paragraf-1-ledd-1">Opplysninger som nevnt i § 1-3 kan gjøres tilgjengelig for Legemiddelregisteret uten hinder av taushetsplikt. Tilgjengeliggjøringen kan skje fra behandlingsrettede helseregistre, som for eksempel nasjonal kjernejournal, pasientens legemiddelliste, Reseptformidleren, medikasjon- og kurveløsninger eller apotekenes behandlingsrettede helseregistre.</article><article class="legalP" id="kapittel-2-paragraf-1-ledd-2">Folkehelseinstituttet fastsetter hvilke systemer opplysningene skal tilgjengeliggjøres fra, hvilke opplysninger som skal tilgjengeliggjøres, og hvordan opplysningene skal overføres.</article></article><article class="legalArticle" data-lovdata-URL="SF/forskrift/2021-03-26-969/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Apotekets plikt til å sende inn opplysninger, informasjonsplikt</span></h3><article class="legalP" id="kapittel-2-paragraf-2-ledd-1">Et apotek plikter, uten hinder av taushetsplikten, å tilgjengeliggjøre for Legemiddelregisteret de opplysningene som er nevnt i § 1-3 om<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">ekspederte resepter</article></article></li><li data-name="2." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">ekspederte rekvisisjoner, inkludert leveranser til institusjoner og skip eller andre fartøyer</article></article></li><li data-name="3." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">legemiddelrelaterte helsetjenester i apotek.</article></article></li></ol></article><article class="legalP" id="kapittel-2-paragraf-2-ledd-2">Innsending av opplysninger skal følge de rutinene, tidsfristene og kravene til format som til enhver tid er fastsatt av Folkehelseinstituttet.</article><article class="legalP" id="kapittel-2-paragraf-2-ledd-3">Apoteket skal informere den registrerte om innsending av opplysninger til Legemiddelregisteret.</article><article class="legalP" id="kapittel-2-paragraf-2-ledd-4">Før oversending fra apotek, skal apoteket foreta en teknisk kvalitetskontroll av at opplysningene er i samsvar med forskriften her.</article></article><article class="legalArticle" data-lovdata-URL="SF/forskrift/2021-03-26-969/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Overføring av opplysninger fra Reseptregisteret</span></h3><article class="legalP" id="kapittel-2-paragraf-3-ledd-1">Opplysninger i nasjonalt reseptbasert legemiddelregister (Reseptregisteret) kan knyttes til fødselsnummer, helsepersonellnummer eller andre personidentifikatorer og overføres til og behandles i Legemiddelregisteret.</article></article><article class="legalArticle" data-lovdata-URL="SF/forskrift/2021-03-26-969/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Ansvar for sikring av at opplysningene er korrekte</span></h3><article class="legalP" id="kapittel-2-paragraf-4-ledd-1">Folkehelseinstituttet skal sørge for at de opplysningene som blir samlet inn og behandlet i Legemiddelregisteret, er relevante og nødvendige for bruk til formål som nevnt i § 1-1, og at de er korrekte og fullstendige. Dersom de innsendte opplysningene er ufullstendige eller på annen måte mangelfulle, skal apoteket varsles, feilen rettes og opplysningene eventuelt sendes på nytt fra apoteket.</article></article></section><section class="section" data-name="kap3" id="kapittel-3" data-lovdata-URL="SF/forskrift/2021-03-26-969/KAPITTEL_3"><h2>Kapittel 3. Informasjonssikkerhet</h2><article class="legalArticle" data-lovdata-URL="SF/forskrift/2021-03-26-969/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Informasjonssikkerhet</span></h3><article class="legalP" id="kapittel-3-paragraf-1-ledd-1">Folkehelseinstituttet og databehandlere skal gjennomføre tekniske og organisatoriske tiltak for å oppnå et egnet sikkerhetsnivå ut fra risikoen, jf. EUs <a href="lov/2018-06-15-38/gdpr/a32">personvernforordning artikkel 32</a> og <a href="lov/2014-06-20-43/§21">helseregisterloven § 21</a>.</article></article><article class="legalArticle" data-lovdata-URL="SF/forskrift/2021-03-26-969/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Kryptering og tilgang til opplysninger</span></h3><article class="legalP" id="kapittel-3-paragraf-2-ledd-1">Fødselsnummer og andre direkte personidentifiserende kjennetegn skal skilles ut og lagres kryptert og adskilt fra andre registeropplysninger.</article><article class="legalP" id="kapittel-3-paragraf-2-ledd-2">Bare autorisert personell som utfører tjenester eller arbeid mot registeret, og arbeider under Folkehelseinstituttets eller databehandlerens instruksjonsmyndighet, kan gis tilgang til identifiserende opplysninger i registeret. Tilgangen skal ikke være mer omfattende enn det som er nødvendig for vedkommendes arbeid.</article><article class="legalP" id="kapittel-3-paragraf-2-ledd-3">Bare spesielt autoriserte personer som har behov for det i arbeidet, skal ha tilgang til ukrypterte helseopplysninger med direkte personidentifiserende kjennetegn, som fødselsnumre eller annen personidentifikasjon.</article></article></section><section class="section" data-name="kap4" id="kapittel-4" data-lovdata-URL="SF/forskrift/2021-03-26-969/KAPITTEL_4"><h2>Kapittel 4. Behandling av opplysningene i registeret</h2><article class="legalArticle" data-lovdata-URL="SF/forskrift/2021-03-26-969/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Bevaring av opplysningene</span></h3><article class="legalP" id="kapittel-4-paragraf-1-ledd-1">Opplysninger i Legemiddelregisteret skal bevares i ubegrenset tid, med mindre annet følger av forskriften her, EUs <a href="lov/2018-06-15-38/gdpr">personvernforordning</a> eller lov.</article></article><article class="legalArticle" data-lovdata-URL="SF/forskrift/2021-03-26-969/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Tilgjengeliggjøring og annen behandling av opplysningene</span></h3><article class="legalP" id="kapittel-4-paragraf-2-ledd-1">Helseopplysninger i Legemiddelregisteret skal behandles i samsvar med EUs <a href="lov/2018-06-15-38/gdpr">personvernforordning</a>, <a href="lov/2018-06-15-38">personopplysningsloven</a> og de alminnelige vilkårene i <a href="lov/2014-06-20-43/§6">helseregisterloven § 6</a> og reglene om taushetsplikt i <a href="lov/2014-06-20-43/§17">helseregisterloven § 17</a>, jf. <a href="lov/1999-07-02-64/§21">helsepersonelloven §§ 21</a> flg.</article><article class="legalP" id="kapittel-4-paragraf-2-ledd-2">Ved tilgjengeliggjøring og sammenstilling av opplysninger i registeret gjelder i tillegg <a href="lov/2014-06-20-43/§19">helseregisterloven § 19</a> til <a href="lov/2014-06-20-43/§19h">§ 19h</a>.</article><article class="legalP" id="kapittel-4-paragraf-2-ledd-3">Mottakeren må ikke offentliggjøre resultatet av behandlingen av opplysningene i en slik form at enkeltpersoner eller apotek kan gjenkjennes. Dette er ikke til hinder for at legemiddelrekvirenter kan gjøre opplysninger som ikke er taushetsbelagte og som gjelder egen virksomhet, tilgjengelig for andre.</article></article></section><section class="section" data-name="kap5" id="kapittel-5" data-lovdata-URL="SF/forskrift/2021-03-26-969/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="SF/forskrift/2021-03-26-969/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft fra den tiden departementet bestemmer.<sup class="footnotereference" data-footnotereferencevalue="1" data-unique-footnote-counter="1">1</sup> Departementet kan bestemme at de enkelte bestemmelsene skal tre i kraft til forskjellig tid.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Trer i kraft 15 april 2021 med unntak av <a href="forskrift/2021-03-26-969/§5-2">§ 5-2</a> nr. 1, jf. vedtak <a href="forskrift/2021-04-08-1110">8 april 2021 nr. 1110</a>.</article></footer></article><article class="legalArticle" data-lovdata-URL="SF/forskrift/2021-03-26-969/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Endringer i andre forskrifter</span></h3><article class="legalP" id="kapittel-5-paragraf-2-ledd-1">Fra den tiden departementet bestemmer, gjøres følgende endringer i andre forskrifter:</article><article class="defaultP">1. <a href="forskrift/2003-10-17-1246">Forskrift 17. oktober 2003 nr. 1246 om innsamling og behandling av helseopplysninger i Reseptbasert legemiddelregister</a>, oppheves.</article><article class="defaultP">2. I <a href="forskrift/2007-12-21-1610">forskrift 21. desember 2007 nr. 1610 om behandling av helseopplysninger i nasjonal database for elektroniske resepter</a>, gjøres følgende endringer: – – –</article></article></section></main></body></html>