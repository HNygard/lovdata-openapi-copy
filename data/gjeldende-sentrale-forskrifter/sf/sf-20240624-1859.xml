<!DOCTYPE html><html lang="nb"><head><title>Forskrift om graden philosophiae doctor (ph.d.) ved Høgskulen på Vestlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-24-1859</dd><dt class="dokid">DokumentID</dt><dd class="dokid">SF/forskrift/2024-06-24-1859</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskulen på Vestlandet</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2021-06-10-2111">forskrift/2021-06-10-2111</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§9-1">lov/2024-03-08-9/§9-1</a></li><li><a href="lov/2024-03-08-9/§11-9">lov/2024-03-08-9/§11-9</a></li><li><a href="lov/2024-03-08-9/§11-10">lov/2024-03-08-9/§11-10</a></li><li><a href="lov/2024-03-08-9/§13-2">lov/2024-03-08-9/§13-2</a></li><li><a href="lov/2024-03-08-9/§12-4">lov/2024-03-08-9/§12-4</a></li><li><a href="lov/2024-03-08-9/§14-1">lov/2024-03-08-9/§14-1</a></li><li><a href="lov/2024-03-08-9/§14-2">lov/2024-03-08-9/§14-2</a></li></ul></dd><dt class="dateOfPublication">Kunngjort</dt><dd class="dateOfPublication">2024-07-31 14:50</dd><dt class="title">Tittel</dt><dd class="title">Forskrift om graden philosophiae doctor (ph.d.) ved Høgskulen på Vestlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskulen på Vestlandet 24. juni 2024 med hjemmel i <a href="lov/2024-03-08-9/§9-1">lov 8. mars 2024 nr. 9 om universiteter og høyskoler (universitets- og høyskoleloven) § 9-1</a>, <a href="lov/2024-03-08-9/§11-9">§ 11-9</a>, <a href="lov/2024-03-08-9/§11-10">§ 11-10</a>, <a href="lov/2024-03-08-9/§13-2">§ 13-2</a>, <a href="lov/2024-03-08-9/§12-4">§ 12-4</a> <a href="lov/2024-03-08-9/§14-1">§ 14-1</a> og <a href="lov/2024-03-08-9/§14-2">§ 14-2</a>.</dd><dt class="refid">RefID</dt><dd class="refid">forskrift/2024-06-24-1859</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om graden philosophiae doctor (ph.d.) ved Høgskulen på Vestlandet</a><ul class="tocSubUl"><li><a href="#kapittel-1" data-child-interval="§§ 1-1 – 1-8">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Målsetting</a></li><li><a href="#kapittel-1-paragraf-3">§ 1-3. Omfang og innhold</a></li><li><a href="#kapittel-1-paragraf-4">§ 1-4. Ph.d.-graden</a></li><li><a href="#kapittel-1-paragraf-5">§ 1-5. Ansvaret for ph.d.-utdanningen</a></li><li><a href="#kapittel-1-paragraf-6">§ 1-6. Sentralt ph.d.-utvalg</a></li><li><a href="#kapittel-1-paragraf-7">§ 1-7. Programutvalg</a></li><li><a href="#kapittel-1-paragraf-8">§ 1-8. Kvalitetssikring</a></li></ul></li><li><a href="#kapittel-2" data-child-interval="§§ 2-1 – 2-8">Kapittel 2. Opptak</a><ul class="tocSubUl"><li><a href="#kapittel-2-paragraf-1">§ 2-1. Vilkår for opptak</a></li><li><a href="#kapittel-2-paragraf-2">§ 2-2. Søknad</a></li><li><a href="#kapittel-2-paragraf-3">§ 2-3. Prosjektbeskrivelse</a></li><li><a href="#kapittel-2-paragraf-4">§ 2-4. Frist for opptak</a></li><li><a href="#kapittel-2-paragraf-5">§ 2-5. Infrastruktur</a></li><li><a href="#kapittel-2-paragraf-6">§ 2-6. Opptaksvedtak</a></li><li><a href="#kapittel-2-paragraf-7">§ 2-7. Ph.d.-avtalen</a></li><li><a href="#kapittel-2-paragraf-8">§ 2-8. Avtaleperiode</a></li></ul></li><li><a href="#kapittel-3" data-child-interval="§§ 3-1 – 3-4">Kapittel 3. Avslutning før avtalt tid</a><ul class="tocSubUl"><li><a href="#kapittel-3-paragraf-1">§ 3-1. Frivillig avslutning</a></li><li><a href="#kapittel-3-paragraf-2">§ 3-2. Tvungen avslutning</a></li><li><a href="#kapittel-3-paragraf-3">§ 3-3. Avslutning etter fusk eller uredelighet</a></li><li><a href="#kapittel-3-paragraf-4">§ 3-4. Oppsigelse etter statsansatteloven</a></li></ul></li><li><a href="#kapittel-4" data-child-interval="§§ 4-1 – 4-12">Kapittel 4. Gjennomføring</a><ul class="tocSubUl"><li><a href="#kapittel-4-paragraf-1">§ 4-1. Veiledning</a></li><li><a href="#kapittel-4-paragraf-2">§ 4-2. Oppnevning av veiledere</a></li><li><a href="#kapittel-4-paragraf-3">§ 4-3. Veiledningens innhold</a></li><li><a href="#kapittel-4-paragraf-4">§ 4-4. Opplæringsdel</a></li><li><a href="#kapittel-4-paragraf-5">§ 4-5. Rett til foreldrepermisjon</a></li><li><a href="#kapittel-4-paragraf-6">§ 4-6. Tilrettelegging</a></li><li><a href="#kapittel-4-paragraf-7">§ 4-7. Regulering av prøver i opplæringsdelen</a></li><li><a href="#kapittel-4-paragraf-8">§ 4-8. Rapportering</a></li><li><a href="#kapittel-4-paragraf-9">§ 4-9. Midtveisevaluering</a></li><li><a href="#kapittel-4-paragraf-10">§ 4-10. Krav til avhandlingen</a></li><li><a href="#kapittel-4-paragraf-11">§ 4-11. Arbeider som ikke godtas</a></li><li><a href="#kapittel-4-paragraf-12">§ 4-12. Meldeplikt om arbeidsresultater som har potensial for næringsmessig utnyttelse</a></li></ul></li><li><a href="#kapittel-5" data-child-interval="§§ 5-1 – 5-20">Kapittel 5. Fullføring</a><ul class="tocSubUl"><li><a href="#kapittel-5-paragraf-1">§ 5-1. Grunnlag for bedømmelse</a></li><li><a href="#kapittel-5-paragraf-2">§ 5-2. Tidsbruk fra innlevering til disputas</a></li><li><a href="#kapittel-5-paragraf-3">§ 5-3. Innlevering av avhandlingen</a></li><li><a href="#kapittel-5-paragraf-4">§ 5-4. Behandling av søknaden</a></li><li><a href="#kapittel-5-paragraf-5">§ 5-5. Oppnevning av bedømmelseskomité</a></li><li><a href="#kapittel-5-paragraf-6">§ 5-6. Innhenting av supplerende opplysninger</a></li><li><a href="#kapittel-5-paragraf-7">§ 5-7. Omarbeiding av innlevert avhandling</a></li><li><a href="#kapittel-5-paragraf-8">§ 5-8. Bedømmelseskomitéens innstilling</a></li><li><a href="#kapittel-5-paragraf-9">§ 5-9. Retting av formelle feil i avhandlingen</a></li><li><a href="#kapittel-5-paragraf-10">§ 5-10. Institusjonens behandling av bedømmelseskomitéens innstilling</a></li><li><a href="#kapittel-5-paragraf-11">§ 5-11. Enstemmig innstilling fra bedømmelseskomitéen</a></li><li><a href="#kapittel-5-paragraf-12">§ 5-12. Delt innstilling fra bedømmelseskomitéen</a></li><li><a href="#kapittel-5-paragraf-13">§ 5-13. Ny innlevering</a></li><li><a href="#kapittel-5-paragraf-14">§ 5-14. Krav til den trykte avhandlingen</a></li><li><a href="#kapittel-5-paragraf-15">§ 5-15. Offentliggjøring</a></li><li><a href="#kapittel-5-paragraf-16">§ 5-16. Prøveforelesning</a></li><li><a href="#kapittel-5-paragraf-17">§ 5-17. Offentlig forsvar av avhandlingen (disputas)</a></li><li><a href="#kapittel-5-paragraf-18">§ 5-18. Godkjenning av doktorgradsprøve</a></li><li><a href="#kapittel-5-paragraf-19">§ 5-19. Kreering og vitnemål</a></li><li><a href="#kapittel-5-paragraf-20">§ 5-20. Vedlegg til vitnemål (Diploma Supplement)</a></li></ul></li><li><a href="#kapittel-6" data-child-interval="§§ 6-1 – 6-9">Kapittel 6. Klage, utfyllende bestemmelser og ikrafttredelse</a><ul class="tocSubUl"><li><a href="#kapittel-6-paragraf-1">§ 6-1. Klage over avslag på søknad om opptak, vedtak om opphør av studierett, avslag på søknad om godkjenning av elementer i opplæringsdelen</a></li><li><a href="#kapittel-6-paragraf-2">§ 6-2. Klage over eksamen i opplæringsdelen</a></li><li><a href="#kapittel-6-paragraf-3">§ 6-3. Klage over avslag på søknad om bedømmelse, ikke godkjent avhandling, prøveforelesning eller forsvar</a></li><li><a href="#kapittel-6-paragraf-4">§ 6-4. Retningslinjer og utfyllende bestemmelser</a></li><li><a href="#kapittel-6-paragraf-5">§ 6-5. Fellesgrader og cotutelle-avtaler</a></li><li><a href="#kapittel-6-paragraf-6">§ 6-6. Fellesgrader</a></li><li><a href="#kapittel-6-paragraf-7">§ 6-7. Cotutelle-avtaler</a></li><li><a href="#kapittel-6-paragraf-8">§ 6-8. Krav ved fellesgrader og cotutelle</a></li><li><a href="#kapittel-6-paragraf-9">§ 6-9. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-06-24-1859" id="dokument"><h1>Forskrift om graden philosophiae doctor (ph.d.) ved Høgskulen på Vestlandet</h1><section class="section" data-name="kap1" id="kapittel-1" data-lovdata-URL="SF/forskrift/2024-06-24-1859/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2024-06-24-1859/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder all utdanning som fører frem til graden philosophiae doctor (ph.d.). Forskriften gir regler om opptak til, gjennomføring og avslutning av ph.d.-utdanningen, herunder fellesgrader og cotutelle.</article></article><article class="legalArticle" data-lovdata-URL="SF/forskrift/2024-06-24-1859/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Målsetting</span></h3><article class="legalP" id="kapittel-1-paragraf-2-ledd-1">Ph.d.-utdanningen skal kvalifisere for forskningsvirksomhet av internasjonal standard og for annet arbeid i samfunnet hvor det stilles store krav til vitenskapelig innsikt og analytisk tenkning, i samsvar med god vitenskapelig skikk og anerkjente forskningsetiske normer. Ph.d.-utdanningen skal gi kandidaten kunnskap, ferdigheter og kompetanse i tråd med det nasjonale kvalifikasjonsrammeverket.</article></article><article class="legalArticle" data-lovdata-URL="SF/forskrift/2024-06-24-1859/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Omfang og innhold</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Ph.d.-utdanningen er normert til tre (3) års fulltidsstudier og inkluderer en opplæringsdel av minimum 30 studiepoengs omfang.</article><article class="numberedLegalP" data-numerator="2" id="kapittel-1-paragraf-3-nummer-2">(2) Ph.d.-utdanningens viktigste komponent er et selvstendig forskningsarbeid som gjennomføres under aktiv veiledning.</article></article><article class="legalArticle" data-lovdata-URL="SF/forskrift/2024-06-24-1859/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Ph.d.-graden</span></h3><article class="legalP" id="kapittel-1-paragraf-4-ledd-1">Ph.d.-graden tildeles på grunnlag av:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">Godkjent vitenskapelig avhandling.</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">Godkjent gjennomføring av opplæringsdel.</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">Godkjent prøveforelesning over oppgitt emne.</article></article></li><li data-name="d." value="4"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">Godkjent offentlig forsvar av avhandlingen (disputas).</article></article></li></ol></article></article><article class="legalArticle" data-lovdata-URL="SF/forskrift/2024-06-24-1859/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Ansvaret for ph.d.-utdanningen</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Styret ved Høgskulen på Vestlandet har det overordnede ansvaret for ph.d.-utdanningen.</article><article class="numberedLegalP" data-numerator="2" id="kapittel-1-paragraf-5-nummer-2">(2) Styret fastsetter hvilket fakultet som skal være vertsfakultet for den enkelte ph.d.-utdanning.</article><article class="numberedLegalP" data-numerator="3" id="kapittel-1-paragraf-5-nummer-3">(3) Dekan ved vertsfakultetet har det faglige og administrative ansvaret knyttet til gjennomføring av ph.d.-utdanningen.</article><article class="numberedLegalP" data-numerator="4" id="kapittel-1-paragraf-5-nummer-4">(4) For tverrfakultær ph.d.-utdanning har dekaner ved deltakende fakultet det faglige ansvaret i fellesskap. Nærmere organisering av det faglige og administrative arbeidet fastsettes i avtale mellom de samarbeidende fakultetene.</article></article><article class="legalArticle" data-lovdata-URL="SF/forskrift/2024-06-24-1859/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Sentralt ph.d.-utvalg</span></h3><article class="legalP" id="kapittel-1-paragraf-6-ledd-1">Styret oppnevner et sentralt ph.d.-utvalg ved Høgskulen på Vestlandet. Styret fastsetter mandat og sammensetning for sentralt ph.d.-utvalg.</article></article><article class="legalArticle" data-lovdata-URL="SF/forskrift/2024-06-24-1859/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Programutvalg</span></h3><article class="legalP" id="kapittel-1-paragraf-7-ledd-1">Hver ph.d.-utdanning skal ha et ph.d.-programutvalg. Styret fastsetter mandat for, og sammensetning av programutvalgene. Dekan oppnevner medlemmer til programutvalget.</article></article><article class="legalArticle" data-lovdata-URL="SF/forskrift/2024-06-24-1859/§1-8" data-name="§1-8" id="kapittel-1-paragraf-8"><h3 class="legalArticleHeader"><span class="legalArticleValue">§ 1-8</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-8-ledd-1">Ph.d.-utdanningen omfattes av kvalitetssystemet ved Høgskulen på Vestlandet.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-06-24-1859/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="SF/forskrift/2024-06-24-1859/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for opptak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For opptak til ph.d.-utdanningen må søkeren ha en mastergrad på 120 studiepoeng som bygger på en bachelorgrad på 180 studiepoeng eller en integrert mastergrad på 300 studiepoeng, jamfør beskrivelsene i kvalifikasjonsrammeverkets andre syklus.</article><article class="numberedLegalP" data-numerator="2" id="kapittel-2-paragraf-1-nummer-2">(2) Programutvalget kan etter særskilt vurdering gjøre unntak for annen likeverdig utdanning, herunder likeverdige mastergrader av annet omfang. Mastergraden som skal gi grunnlag for opptak må inneholde et selvstendig arbeid på minst 30 studiepoeng.</article><article class="numberedLegalP" data-numerator="3" id="kapittel-2-paragraf-1-nummer-3">(3) Studiets programutvalg vedtar hvilke mastergrader som godkjennes som grunnlag for opptak til det aktuelle studiet.</article><article class="numberedLegalP" data-numerator="4" id="kapittel-2-paragraf-1-nummer-4">(4) Programutvalget kan stille ytterligere krav til kvalifikasjoner for den aktuelle ph.d.-utdanningen, etter kriterier som er åpent tilgjengelig og i tråd med høgskolens rekrutteringspolitikk og faglige profil.</article><article class="numberedLegalP" data-numerator="5" id="kapittel-2-paragraf-1-nummer-5">(5) Dekan kan fastsette krav om residensplikt.</article></article><article class="legalArticle" data-lovdata-URL="SF/forskrift/2024-06-24-1859/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Søknad</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søknaden skal inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Dokumentasjon for den utdanning som skal ligge til grunn for opptaket.</article></article></li><li data-name="b." value="2"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Prosjektbeskrivelse som omfatter: <ol class="defaultList" type="i"><li data-name="i." value="1"><article class="listArticle" id="kapittel-2-paragraf-2-nummer-1-punkt-2-ledd-1-punkt-1"><article class="legalP" id="kapittel-2-paragraf-2-nummer-1-punkt-2-ledd-1-punkt-1-ledd-1">faglig redegjørelse for prosjektet</article></article></li><li data-name="ii." value="2"><article class="listArticle" id="kapittel-2-paragraf-2-nummer-1-punkt-2-ledd-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1-punkt-2-ledd-1">fremdriftsplan</article></article></li><li data-name="iii." value="3"><article class="listArticle" id="kapittel-2-paragraf-2-nummer-1-punkt-2-ledd-1-punkt-3"><article class="legalP" id="kapittel-2-paragraf-2-nummer-1-punkt-2-ledd-1-punkt-3-ledd-1">dokumentasjon på full finansiering</article></article></li><li data-name="iv." value="4"><article class="listArticle" id="kapittel-2-paragraf-2-nummer-1-punkt-2-ledd-1-punkt-4"><article class="legalP" id="kapittel-2-paragraf-2-nummer-1-punkt-2-ledd-1-punkt-4-ledd-1">dokumentasjon av spesielle behov for faglige og materielle ressurser</article></article></li><li data-name="v." value="5"><article class="listArticle" id="kapittel-2-paragraf-2-nummer-1-punkt-2-ledd-1-punkt-5"><article class="legalP" id="kapittel-2-paragraf-2-nummer-1-punkt-2-ledd-1-punkt-5-ledd-1">eventuelle planer for opphold ved annen institusjon</article></article></li><li data-name="vi." value="6"><article class="listArticle" id="kapittel-2-paragraf-2-nummer-1-punkt-2-ledd-1-punkt-6"><article class="legalP" id="kapittel-2-paragraf-2-nummer-1-punkt-2-ledd-1-punkt-6-ledd-1">plan for faglig formidling</article></article></li><li data-name="vii." value="7"><article class="listArticle" id="kapittel-2-paragraf-2-nummer-1-punkt-2-ledd-1-punkt-7"><article class="legalP" id="kapittel-2-paragraf-2-nummer-1-punkt-2-ledd-1-punkt-7-ledd-1">opplysninger om eventuelle immaterialrettslige restriksjoner for å beskytte andres rettigheter.</article></article></li></ol></article></article></li><li data-name="c." value="3"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">Plan for opplæringsdelen.</article></article></li><li data-name="d." value="4"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">Liste over relevante publikasjoner.</article></article></li><li data-name="e." value="5"><article class="listArticle" id="kapittel-2-paragraf-2-nummer-1-punkt-5"><article class="legalP" id="kapittel-2-paragraf-2-nummer-1-punkt-5-ledd-1">Forslag på hovedveileder, samt angivelse av tilknytning til aktivt forskningsmiljø.</article></article></li><li data-name="f." value="6"><article class="listArticle" id="kapittel-2-paragraf-2-nummer-1-punkt-6"><article class="legalP" id="kapittel-2-paragraf-2-nummer-1-punkt-6-ledd-1">Anbefalingsbrev fra foreslått hovedveileder.</article></article></li><li data-name="g." value="7"><article class="listArticle" id="kapittel-2-paragraf-2-nummer-1-punkt-7"><article class="legalP" id="kapittel-2-paragraf-2-nummer-1-punkt-7-ledd-1">Søknad om å få benytte annet språk enn engelsk eller norsk i avhandling, prøveforelesning og disputas, der dette er aktuelt.</article></article></li><li data-name="h." value="8"><article class="listArticle" id="kapittel-2-paragraf-2-nummer-1-punkt-8"><article class="legalP" id="kapittel-2-paragraf-2-nummer-1-punkt-8-ledd-1">Redegjørelse for eventuelle rettslige og forskningsetiske problemstillinger som prosjektet reiser og hvordan disse kan avklares. Det skal gå frem av søknaden om prosjektet er avhengig av tillatelse fra forskningsetiske komitéer eller andre myndigheter eller fra private (informanter, pasienter, foreldre etc.). Slike tillatelser bør om mulig være innhentet og legges ved søknaden.</article></article></li></ol></article><article class="numberedLegalP" data-numerator="2" id="kapittel-2-paragraf-2-nummer-2">(2) Programutvalget kan fastsette krav til ytterligere dokumentasjon.</article></article><article class="legalArticle" data-lovdata-URL="SF/forskrift/2024-06-24-1859/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Prosjektbeskrivelse</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Prosjektbeskrivelse skal utarbeides i samarbeid med foreslått hovedveileder.</article><article class="numberedLegalP" data-numerator="2" id="kapittel-2-paragraf-3-nummer-2">(2) Prosjektbeskrivelse skal gjøre rede for tema, problemstillinger samt valg av teori og metode. Kandidat og hovedveileder skal raskest mulig og senest innen tre (3) måneder etter opptak sammen gå igjennom prosjektbeskrivelsen og vurdere eventuelle behov for justeringer.</article></article><article class="legalArticle" data-lovdata-URL="SF/forskrift/2024-06-24-1859/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Frist for opptak</span></h3><article class="legalP" id="kapittel-2-paragraf-4-ledd-1">Det skal normalt søkes om opptak til ph.d.-utdanning innen tre (3) måneder etter oppstart av det forskningsprosjektet som skal lede frem til ph.d.-graden. Dersom det gjenstår mindre enn ett (1) års fulltidsarbeid med forskningsprosjektet ved søknadstidspunkt, skal søkeren avvises, jf. <a href="forskrift/2024-06-24-1859/§2-6/ledd/3">§ 2-6 (3)</a> punkt c.</article></article><article class="legalArticle" data-lovdata-URL="SF/forskrift/2024-06-24-1859/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Infrastruktur</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Kandidaten skal ha til disposisjon nødvendig infrastruktur for gjennomføring av forskningsprosjektet. Avgjørelsen av hva som anses som nødvendig infrastruktur for gjennomføring, tas av dekan.</article><article class="numberedLegalP" data-numerator="2" id="kapittel-2-paragraf-5-nummer-2">(2) For kandidater med ekstern finansiering eller arbeidsplass inngås det avtale mellom dekan og ekstern part i forbindelse med det enkelte forskningsprosjekt. Slik avtale skal som hovedregel foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</article></article><article class="legalArticle" data-lovdata-URL="SF/forskrift/2024-06-24-1859/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Opptaksvedtak</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Vedtak om opptak treffes av programutvalget og baseres på en samlet vurdering av søknaden.</article><article class="numberedLegalP" data-numerator="2" id="kapittel-2-paragraf-6-nummer-2">(2) I vedtaket skal hovedveileder oppnevnes, ansvaret for håndtering av andre behov som er skissert i søknaden plasseres, og avtaleperioden fastsettes med startdato og sluttdato. Startdato settes lik startdato for finansiering.</article><article class="numberedLegalP" data-numerator="3" id="kapittel-2-paragraf-6-nummer-3">(3) Opptak skal nektes dersom:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-nummer-3-punkt-1"><article class="legalP" id="kapittel-2-paragraf-6-nummer-3-punkt-1-ledd-1">avtaler med ekstern tredjepart er til hinder for offentliggjøring og offentlig forsvar av avhandlingen.</article></article></li><li data-name="b." value="2"><article class="listArticle" id="kapittel-2-paragraf-6-nummer-3-punkt-2"><article class="legalP" id="kapittel-2-paragraf-6-nummer-3-punkt-2-ledd-1">de immaterialrettslige avtaler som er inngått er så urimelige at Høgskulen på Vestlandet ikke bør medvirke i prosjektet.</article></article></li><li data-name="c." value="3"><article class="listArticle" id="kapittel-2-paragraf-6-nummer-3-punkt-3"><article class="legalP" id="kapittel-2-paragraf-6-nummer-3-punkt-3-ledd-1">søkeren ikke vil kunne oppfylle kravet om at minimum ett år av prosjektet skal gjennomføres etter at vedkommende er tatt opp til ph.d.-utdanningen, jf. <a href="forskrift/2024-06-24-1859/§2-4">§ 2-4</a>.</article></article></li></ol></article></article><article class="legalArticle" data-lovdata-URL="SF/forskrift/2024-06-24-1859/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Ph.d.-avtalen</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Opptak til høgskolens ph.d.-utdanning formaliseres ved at skriftlig avtale underskrives av ph.d.-kandidat, veileder(e) og dekan. Avtalen regulerer partenes rettigheter og plikter i opptaksperioden, og skal sikre at kandidaten deltar regelmessig i et aktivt forskermiljø og legge til rette for at ph.d.-utdanningen skal kunne gjennomføres til avtalt tid. Det sentrale ph.d.-utvalget fastsetter avtaleskjema.</article><article class="numberedLegalP" data-numerator="2" id="kapittel-2-paragraf-7-nummer-2">(2) For ph.d.-kandidater med finansiering fra, tilsetting hos eller andre bidrag fra en ekstern part, skal det inngås egen avtale mellom kandidaten, fakultetet og den eksterne part. Det sentrale ph.d.-utvalget fastsetter avtaleskjema.</article><article class="numberedLegalP" data-numerator="3" id="kapittel-2-paragraf-7-nummer-3">(3) I tilfeller hvor ph.d.-kandidaten skal ha tilknytning til utenlandske institusjoner, må høgskolens retningslinjer for slikt samarbeid følges, og egne avtaler inngås på fastsatte skjema. Slike avtaler skal normalt foreligge sammen med opptaksavtalen.</article><article class="numberedLegalP" data-numerator="4" id="kapittel-2-paragraf-7-nummer-4">(4) Betydelige endringer i avtalen som vil påvirke gjennomføringen av forskningsprosjektet eller opplæringsdelen, må godkjennes av programutvalget.</article></article><article class="legalArticle" data-lovdata-URL="SF/forskrift/2024-06-24-1859/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Avtaleperiode</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Ph.d.-utdanningen er normert til tre (3) års fulltidsstudier.</article><article class="numberedLegalP" data-numerator="2" id="kapittel-2-paragraf-8-nummer-2">(2) Maksimaltid for gjennomføring utenom lovfestede permisjoner og pliktarbeid er 6 år fra startdato til disputas.</article><article class="numberedLegalP" data-numerator="3" id="kapittel-2-paragraf-8-nummer-3">(3) Ved lovhjemlede avbrudd forlenges avtaleperioden tilsvarende.</article><article class="numberedLegalP" data-numerator="4" id="kapittel-2-paragraf-8-nummer-4">(4) Programutvalget fatter vedtak om andre forlengelser av avtaleperiode etter begrunnet søknad. Ved innvilget forlengelse kan programutvalget sette ytterligere betingelser.</article><article class="numberedLegalP" data-numerator="5" id="kapittel-2-paragraf-8-nummer-5">(5) Eventuell forlengelse av avtaleperioden må relateres til rettighet som arbeidstaker eller avklares spesielt i forhold til kandidatens finansieringsgrunnlag.</article><article class="numberedLegalP" data-numerator="6" id="kapittel-2-paragraf-8-nummer-6">(6) Etter opptaksperiodens utløp opphører partenes rettigheter og plikter i henhold til ph.d.-avtalen, slik at ph.d.-kandidaten kan miste sin rett til veiledning, kursdeltakelse og tilgang til høgskolens infrastruktur. Kandidaten kan likevel søke om å få levere inn avhandlingen til bedømmelse for ph.d.-graden.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-06-24-1859/KAPITTEL_3"><h2>Kapittel 3. Avslutning før avtalt tid</h2><article class="legalArticle" data-lovdata-URL="SF/forskrift/2024-06-24-1859/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Frivillig avslutning</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Kandidaten og høgskolen kan avtale at ph.d.-utdanningen avsluttes før avtalt tid. Ved slik avslutning av ph.d.-utdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes.</article><article class="numberedLegalP" data-numerator="2" id="kapittel-3-paragraf-1-nummer-2">(2) Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet.</article></article><article class="legalArticle" data-lovdata-URL="SF/forskrift/2024-06-24-1859/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Tvungen avslutning</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Høgskolen kan vedta tvungen avslutning av ph.d.-utdanningen før avtalt tid. Slik avslutning kan besluttes hvis ett eller flere av følgende forhold foreligger:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">Vesentlig forsinkelse i gjennomføringen av opplæringsdelen, grunnet forhold som kandidaten selv rår over.</article></article></li><li data-name="b." value="2"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">Gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av fremdriftsrapport, jf. <a href="forskrift/2024-06-24-1859/§4-8">§ 4-8</a>.</article></article></li><li data-name="c." value="3"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">Forsinkelse i fremdriften av forskningsprosjektet som er av en slik art at det skaper begrunnet tvil om kandidaten vil kunne fullføre prosjektet innenfor avtalt tid. For å danne grunnlag for tvungen avslutning må forsinkelsen skyldes forhold som kandidaten selv rår over.</article></article></li><li data-name="d." value="4"><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">Opptreden fra en kandidat bryter med den tillit som må foreligge mellom høgskolen og kandidat under gjennomføringen, herunder straffbare forhold knyttet til gjennomføringen av ph.d.-utdanningen.</article></article></li></ol></article><article class="numberedLegalP" data-numerator="2" id="kapittel-3-paragraf-2-nummer-2">(2) Vedtak om tvungen avslutning fattes av dekan etter innstilling fra programutvalget. Klageinstans er klagenemnda ved Høgskulen på Vestlandet.</article></article><article class="legalArticle" data-lovdata-URL="SF/forskrift/2024-06-24-1859/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Avslutning etter fusk eller uredelighet</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Ved fusk på eksamener eller prøver underveis i ph.d.-utdanningen kan institusjonen vedta annullering og utestenging, jf. <a href="lov/2024-03-08-9/§12-4">universitets- og høyskoleloven § 12-4</a>.</article><article class="numberedLegalP" data-numerator="2" id="kapittel-3-paragraf-3-nummer-2">(2) Vedtak om fusk fattes av nemnd for studentsaker ved Høgskulen på Vestlandet, jf. <a href="lov/2024-03-08-9/§14-1">universitets- og høyskoleloven § 14-1</a>. Klageinstans er Felles klagenemnd for studentsaker, jf. <a href="lov/2024-03-08-9/§14-2">universitets- og høyskoleloven § 14-2</a>.</article><article class="numberedLegalP" data-numerator="3" id="kapittel-3-paragraf-3-nummer-3">(3) Dersom forholdet eller forholdene er så alvorlig at det er å anse som uredelighet, jf. <a href="lov/2024-03-08-9/§13-2">universitets- og høyskoleloven § 13-2</a>, jf. <a href="lov/2017-04-28-23/§8/ledd/2">forskningsetikkloven § 8 andre ledd</a>, kan institusjonen vedta tvungen avslutning.</article><article class="numberedLegalP" data-numerator="4" id="kapittel-3-paragraf-3-nummer-4">(4) Vedtak om tvungen avslutning på grunn av uredelighet fattes av dekan. Klage over slikt vedtak behandles av departementet eller særskilt klagenemnd oppnevnt av departementet.</article></article><article class="legalArticle" data-lovdata-URL="SF/forskrift/2024-06-24-1859/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Oppsigelse etter statsansatteloven</span></h3><article class="legalP" id="kapittel-3-paragraf-4-ledd-1">Ph.d.-kandidater kan sies opp fra sin stilling når det er saklig grunn i virksomhetens eller tjenestemannens forhold, jf. <a href="lov/2017-06-16-67/§19">statsansatteloven § 19</a> og <a href="lov/2017-06-16-67/§20">§ 20</a>, eller avskjediges i henhold til <a href="lov/2017-06-16-67/§26">§ 26</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-06-24-1859/KAPITTEL_4"><h2>Kapittel 4. Gjennomføring</h2><article class="legalArticle" data-lovdata-URL="SF/forskrift/2024-06-24-1859/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Veiledning</span></h3><article class="legalP" id="kapittel-4-paragraf-1-ledd-1">Arbeidet med doktoravhandlingen skal foregå under individuell veiledning. Dekan og veilederne skal sammen sikre at ph.d.-kandidaten deltar i et aktivt forskningsmiljø.</article></article><article class="legalArticle" data-lovdata-URL="SF/forskrift/2024-06-24-1859/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Oppnevning av veiledere</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Ph.d.-kandidaten skal ha minst to veiledere, hvor en oppnevnes som hovedveileder. Hovedveileder oppnevnes formelt av programutvalget ved opptak.</article><article class="numberedLegalP" data-numerator="2" id="kapittel-4-paragraf-2-nummer-2">(2) Hovedveilederen har hovedansvaret for oppfølging av kandidatens faglige utvikling og gjennomføring i samsvar med fremdriftsplanen. Hovedveileder bør være fra Høgskulen på Vestlandet. Dersom programutvalget oppnevner ekstern hovedveileder, skal det oppnevnes medveileder fra Høgskulen på Vestlandet.</article><article class="numberedLegalP" data-numerator="3" id="kapittel-4-paragraf-2-nummer-3">(3) Medveiledere er fagpersoner som gir veiledning og som deler det faglige ansvaret for kandidaten med hovedveileder. Arbeidsdeling mellom hovedveileder og medveileder(e) skal presiseres i avtale ved opptak til ph.d.-utdanning ved Høgskulen på Vestlandet.</article><article class="numberedLegalP" data-numerator="4" id="kapittel-4-paragraf-2-nummer-4">(4) Habilitetsreglene i <a href="lov/1967-02-10/kapII">forvaltningsloven kapittel 2</a> gjelder for veilederne.</article><article class="numberedLegalP" data-numerator="5" id="kapittel-4-paragraf-2-nummer-5">(5) Alle veiledere skal ha doktorgrad innenfor sitt fagfelt og være aktive forskere. Unntak fra kravet om doktorgrad kan gjøres for professor og førsteamanuensis.</article><article class="numberedLegalP" data-numerator="6" id="kapittel-4-paragraf-2-nummer-6">(6) Minst en av de oppnevnte veilederne bør ha tidligere erfaring fra eller opplæring som veileder av ph.d.-kandidater.</article><article class="numberedLegalP" data-numerator="7" id="kapittel-4-paragraf-2-nummer-7">(7) Ph.d.-kandidat og veileder kan be høgskolen oppnevne ny veileder for kandidaten. Rutiner for skifte av veileder er nedfelt i avtale ved opptak til ph.d.-utdanning ved Høgskulen på Vestlandet. Veileder kan ikke fratre før ny veileder er oppnevnt.</article><article class="numberedLegalP" data-numerator="8" id="kapittel-4-paragraf-2-nummer-8">(8) Tvister om veileders og kandidats faglige rettigheter og plikter kan bringes inn av partene til behandling og avgjørelse i programutvalget.</article></article><article class="legalArticle" data-lovdata-URL="SF/forskrift/2024-06-24-1859/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Veiledningens innhold</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Kandidat og veiledere skal ha jevnlig kontakt. Kontakthyppigheten skal fremgå av den årlige fremdriftsrapporteringen, jf. <a href="forskrift/2024-06-24-1859/§4-8">§ 4-8</a>.</article><article class="numberedLegalP" data-numerator="2" id="kapittel-4-paragraf-3-nummer-2">(2) Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan, jf. <a href="forskrift/2024-06-24-1859/§2-2">§ 2-2</a> punkt b.</article><article class="numberedLegalP" data-numerator="3" id="kapittel-4-paragraf-3-nummer-3">(3) Veilederne plikter å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor normert tid.</article><article class="numberedLegalP" data-numerator="4" id="kapittel-4-paragraf-3-nummer-4">(4) Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, herunder disposisjon, språklig form, dokumentasjon mv., og gi hjelp til orientering i faglitteratur og datagrunnlag i forhold til bibliotek, arkiv, etc. Videre skal veilederne gi kandidaten veiledning i forskningsetiske spørsmål knyttet til avhandlingen.</article></article><article class="legalArticle" data-lovdata-URL="SF/forskrift/2024-06-24-1859/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Opplæringsdel</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Ph.d.-utdanningen skal være lagt opp slik at den skal kunne fullføres innenfor normert tidsramme.</article><article class="numberedLegalP" data-numerator="2" id="kapittel-4-paragraf-4-nummer-2">(2) Dekan har ansvar for at opplæringsdelen, sammen med avhandlingsarbeidet, gir utdanning på høyt faglig nivå og i henhold til internasjonal standard, med gjennomføring av et vitenskapelig arbeid, trening i faglig formidling og innføring i forskningsetikk, vitenskapsteori og vitenskapsmetode. Opplæringen skal sammen med forskningsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article><article class="numberedLegalP" data-numerator="3" id="kapittel-4-paragraf-4-nummer-3">(3) Dersom høgskolen ikke selv arrangerer hele opplæringsdelen, skal forholdene legges til rette for at kandidaten får tilsvarende opplæring ved andre institusjoner.</article><article class="numberedLegalP" data-numerator="4" id="kapittel-4-paragraf-4-nummer-4">(4) Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Programutvalget kan gjøre unntak fra dette basert på søkerens faglige bakgrunn. Elementer som skal inngå i opplæringsdelen, bør ikke være eldre enn to (2) år ved opptaksdato.</article><article class="numberedLegalP" data-numerator="5" id="kapittel-4-paragraf-4-nummer-5">(5) Kurs og emner på doktorgradsnivå ved annen institusjon skal godskrives i samsvar med reglene i <a href="lov/2024-03-08-9/§9-1">universitets- og høyskoleloven § 9-1</a>.</article><article class="numberedLegalP" data-numerator="6" id="kapittel-4-paragraf-4-nummer-6">(6) Programutvalget godkjenner kandidatens opplæringsdel, samt søknad om endringer av denne.</article><article class="numberedLegalP" data-numerator="7" id="kapittel-4-paragraf-4-nummer-7">(7) Institusjonen ved den enkelte ph.d.-utdanning bør tilby ph.d.-kandidaten veiledning om fremtidige yrkesmuligheter i og utenfor akademia, herunder bevisstgjøring om den kompetansen som kandidaten har oppnådd gjennom forskningsarbeidet.</article></article><article class="legalArticle" data-lovdata-URL="SF/forskrift/2024-06-24-1859/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Rett til foreldrepermisjon</span></h3><article class="legalP" id="kapittel-4-paragraf-5-ledd-1">Ph.d.-kandidater som har foreldrepermisjon fra ph.d.-utdanningen, kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med <a href="lov/1997-02-28-19/kap14">lov om folketrygd (folketrygdloven), kapittel 14</a>.</article></article><article class="legalArticle" data-lovdata-URL="SF/forskrift/2024-06-24-1859/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Tilrettelegging</span></h3><article class="legalP" id="kapittel-4-paragraf-6-ledd-1">Ph.d.-kandidater med særskilte behov har rett til tilrettelegging i tråd med <a href="forskrift/2022-06-16-1450/kap7">forskrift om studium og eksamen ved Høgskulen på Vestlandet kapittel 7</a>.</article></article><article class="legalArticle" data-lovdata-URL="SF/forskrift/2024-06-24-1859/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Regulering av prøver i opplæringsdelen</span></h3><article class="legalP" id="kapittel-4-paragraf-7-ledd-1">Bestemmelser om eksamen, herunder fusk, i <a href="forskrift/2022-06-16-1450">forskrift om studium og eksamen ved Høgskulen på Vestlandet</a> gjelder for arbeider som inngår i ph.d.-utdanningens opplæringsdel.</article></article><article class="legalArticle" data-lovdata-URL="SF/forskrift/2024-06-24-1859/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Rapportering</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Høgskolens system for kvalitetssikring av ph.d.-utdanningen skal omfatte tiltak for å avdekke manglende progresjon i avhandlingsarbeidet og kursdel og mangler ved veiledningen, samt rutiner for å følge opp avdekkede mangler.</article><article class="numberedLegalP" data-numerator="2" id="kapittel-4-paragraf-8-nummer-2">(2) Systemet skal omfatte årlig og separat rapportering fra ph.d.-kandidat og veileder, og utformes slik at dobbeltrapportering unngås.</article><article class="numberedLegalP" data-numerator="3" id="kapittel-4-paragraf-8-nummer-3">(3) Kandidat og veileder har et likeverdig ansvar for rapportering til programutvalget. Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før opptaksperiodens utløp, jf. <a href="forskrift/2024-06-24-1859/§3-2">§ 3-2</a>. Veiledere som unnlater å følge opp rapporteringsplikten kan bli fratatt veilederansvaret.</article><article class="numberedLegalP" data-numerator="4" id="kapittel-4-paragraf-8-nummer-4">(4) Høgskolen kan ved behov kreve særskilt rapportering.</article></article><article class="legalArticle" data-lovdata-URL="SF/forskrift/2024-06-24-1859/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Midtveisevaluering</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Midtveisevaluering av doktorgradsarbeidet bør finne sted i tredje eller fjerde semester.</article><article class="numberedLegalP" data-numerator="2" id="kapittel-4-paragraf-9-nummer-2">(2) Kandidaten skal presentere sitt arbeid og bli evaluert av en gruppe på minst to personer som er oppnevnt av programutvalget. Evalueringsgruppen skal ta stilling til doktorgradsarbeidets faglige status og fremdrift, og skal gi tilbakemelding til både kandidaten, veilederen og institusjonen.</article><article class="numberedLegalP" data-numerator="3" id="kapittel-4-paragraf-9-nummer-3">(3) Dersom evalueringsgruppen rapporterer om vesentlige svakheter ved forskningsarbeidet, skal det iverksettes tiltak for å korrigere situasjonen.</article></article><article class="legalArticle" data-lovdata-URL="SF/forskrift/2024-06-24-1859/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Krav til avhandlingen</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Avhandlingen skal være et selvstendig, vitenskapelig arbeid som oppfyller internasjonale standarder med hensyn til forskningsetiske normer, faglig nivå og metode innen fagområdet.</article><article class="numberedLegalP" data-numerator="2" id="kapittel-4-paragraf-10-nummer-2">(2) Avhandlingen skal bidra til å utvikle ny faglig kunnskap og ligge på et nivå som tilsier at den vil kunne publiseres som en del av fagets vitenskapelige litteratur.</article><article class="numberedLegalP" data-numerator="3" id="kapittel-4-paragraf-10-nummer-3">(3) Avhandlingen kan bestå av en monografi eller en sammenstilling av flere mindre arbeider. Dersom avhandlingen består av flere mindre arbeider, skal det redegjøres for sammenhengen mellom dem.</article><article class="numberedLegalP" data-numerator="4" id="kapittel-4-paragraf-10-nummer-4">(4) Dersom et skriftlig arbeid er blitt til i samarbeid med andre forfattere, skal ph.d.-kandidaten følge de normer for medforfatterskap som er allment akseptert i fagmiljøet og i henhold til internasjonale standarder. Dersom avhandlingen hovedsakelig består av artikler, skal kandidaten normalt være førsteforfatter på minst halvparten av artiklene.</article><article class="numberedLegalP" data-numerator="5" id="kapittel-4-paragraf-10-nummer-5">(5) I avhandlinger hvor det inngår arbeider med flere forfattere, skal det følge en erklæring som beskriver kandidatens innsats i hvert enkelt arbeid, underskrevet av kandidat og medforfatter(e).</article><article class="numberedLegalP" data-numerator="6" id="kapittel-4-paragraf-10-nummer-6">(6) Programutvalget bestemmer hvilke språk som kan benyttes i en avhandling, jf. <a href="forskrift/2024-06-24-1859/§2-2">§ 2-2</a>.</article></article><article class="legalArticle" data-lovdata-URL="SF/forskrift/2024-06-24-1859/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Arbeider som ikke godtas</span></h3><article class="numberedLegalP" data-numerator="1" id="kapittel-4-paragraf-11-nummer-1">(1) Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse med mindre arbeidet inngår som en mindre del av en avhandling. Data, analyser eller metoder fra tidligere grader kan likevel benyttes som grunnlag for arbeid med ph.d.-prosjektet.</article><article class="numberedLegalP" data-numerator="2" id="kapittel-4-paragraf-11-nummer-2">(2) Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem (5) år fra publiseringsdato. Programutvalget kan dispensere fra dette kravet dersom ekstraordinære forhold tilsier det.</article><article class="numberedLegalP" data-numerator="3" id="kapittel-4-paragraf-11-nummer-3">(3) Avhandlingen kan innleveres for bedømmelse ved kun ett lærested, jf. <a href="forskrift/2024-06-24-1859/§5-3/ledd/2">§ 5-3 (2)</a> punkt f.</article></article><article class="legalArticle" data-lovdata-URL="SF/forskrift/2024-06-24-1859/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="numberedLegalP" data-numerator="1" id="kapittel-4-paragraf-12-nummer-1">(1) Regulering av rettigheter mellom samarbeidende institusjoner må reguleres i avtale.</article><article class="numberedLegalP" data-numerator="2" id="kapittel-4-paragraf-12-nummer-2">(2) Det til enhver tid gjeldende regelverk ved Høgskulen på Vestlandet skal danne utgangspunkt for hvilken meldeplikt ph.d.-kandidater med tilsetting ved høgskolen har for arbeidsresultater med næringsmessig potensial som gjøres i arbeidsforholdet.</article><article class="numberedLegalP" data-numerator="3" id="kapittel-4-paragraf-12-nummer-3">(3) For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom Høgskulen på Vestlandet, ph.d.-kandidaten og den eksterne arbeidsgiver.</article><article class="numberedLegalP" data-numerator="4" id="kapittel-4-paragraf-12-nummer-4">(4) For ph.d.-kandidater uten arbeidsgiver, skal tilsvarende meldeplikt nedfelles i opptaksavtalen mellom Høgskulen på Vestlandet og ph.d.-kandidaten.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-06-24-1859/KAPITTEL_5"><h2>Kapittel 5. Fullføring</h2><article class="legalArticle" data-lovdata-URL="SF/forskrift/2024-06-24-1859/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-5-paragraf-1-ledd-1">Ph.d.-graden tildeles på grunnlag av følgende elementer, jf. <a href="forskrift/2024-06-24-1859/§1-4">§ 1-4</a>:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">Godkjent vitenskapelig avhandling.</article></article></li><li data-name="b." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">Godkjent gjennomføring av opplæringsdel.</article></article></li><li data-name="c." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">Godkjent prøveforelesning over oppgitt emne.</article></article></li><li data-name="d." value="4"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">Godkjent offentlig forsvar av avhandlingen (disputas).</article></article></li></ol></article></article><article class="legalArticle" data-lovdata-URL="SF/forskrift/2024-06-24-1859/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Tidsbruk fra innlevering til disputas</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Det skal normalt ikke gå mer enn fem (5) måneder fra innlevering til disputas.</article><article class="numberedLegalP" data-numerator="2" id="kapittel-5-paragraf-2-nummer-2">(2) Det er hovedveileders ansvar å gjøre dekan og programutvalg oppmerksom på at innlevering er nært forestående.</article></article><article class="legalArticle" data-lovdata-URL="SF/forskrift/2024-06-24-1859/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Innlevering av avhandlingen</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Søknad om å få avhandlingen bedømt kan først leveres når opplæringsdelen er godkjent.</article><article class="numberedLegalP" data-numerator="2" id="kapittel-5-paragraf-3-nummer-2">(2) Som vedlegg til søknaden skal følge:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-3-nummer-2-punkt-1"><article class="legalP" id="kapittel-5-paragraf-3-nummer-2-punkt-1-ledd-1">Avhandlingen, i godkjent format og i den form og antall som er fastsatt i studieplan for doktorgradsprogrammet.</article></article></li><li data-name="b." value="2"><article class="listArticle" id="kapittel-5-paragraf-3-nummer-2-punkt-2"><article class="legalP" id="kapittel-5-paragraf-3-nummer-2-punkt-2-ledd-1">Dokumentasjon på at opplæringsdelen er fullført og godkjent.</article></article></li><li data-name="c." value="3"><article class="listArticle" id="kapittel-5-paragraf-3-nummer-2-punkt-3"><article class="legalP" id="kapittel-5-paragraf-3-nummer-2-punkt-3-ledd-1">Dokumentasjon av nødvendige tillatelser, jf. <a href="forskrift/2024-06-24-1859/§2-2">§ 2-2</a> punkt h.</article></article></li><li data-name="d." value="4"><article class="listArticle" id="kapittel-5-paragraf-3-nummer-2-punkt-4"><article class="legalP" id="kapittel-5-paragraf-3-nummer-2-punkt-4-ledd-1">Medforfattererklæringer hvor dette er påkrevd i henhold til <a href="forskrift/2024-06-24-1859/§4-10/ledd/4">§ 4-10 (4)</a>.</article></article></li><li data-name="e." value="5"><article class="listArticle" id="kapittel-5-paragraf-3-nummer-2-punkt-5"><article class="legalP" id="kapittel-5-paragraf-3-nummer-2-punkt-5-ledd-1">Erklæring om doktorgradsarbeidet leveres inn til bedømmelse for første eller andre gang.</article></article></li><li data-name="f." value="6"><article class="listArticle" id="kapittel-5-paragraf-3-nummer-2-punkt-6"><article class="legalP" id="kapittel-5-paragraf-3-nummer-2-punkt-6-ledd-1">Erklæring om at doktorgradsarbeidet ikke er levert inn til bedømmelse ved annen institusjon.</article></article></li></ol></article><article class="numberedLegalP" data-numerator="3" id="kapittel-5-paragraf-3-nummer-3">(3) Programutvalget kan avvise søknad om å få avhandlingen bedømt dersom det er åpenbart at avhandlingen ikke holder høy nok vitenskapelig kvalitet og vil bli underkjent av en komité.</article><article class="numberedLegalP" data-numerator="4" id="kapittel-5-paragraf-3-nummer-4">(4) Avhandlingen skal være offentlig tilgjengelig senest to uker før disputas, jf. <a href="forskrift/2024-06-24-1859/§5-15/ledd/1">§ 5-15 (1)</a>.</article></article><article class="legalArticle" data-lovdata-URL="SF/forskrift/2024-06-24-1859/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Behandling av søknaden</span></h3><article class="legalP" id="kapittel-5-paragraf-4-ledd-1">Programutvalget behandler søknad om å få avhandlingen bedømt. Søknad som ikke fyller kravene i <a href="forskrift/2024-06-24-1859/§5-3">§ 5-3</a> skal avvises.</article></article><article class="legalArticle" data-lovdata-URL="SF/forskrift/2024-06-24-1859/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Oppnevning av bedømmelseskomité</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) Når programutvalget har godkjent søknad om å få avhandlingen bedømt, oppnevnes en sakkyndig komité på minst tre medlemmer som skal bedømme avhandlingen og disputasen.</article><article class="numberedLegalP" data-numerator="2" id="kapittel-5-paragraf-5-nummer-2">(2) Habilitetsreglene i <a href="lov/1967-02-10/kapII">forvaltningsloven kapittel 2</a> gjelder for komitéens medlemmer.</article><article class="numberedLegalP" data-numerator="3" id="kapittel-5-paragraf-5-nummer-3">(3) Komitéens sammensetning bør være klarlagt ved innleveringstidspunkt.</article><article class="numberedLegalP" data-numerator="4" id="kapittel-5-paragraf-5-nummer-4">(4) Bedømmelseskomitéen skal settes sammen slik at:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-5-nummer-4-punkt-1"><article class="legalP" id="kapittel-5-paragraf-5-nummer-4-punkt-1-ledd-1">flertallet i bedømmelseskomitéen er eksterne medlemmer</article></article></li><li data-name="b." value="2"><article class="listArticle" id="kapittel-5-paragraf-5-nummer-4-punkt-2"><article class="legalP" id="kapittel-5-paragraf-5-nummer-4-punkt-2-ledd-1">begge kjønn er representert</article></article></li><li data-name="c." value="3"><article class="listArticle" id="kapittel-5-paragraf-5-nummer-4-punkt-3"><article class="legalP" id="kapittel-5-paragraf-5-nummer-4-punkt-3-ledd-1">minst ett av medlemmene har hovedstilling ved en utenlandsk institusjon</article></article></li><li data-name="d." value="4"><article class="listArticle" id="kapittel-5-paragraf-5-nummer-4-punkt-4"><article class="legalP" id="kapittel-5-paragraf-5-nummer-4-punkt-4-ledd-1">minst ett av medlemmene er uten tilknytning til Høgskulen på Vestlandet</article></article></li><li data-name="e." value="5"><article class="listArticle" id="kapittel-5-paragraf-5-nummer-4-punkt-5"><article class="legalP" id="kapittel-5-paragraf-5-nummer-4-punkt-5-ledd-1">ett av medlemmene er fast ansatt ved Høgskulen på Vestlandet</article></article></li><li data-name="f." value="6"><article class="listArticle" id="kapittel-5-paragraf-5-nummer-4-punkt-6"><article class="legalP" id="kapittel-5-paragraf-5-nummer-4-punkt-6-ledd-1">alle medlemmene har doktorgrad.</article></article></li></ol></article><article class="numberedLegalP" data-numerator="5" id="kapittel-5-paragraf-5-nummer-5">(5) Dersom kriteriene fravikes, skal dette begrunnes særskilt.</article><article class="numberedLegalP" data-numerator="6" id="kapittel-5-paragraf-5-nummer-6">(6) Programutvalg innstiller bedømmelseskomité. Komiteens sammensetning skal begrunnes og vise hvordan den samlet dekker avhandlingens fagfelt.</article><article class="numberedLegalP" data-numerator="7" id="kapittel-5-paragraf-5-nummer-7">(7) Programutvalget foreslår en leder blant komitéens medlemmer eller i tillegg til komitéens medlemmer. Komiteens leder må være fra Høgskulen på Vestlandet. Dekan oppnevner bedømmelseskomité etter innstilling fra programutvalget.</article><article class="numberedLegalP" data-numerator="8" id="kapittel-5-paragraf-5-nummer-8">(8) Oppnevnte veiledere og andre som har bidratt til avhandlingen, kan ikke være medlem av bedømmelseskomitéen eller administrere den.</article><article class="numberedLegalP" data-numerator="9" id="kapittel-5-paragraf-5-nummer-9">(9) Ved frafall av et av komitéens medlemmer kan dekan oppnevne settemedlem.</article><article class="numberedLegalP" data-numerator="10" id="kapittel-5-paragraf-5-nummer-10">(10) Kandidaten skal underrettes om forslaget til sammensetning av komité og har anledning til å innlevere skriftlige merknader, senest innen en uke etter at forslaget til sammensetning er gjort kjent for kandidaten.</article></article><article class="legalArticle" data-lovdata-URL="SF/forskrift/2024-06-24-1859/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Innhenting av supplerende opplysninger</span></h3><article class="numberedLegalP" data-numerator="1" id="kapittel-5-paragraf-6-nummer-1">(1) Bedømmelseskomitéen kan kreve fremlagt ph.d.-kandidatens grunnlagsmateriale og utfyllende eller oppklarende tilleggsinformasjon.</article><article class="numberedLegalP" data-numerator="2" id="kapittel-5-paragraf-6-nummer-2">(2) Bedømmelseskomitéen kan be veileder om å gjøre rede for veiledningen og arbeidet med avhandlingen.</article></article><article class="legalArticle" data-lovdata-URL="SF/forskrift/2024-06-24-1859/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Omarbeiding av innlevert avhandling</span></h3><article class="numberedLegalP" data-numerator="1" id="kapittel-5-paragraf-7-nummer-1">(1) Bedømmelseskomitéen kan på grunnlag av den innleverte avhandlingen og eventuelt tilleggsmateriale, jf. <a href="forskrift/2024-06-24-1859/§5-6">§ 5-6</a>, anbefale at programutvalget gir tillatelse til mindre omarbeiding før endelig innstilling foreligger. Komiteen skal gi en konkret oversikt over hva kandidaten må omarbeide i skriftlig form.</article><article class="numberedLegalP" data-numerator="2" id="kapittel-5-paragraf-7-nummer-2">(2) Tillater programutvalget en mindre omarbeiding av avhandlingen, skal det gis en frist for slik omarbeiding som normalt ikke skal være lengre enn tre (3) måneder. Det skal også fastsettes en ny frist for oversendelse av komitéens endelige innstilling. Institusjonens vedtak etter denne paragrafen kan ikke påklages av ph.d.-kandidaten.</article><article class="numberedLegalP" data-numerator="3" id="kapittel-5-paragraf-7-nummer-3">(3) Dersom komitéen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal komitéen ikke godkjenne avhandlingen.</article></article><article class="legalArticle" data-lovdata-URL="SF/forskrift/2024-06-24-1859/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Bedømmelseskomitéens innstilling</span></h3><article class="numberedLegalP" data-numerator="1" id="kapittel-5-paragraf-8-nummer-1">(1) Bedømmelseskomitéen avgir innstilling om hvorvidt arbeidet godkjennes for disputas. Innstilling og eventuelle dissenser skal begrunnes.</article><article class="numberedLegalP" data-numerator="2" id="kapittel-5-paragraf-8-nummer-2">(2) Bedømmelseskomitéens innstilling skal foreligge senest innen tre (3) måneder etter at komitéen har mottatt avhandlingen. Tillater komitéen omarbeiding av avhandlingen, løper ny frist fra den dato avhandlingen leveres på nytt.</article><article class="numberedLegalP" data-numerator="3" id="kapittel-5-paragraf-8-nummer-3">(3) Bedømmelseskomitéens innstilling oversendes programutvalget som forelegger denne for ph.d.-kandidaten. Kandidaten gis en frist på ti (10) arbeidsdager til å fremme skriftlige merknader til innstillingen. Hvis kandidaten ikke ønsker å fremme merknader, skal programutvalget snarest underrettes skriftlig om dette.</article><article class="numberedLegalP" data-numerator="4" id="kapittel-5-paragraf-8-nummer-4">(4) Ph.d.-kandidatens eventuelle merknader skal sendes dekan, som fatter vedtak i saken i samsvar med <a href="forskrift/2024-06-24-1859/§5-10">§ 5-10</a>.</article></article><article class="legalArticle" data-lovdata-URL="SF/forskrift/2024-06-24-1859/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Retting av formelle feil i avhandlingen</span></h3><article class="numberedLegalP" data-numerator="1" id="kapittel-5-paragraf-9-nummer-1">(1) Et innlevert arbeid kan ikke trekkes tilbake før det er endelig avgjort om det er godkjent for disputas.</article><article class="numberedLegalP" data-numerator="2" id="kapittel-5-paragraf-9-nummer-2">(2) Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil (errata) som ønskes rettet. Søknad om retting av formelle feil må leveres inn senest to måneder etter at kandidaten har levert sin avhandling og kan bare skje en gang.</article></article><article class="legalArticle" data-lovdata-URL="SF/forskrift/2024-06-24-1859/§5-10" data-name="§5-10" id="kapittel-5-paragraf-10"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">Institusjonens behandling av bedømmelseskomitéens innstilling</span></h3><article class="legalP" id="kapittel-5-paragraf-10-ledd-1">Dekan fatter vedtak om avhandlingen godkjennes for disputas, på grunnlag av bedømmelseskomitéens innstilling.</article></article><article class="legalArticle" data-lovdata-URL="SF/forskrift/2024-06-24-1859/§5-11" data-name="§5-11" id="kapittel-5-paragraf-11"><h3 class="legalArticleHeader"><span class="legalArticleValue">§ 5-11</span>. <span class="legalArticleTitle">Enstemmig innstilling fra bedømmelseskomitéen</span></h3><article class="numberedLegalP" data-numerator="1" id="kapittel-5-paragraf-11-nummer-1">(1) Dersom komitéen avgir enstemmig innstilling og dekan finner å legge den enstemmige innstillingen til grunn for sitt vedtak, fatter dekan vedtak i samsvar med den enstemmige innstillingen.</article><article class="numberedLegalP" data-numerator="2" id="kapittel-5-paragraf-11-nummer-2">(2) Dersom dekan finner at det foreligger begrunnet tvil om hvorvidt komitéens enstemmige innstilling skal legges til grunn, skal dekan selv søke nærmere avklaring fra bedømmelseskomitéen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader.</article><article class="numberedLegalP" data-numerator="3" id="kapittel-5-paragraf-11-nummer-3">(3) Dekan fatter vedtak i saken på grunnlag av innstillingen og de innhentede uttalelsene.</article></article><article class="legalArticle" data-lovdata-URL="SF/forskrift/2024-06-24-1859/§5-12" data-name="§5-12" id="kapittel-5-paragraf-12"><h3 class="legalArticleHeader"><span class="legalArticleValue">§ 5-12</span>. <span class="legalArticleTitle">Delt innstilling fra bedømmelseskomitéen</span></h3><article class="numberedLegalP" data-numerator="1" id="kapittel-5-paragraf-12-nummer-1">(1) Dersom komitéen avgir delt innstilling og dekan finner å legge flertallets uttalelser til grunn for sitt vedtak, fatter institusjonen vedtak i samsvar med flertallets innstilling.</article><article class="numberedLegalP" data-numerator="2" id="kapittel-5-paragraf-12-nummer-2">(2) Dersom komitéen avgir delt innstilling og dekan vurderer å legge mindretallets uttalelser til grunn for sitt vedtak, kan dekan søke nærmere avklaring fra bedømmelseskomitéen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne innstillingen følges.</article><article class="numberedLegalP" data-numerator="3" id="kapittel-5-paragraf-12-nummer-3">(3) Kandidaten skal underrettes om utfallet etter behandling av uttalelser fra nye sakkyndige.</article><article class="numberedLegalP" data-numerator="4" id="kapittel-5-paragraf-12-nummer-4">(4) Eventuelle nye sakkyndige som oppnevnes etter denne paragraf inngår ikke i bedømmelseskomitéen eller som opponenter ved disputas. Ved frafall av medlemmer i den opprinnelige bedømmelseskomitéen, kan de nye sakkyndige likevel oppnevnes som settemedlemmer etter <a href="forskrift/2024-06-24-1859/§5-5/ledd/9">§ 5-5 (9)</a>.</article></article><article class="legalArticle" data-lovdata-URL="SF/forskrift/2024-06-24-1859/§5-13" data-name="§5-13" id="kapittel-5-paragraf-13"><h3 class="legalArticleHeader"><span class="legalArticleValue">§ 5-13</span>. <span class="legalArticleTitle">Ny innlevering</span></h3><article class="numberedLegalP" data-numerator="1" id="kapittel-5-paragraf-13-nummer-1">(1) En ph.d.-avhandling som ikke er godkjent for disputas, kan bedømmes i omarbeidet utgave først seks (6) måneder etter at dekan har fattet sitt vedtak. Ny bedømmelse kan bare finne sted en gang.</article><article class="numberedLegalP" data-numerator="2" id="kapittel-5-paragraf-13-nummer-2">(2) Ph.d.-kandidaten skal ved ny innlevering opplyse om at arbeidet tidligere har vært bedømt og ikke blitt godkjent for disputas.</article></article><article class="legalArticle" data-lovdata-URL="SF/forskrift/2024-06-24-1859/§5-14" data-name="§5-14" id="kapittel-5-paragraf-14"><h3 class="legalArticleHeader"><span class="legalArticleValue">§ 5-14</span>. <span class="legalArticleTitle">Krav til den trykte avhandlingen</span></h3><article class="numberedLegalP" data-numerator="1" id="kapittel-5-paragraf-14-nummer-1">(1) Når avhandlingen er blitt godkjent for disputas, skal ph.d.-kandidaten levere avhandlingen til høgskolen i godkjent format og i henhold til høgskolens bestemmelser, jf. <a href="forskrift/2024-06-24-1859/§5-3">§ 5-3</a>.</article><article class="numberedLegalP" data-numerator="2" id="kapittel-5-paragraf-14-nummer-2">(2) Ph.d.-kandidaten skal levere et kortfattet sammendrag av avhandlingen på engelsk og norsk. Dersom avhandlingen hverken er skrevet på engelsk eller norsk, skal det i tillegg leveres et sammendrag på avhandlingens språk.</article><article class="numberedLegalP" data-numerator="3" id="kapittel-5-paragraf-14-nummer-3">(3) Sammendraget skal, i likhet med selve avhandlingen, publiseres offentlig.</article></article><article class="legalArticle" data-lovdata-URL="SF/forskrift/2024-06-24-1859/§5-15" data-name="§5-15" id="kapittel-5-paragraf-15"><h3 class="legalArticleHeader"><span class="legalArticleValue">§ 5-15</span>. <span class="legalArticleTitle">Offentliggjøring</span></h3><article class="numberedLegalP" data-numerator="1" id="kapittel-5-paragraf-15-nummer-1">(1) Avhandlingen skal være offentlig tilgjengelig senest to (2) uker før dato for offentlig forsvar. Avhandlingen gjøres tilgjengelig i den form den ble innlevert til bedømmelse, eventuelt etter omarbeiding på grunnlag av komitéens foreløpige kommentarer, jf. <a href="forskrift/2024-06-24-1859/§5-7">§ 5-7</a>.</article><article class="numberedLegalP" data-numerator="2" id="kapittel-5-paragraf-15-nummer-2">(2) Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at høgskolen og eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell patentering. Ekstern part kan ikke stille krav om at hele eller deler av ph.d.-avhandlingen ikke skal kunne offentliggjøres, jf. <a href="forskrift/2024-06-24-1859/§2-6">§ 2-6</a>.</article><article class="numberedLegalP" data-numerator="3" id="kapittel-5-paragraf-15-nummer-3">(3) Ved publisering av avhandlingen skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis som adresse i en publikasjon dersom den har gitt et nødvendig og vesentlig bidrag til eller grunnlag for en forfatters medvirkning til det publiserte arbeidet. Samme forfatter skal oppgi også andre institusjoner som adresse dersom disse i hvert enkelt tilfelle tilfredsstiller kravet til medvirkning.</article></article><article class="legalArticle" data-lovdata-URL="SF/forskrift/2024-06-24-1859/§5-16" data-name="§5-16" id="kapittel-5-paragraf-16"><h3 class="legalArticleHeader"><span class="legalArticleValue">§ 5-16</span>. <span class="legalArticleTitle">Prøveforelesning</span></h3><article class="numberedLegalP" data-numerator="1" id="kapittel-5-paragraf-16-nummer-1">(1) Etter at avhandlingen er innlevert til bedømmelse etter <a href="forskrift/2024-06-24-1859/§5-3">§ 5-3</a>, skal ph.d.-kandidaten holde en prøveforelesning. Prøveforelesningen er en selvstendig del av doktorgradsprøven og skal være over oppgitt emne.</article><article class="numberedLegalP" data-numerator="2" id="kapittel-5-paragraf-16-nummer-2">(2) Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon.</article><article class="numberedLegalP" data-numerator="3" id="kapittel-5-paragraf-16-nummer-3">(3) Tittel for prøveforelesning kunngjøres for ph.d.-kandidaten ti (10) arbeidsdager før forelesningen. Emnet for forelesningen skal ikke stå i direkte forbindelse med temaet for avhandlingen.</article><article class="numberedLegalP" data-numerator="4" id="kapittel-5-paragraf-16-nummer-4">(4) Prøveforelesningen avholdes i forbindelse med disputas, og bedømmelseskomitéen oppgir tema for prøveforelesning og forestår selv bedømmingen.</article><article class="numberedLegalP" data-numerator="5" id="kapittel-5-paragraf-16-nummer-5">(5) Dersom de to prøvene finner sted separat, oppnevner dekan en egen komité som også fastsetter tema. Minst ett av bedømmelseskomitéens medlemmer skal i slike tilfeller delta i vurderingen.</article><article class="numberedLegalP" data-numerator="6" id="kapittel-5-paragraf-16-nummer-6">(6) Prøveforelesningen skal skje på avhandlingsspråket med mindre dekan godkjenner et annet språk.</article><article class="numberedLegalP" data-numerator="7" id="kapittel-5-paragraf-16-nummer-7">(7) Bedømmelseskomitéen for prøveforelesningen avgjør om den er bestått eller ikke bestått. Det skal begrunnes dersom prøveforelesningen anbefales ikke bestått.</article><article class="numberedLegalP" data-numerator="8" id="kapittel-5-paragraf-16-nummer-8">(8) Prøveforelesningen skal være bestått før disputas kan avholdes.</article><article class="numberedLegalP" data-numerator="9" id="kapittel-5-paragraf-16-nummer-9">(9) Dersom bedømmelseskomitéen for prøveforelesningen ikke godkjenner den, må det avholdes ny prøveforelesning. Ny prøveforelesning må holdes over nytt emne og ikke senere enn seks (6) måneder etter første forsøk. Ny prøveforelesning kan bare holdes en gang. Forelesningen bedømmes normalt av den samme komité som den opprinnelige.</article></article><article class="legalArticle" data-lovdata-URL="SF/forskrift/2024-06-24-1859/§5-17" data-name="§5-17" id="kapittel-5-paragraf-17"><h3 class="legalArticleHeader"><span class="legalArticleValue">§ 5-17</span>. <span class="legalArticleTitle">Offentlig forsvar av avhandlingen (disputas)</span></h3><article class="numberedLegalP" data-numerator="1" id="kapittel-5-paragraf-17-nummer-1">(1) Offentlig forsvar av avhandlingen skal finne sted etter at prøveforelesningen er avholdt og godkjent, og innen to (2) måneder etter avhandlingen er funnet verdig til å forsvares.</article><article class="numberedLegalP" data-numerator="2" id="kapittel-5-paragraf-17-nummer-2">(2) Tid og sted for det offentlige forsvaret skal kunngjøres minst ti (10) arbeidsdager før det avholdes.</article><article class="numberedLegalP" data-numerator="3" id="kapittel-5-paragraf-17-nummer-3">(3) Den komitéen som opprinnelig har bedømt avhandlingen, bedømmer også det offentlige forsvaret. Det offentlige forsvaret skjer på avhandlingsspråket med mindre dekan, etter forslag fra bedømmelseskomitéen, godkjenner et annet språk.</article><article class="numberedLegalP" data-numerator="4" id="kapittel-5-paragraf-17-nummer-4">(4) Det skal normalt være to opponenter. De to opponentene skal være eksterne medlemmer av bedømmelseskomitéen og utpekes av dekan.</article><article class="numberedLegalP" data-numerator="5" id="kapittel-5-paragraf-17-nummer-5">(5) Disputasen ledes av dekan eller den dekan bemyndiger. Den som leder disputasen, gjør kort rede for innlevering og bedømmelse av avhandlingen, og for prøveforelesningen. Deretter redegjør doktoranden for hensikten med, og resultater av, den vitenskapelige undersøkelsen. Førsteopponenten innleder opposisjonen, og andreopponenten avslutter opposisjonen. Øvrige tilstedeværende har anledning til å kommentere ex auditorio. Disputasleder avslutter disputasen.</article><article class="numberedLegalP" data-numerator="6" id="kapittel-5-paragraf-17-nummer-6">(6) Dekan kan fastsette en annen oppgavefordeling.</article><article class="numberedLegalP" data-numerator="7" id="kapittel-5-paragraf-17-nummer-7">(7) Bedømmelseskomitéen avgir innstilling til dekan, der den gjør rede for hvordan den har vurdert forsvaret av avhandlingen.</article><article class="numberedLegalP" data-numerator="8" id="kapittel-5-paragraf-17-nummer-8">(8) Innstillingen skal konkludere med om disputasen er godkjent eller ikke godkjent. Innstillingen skal begrunnes dersom disputasen anbefales ikke godkjent.</article></article><article class="legalArticle" data-lovdata-URL="SF/forskrift/2024-06-24-1859/§5-18" data-name="§5-18" id="kapittel-5-paragraf-18"><h3 class="legalArticleHeader"><span class="legalArticleValue">§ 5-18</span>. <span class="legalArticleTitle">Godkjenning av doktorgradsprøve</span></h3><article class="numberedLegalP" data-numerator="1" id="kapittel-5-paragraf-18-nummer-1">(1) Dekan fatter vedtak om godkjenning av doktorgradsprøven på grunnlag av bedømmelseskomitéens innstilling.</article><article class="numberedLegalP" data-numerator="2" id="kapittel-5-paragraf-18-nummer-2">(2) Dersom dekan ikke godkjenner disputasen, kan ph.d.-kandidaten forsvare avhandlingen på nytt en gang. Ny disputas kan tidligst avholdes etter seks (6) måneder og bedømmes så vidt mulig av den samme komité som den opprinnelige.</article></article><article class="legalArticle" data-lovdata-URL="SF/forskrift/2024-06-24-1859/§5-19" data-name="§5-19" id="kapittel-5-paragraf-19"><h3 class="legalArticleHeader"><span class="legalArticleValue">§ 5-19</span>. <span class="legalArticleTitle">Kreering og vitnemål</span></h3><article class="numberedLegalP" data-numerator="1" id="kapittel-5-paragraf-19-nummer-1">(1) På grunnlag av dekans innberetning om at opplæringsdelen, avhandlingen og doktorgradsprøven er godkjent, kreerer rektor kandidaten til philosophiae doctor.</article><article class="numberedLegalP" data-numerator="2" id="kapittel-5-paragraf-19-nummer-2">(2) Vitnemål utstedes av Høgskulen på Vestlandet. I vitnemålet skal det gis opplysninger om den faglige opplæringen kandidaten har deltatt i. Høgskolen fastsetter hvilke ytterligere opplysninger som skal inngå i vitnemålet.</article></article><article class="legalArticle" data-lovdata-URL="SF/forskrift/2024-06-24-1859/§5-20" data-name="§5-20" id="kapittel-5-paragraf-20"><h3 class="legalArticleHeader"><span class="legalArticleValue">§ 5-20</span>. <span class="legalArticleTitle">Vedlegg til vitnemål (Diploma Supplement)</span></h3><article class="legalP" id="kapittel-5-paragraf-20-ledd-1">Høgskulen på Vestlandet utsteder vedlegg til vitnemål i tråd med gjeldende retningslinjer for Diploma Supplement.</article></article></section><section class="section" data-name="kap6" id="kapittel-6" data-lovdata-URL="SF/forskrift/2024-06-24-1859/KAPITTEL_6"><h2>Kapittel 6. Klage, utfyllende bestemmelser og ikrafttredelse</h2><article class="legalArticle" data-lovdata-URL="SF/forskrift/2024-06-24-1859/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klage over avslag på søknad om opptak, vedtak om opphør av studierett, avslag på søknad om godkjenning av elementer i opplæringsdelen</span></h3><article class="legalP" id="kapittel-6-paragraf-1-ledd-1">Avslag på søknad om opptak, vedtak om opphør av studierett og klage på søknad om godkjenning av elementer i opplæringsdelen kan påklages etter reglene i <a href="lov/1967-02-10/§28">forvaltningsloven § 28</a> flg. Klageinstans er nemnd for studentsaker ved Høgskulen på Vestlandet.</article></article><article class="legalArticle" data-lovdata-URL="SF/forskrift/2024-06-24-1859/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Klage over eksamen i opplæringsdelen</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Eksamener som er avlagt under opplæringsdelen, kan påklages etter <a href="lov/2024-03-08-9/§11-9">universitets- og høyskoleloven § 11-9</a> og <a href="lov/2024-03-08-9/§11-10">§ 11-10</a>.</article><article class="numberedLegalP" data-numerator="2" id="kapittel-6-paragraf-2-nummer-2">(2) Behandling av mistanke om plagiat eller fusk eller forsøk på fusk følger Høgskulen på Vestlandets fastsatte retningslinjer for plagiat og fusk.</article></article><article class="legalArticle" data-lovdata-URL="SF/forskrift/2024-06-24-1859/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Klage over avslag på søknad om bedømmelse, ikke godkjent avhandling, prøveforelesning eller forsvar</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i <a href="lov/1967-02-10/§28">forvaltningsloven § 28</a> flg. Klageinstans er nemnd for studentsaker ved Høgskulen på Vestlandet.</article><article class="numberedLegalP" data-numerator="2" id="kapittel-6-paragraf-3-nummer-2">(2) Dersom dekan finner grunn til det, kan det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering før saken eventuelt sendes nemnd for studentsaker ved Høgskulen på Vestlandet for endelig avgjørelse.</article></article><article class="legalArticle" data-lovdata-URL="SF/forskrift/2024-06-24-1859/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Retningslinjer og utfyllende bestemmelser</span></h3><article class="legalP" id="kapittel-6-paragraf-4-ledd-1">Høgskolestyret kan fastsette retningslinjer og utfyllende bestemmelser innenfor rammen av denne forskrift, og i overensstemmelse med forslag fra det relevante programutvalget.</article></article><article class="legalArticle" data-lovdata-URL="SF/forskrift/2024-06-24-1859/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Fellesgrader og cotutelle-avtaler</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Høgskolen kan inngå samarbeid med en eller flere norske eller utenlandske institusjoner om samarbeid i form av fellesgrader eller cotutelle-avtaler.</article><article class="numberedLegalP" data-numerator="2" id="kapittel-6-paragraf-5-nummer-2">(2) I avtaler om fellesgradssamarbeid og cotutelle kan det gjøres unntak for de øvrige bestemmelsene i forskriften, dersom det er nødvendig av hensyn til regelverket ved de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige.</article></article><article class="legalArticle" data-lovdata-URL="SF/forskrift/2024-06-24-1859/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Fellesgrader</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) Med fellesgrader menes et samarbeid mellom flere institusjoner, der alle i fellesskap har ansvar for opptak, veiledning, gradstildeling og annet som er beskrevet i denne forskriften. Samarbeidet organiseres normalt i et konsortium og reguleres i avtale mellom konsortiedeltakerne.</article><article class="numberedLegalP" data-numerator="2" id="kapittel-6-paragraf-6-nummer-2">(2) For fullført fellesgrad utstedes felles vitnemål i form av:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-6-nummer-2-punkt-1"><article class="legalP" id="kapittel-6-paragraf-6-nummer-2-punkt-1-ledd-1">et vitnemålsdokument utstedt av alle konsortiemedlemmene,</article></article></li><li data-name="b." value="2"><article class="listArticle" id="kapittel-6-paragraf-6-nummer-2-punkt-2"><article class="legalP" id="kapittel-6-paragraf-6-nummer-2-punkt-2-ledd-1">et vitnemål fra hver av konsortiedeltakerne,</article></article></li></ol><p class="leddfortsettelse">eller en kombinasjon av a og b.</p></article><article class="numberedLegalP" data-numerator="3" id="kapittel-6-paragraf-6-nummer-3">(3) Fellesgrader skal normalt bare inngås dersom det fra før er et etablert, stabilt faglig samarbeid mellom Høgskulen på Vestlandet og minst en av de andre konsortiedeltakerne.</article><article class="numberedLegalP" data-numerator="4" id="kapittel-6-paragraf-6-nummer-4">(4) Høgskolestyret vedtar nærmere retningslinjer for fellesgradssamarbeid, herunder mal for samarbeidsavtaler jf. første ledd.</article></article><article class="legalArticle" data-lovdata-URL="SF/forskrift/2024-06-24-1859/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Cotutelle-avtaler</span></h3><article class="legalP" id="kapittel-6-paragraf-7-ledd-1">Med cotutelle-avtaler menes felles veiledning av ph.d.-kandidater og samarbeid om utdanning av ph.d.-kandidater. Cotutelle-avtalen inngås for hver enkelt kandidat og bør bygges på et stabilt, faglig samarbeid.</article></article><article class="legalArticle" data-lovdata-URL="SF/forskrift/2024-06-24-1859/§6-8" data-name="§6-8" id="kapittel-6-paragraf-8"><h3 class="legalArticleHeader"><span class="legalArticleValue">§ 6-8</span>. <span class="legalArticleTitle">Krav ved fellesgrader og cotutelle</span></h3><article class="legalP" id="kapittel-6-paragraf-8-ledd-1">Kvalifikasjonskrav for opptak, krav om at avhandlingen skal være offentlig tilgjengelig, krav om offentlig disputas med en habil bedømmelseskomité kan ikke fravikes.</article></article><article class="legalArticle" data-lovdata-URL="SF/forskrift/2024-06-24-1859/§6-9" data-name="§6-9" id="kapittel-6-paragraf-9"><h3 class="legalArticleHeader"><span class="legalArticleValue">§ 6-9</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-9-ledd-1">Denne forskrift trer i kraft 1. august 2024 og erstatter <a href="forskrift/2021-06-10-2111">forskrift 10. juni 2021 nr. 2111 for graden philosophiae doctor (ph.d.) ved Høgskulen på Vestlandet</a>.</article></article></section></main></body></html>