<!DOCTYPE html><html lang="no"><head><title>Forskrift om sveiseutstyr mv. for sveisegassene acetylen og oksygen på flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-04-11-480</dd><dt class="dokid">DokumentID</dt><dd class="dokid">SF/forskrift/2003-04-11-480</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2003 hefte 6</dd><dt class="dateInForce">I kraft fra</dt><dd class="dateInForce">2003-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-03-27</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-03-27-459">forskrift/2023-03-27-459</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1986-12-17-2317">forskrift/1986-12-17-2317</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§7">lov/2007-02-16-9/§7</a></li><li><a href="lov/2007-02-16-9/§9">lov/2007-02-16-9/§9</a></li><li><a href="lov/2007-02-16-9/§11">lov/2007-02-16-9/§11</a></li><li><a href="lov/2007-02-16-9/§13">lov/2007-02-16-9/§13</a></li><li><a href="lov/2007-02-16-9/§16">lov/2007-02-16-9/§16</a></li><li><a href="lov/2007-02-16-9/§21">lov/2007-02-16-9/§21</a></li><li><a href="lov/2007-02-16-9/§28a">lov/2007-02-16-9/§28a</a></li><li><a href="lov/2007-02-16-9/§41">lov/2007-02-16-9/§41</a></li><li><a href="lov/2007-02-16-9/§43">lov/2007-02-16-9/§43</a></li><li><a href="lov/2007-02-16-9/§45">lov/2007-02-16-9/§45</a></li><li><a href="lov/2007-02-16-9/§47">lov/2007-02-16-9/§47</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li><li><a href="forskrift/2013-08-19-1002">forskrift/2013-08-19-1002</a></li></ul></dd><dt class="dateOfPublication">Kunngjort</dt><dd class="dateOfPublication">2003-04-29</dd><dt class="titleShort">Korttittel</dt><dd class="titleShort">Forskrift om sveiseutstyr på flyttbare innretninger</dd><dt class="title">Tittel</dt><dd class="title">Forskrift om sveiseutstyr mv. for sveisegassene acetylen og oksygen på flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 11. april 2003 med hjemmel i <a href="lov/1903-06-09-7">lov 9. juni 1903 nr. 7</a> om Statskontrol med Skibes Sjødygtighed m.v. Hjemmel er endret til <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§7">§ 7</a>, <a href="lov/2007-02-16-9/§9">§ 9</a>, <a href="lov/2007-02-16-9/§11">§ 11</a>, <a href="lov/2007-02-16-9/§13">§ 13</a>, <a href="lov/2007-02-16-9/§16">§ 16</a>, <a href="lov/2007-02-16-9/§21">§ 21</a>, <a href="lov/2007-02-16-9/§28a">§ 28a</a>, <a href="lov/2007-02-16-9/§41">§ 41</a>, <a href="lov/2007-02-16-9/§43">§ 43</a>, <a href="lov/2007-02-16-9/§45">§ 45</a> og <a href="lov/2007-02-16-9/§47">§ 47</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a>, <a href="forskrift/2007-05-31-590">delegeringsvedtak 31. mai 2007 nr. 590</a> og <a href="forskrift/2013-08-19-1002">delegeringsvedtak 19. august 2013 nr. 1002</a>. <br /><strong>EØS-henvisninger:</strong> EØS-avtalen vedlegg II kap. XIX nr. 1 (direktiv <a href="eu/31998l0034">98/34/EF</a>). <br /><strong>Endret</strong> ved <a href="forskrift/2007-06-29-1006">forskrifter 29 juni 2007 nr. 1006</a>, <a href="forskrift/2011-01-18-56">18 jan 2011 nr. 56</a>, <a href="forskrift/2013-08-19-1036">19 aug 2013 nr. 1036</a>, <a href="forskrift/2016-07-05-897">5 juli 2016 nr. 897</a>, <a href="forskrift/2023-03-27-459">27 mars 2023 nr. 459</a>.</dd><dt class="refid">RefID</dt><dd class="refid">forskrift/2003-04-11-480</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sveiseutstyr mv. for sveisegassene acetylen og oksygen på flyttbare innretninger</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Plikter</a></li><li><a href="#paragraf-4">§ 4. Gjensidig aksept</a></li><li><a href="#paragraf-5">§ 5. Fravik</a></li><li><a href="#paragraf-6">§ 6. Dokumentasjon</a></li><li><a href="#paragraf-7">§ 7. Kvalifisert person</a></li><li><a href="#paragraf-8">§ 8. Sentralanlegg</a></li><li><a href="#paragraf-9">§ 9. Gassflaskesentral</a></li><li><a href="#paragraf-10">§ 10. Gassflasker, armatur mv.</a></li><li><a href="#paragraf-11">§ 11. Rørinstallasjoner mv.</a></li><li><a href="#paragraf-12">§ 12. Krav til utstyr og installasjoner</a></li><li><a href="#paragraf-13">§ 13. Installasjon, prøving og kontroll av sentralanlegg</a></li><li><a href="#paragraf-14">§ 14. Installasjonsbevis</a></li><li><a href="#paragraf-15">§ 15. Transportabelt sveiseutstyr</a></li><li><a href="#paragraf-16">§ 16. Veiledning, skilting og merking</a></li><li><a href="#paragraf-17">§ 17. Transport og håndtering av gassflasker</a></li><li><a href="#paragraf-18">§ 18. Vedlikehold</a></li><li><a href="#paragraf-19">§ 19. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-04-11-480" id="dokument"><h1>Forskrift om sveiseutstyr mv. for sveisegassene acetylen og oksygen på flyttbare innretninger</h1><article class="legalArticle" data-lovdata-URL="SF/forskrift/2003-04-11-480/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Denne forskriften gjelder for innretninger som er registrert eller skal registreres i norsk skipsregister.</article><article class="numberedLegalP" data-numerator="2" id="paragraf-1-nummer-2">(2) Innretninger som er registrert i norsk skipsregister, kan, frem til neste sertifikatutstedelse, følge de krav som gjaldt ved siste sertifikatutstedelse.</article></article><article class="legalArticle" data-lovdata-URL="SF/forskrift/2003-04-11-480/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift betyr:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Acetylen:</i> C<sub>2</sub> H<sub>2</sub> for lagring på spesialflasker (15 – 19 bar ved 15 °C).</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Anerkjent klasseinstitusjon:</i> Klasseinstitusjoner som departementet har inngått avtale med i medhold av <a href="lov/2007-02-16-9/§41">skipssikkerhetsloven § 41</a>: <ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-2-ledd-1-punkt-1-ledd-1">American Bureau of Shipping (ABS)</article></article></li><li data-name="2." value="2"><article class="listArticle" id="paragraf-2-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-2-ledd-1-punkt-2-ledd-1">Bureau Veritas (BV)</article></article></li><li data-name="3." value="3"><article class="listArticle" id="paragraf-2-ledd-1-punkt-2-ledd-1-punkt-3"><article class="legalP" id="paragraf-2-ledd-1-punkt-2-ledd-1-punkt-3-ledd-1">DNV</article></article></li><li data-name="4." value="4"><article class="listArticle" id="paragraf-2-ledd-1-punkt-2-ledd-1-punkt-4"><article class="legalP" id="paragraf-2-ledd-1-punkt-2-ledd-1-punkt-4-ledd-1">Lloyd's Register of Shipping (LR)</article></article></li><li data-name="5." value="5"><article class="listArticle" id="paragraf-2-ledd-1-punkt-2-ledd-1-punkt-5"><article class="legalP" id="paragraf-2-ledd-1-punkt-2-ledd-1-punkt-5-ledd-1">Nippon Kaiji Kyoaki (Class NK)</article></article></li><li data-name="6." value="6"><article class="listArticle" id="paragraf-2-ledd-1-punkt-2-ledd-1-punkt-6"><article class="legalP" id="paragraf-2-ledd-1-punkt-2-ledd-1-punkt-6-ledd-1">Rina Services S.p.A (RINA).</article></article></li></ol></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Anerkjent standard</i>: Standard som er utgitt av NS/BS/API/DIN/NFPA/ISO/CEN/IEC eller andre standarder, ev. regelverk, som for et bestemt anvendelsesområde er nasjonalt og/eller internasjonalt anerkjent. Sjøfartsdirektoratet vil i hvert enkelt tilfelle kunne bestemme hvilken standard som kan anerkjennes.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Flyttbar innretning:</i> Flyttbar plattform, herunder boreskip, som har utstyr for boring etter undersjøiske petroleumsforekomster, og flyttbar plattform til annet bruk enn boring etter undersjøiske petroleumsforekomster.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Kvalifisert person:</i> Person med kvalifikasjoner til å foreta installasjon, prøving og kontroll av sentralanlegg, samt utstedelse av installasjonsbevis, jf. <a href="forskrift/2003-04-11-480/§7">§ 7</a>.</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>MOU-klasseinstitusjon:</i> Anerkjent klasseinstitusjon som det er inngått tilleggsavtale med om å utføre kontroll og besiktigelse mv. av flyttbare innretninger. Disse institusjonene er: <ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-6-ledd-1-punkt-1"><article class="legalP" id="paragraf-2-ledd-1-punkt-6-ledd-1-punkt-1-ledd-1">American Bureau of Shipping (ABS)</article></article></li><li data-name="2." value="2"><article class="listArticle" id="paragraf-2-ledd-1-punkt-6-ledd-1-punkt-2"><article class="legalP" id="paragraf-2-ledd-1-punkt-6-ledd-1-punkt-2-ledd-1">DNV</article></article></li><li data-name="3." value="3"><article class="listArticle" id="paragraf-2-ledd-1-punkt-6-ledd-1-punkt-3"><article class="legalP" id="paragraf-2-ledd-1-punkt-6-ledd-1-punkt-3-ledd-1">Lloyd's Register of Shipping (LR).</article></article></li></ol></article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>Oksygen:</i> O<sub>2</sub> for lagring på spesialgassflasker (150 eller 200 bar ved 15 °C).</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>Rederiet:</i> Definisjonen av rederiet i <a href="lov/2007-02-16-9/§4">skipssikkerhetsloven § 4</a> gjelder tilsvarende.</article></article></li></ol></article><article class="changesToParent">Endret ved <a href="forskrift/2007-06-29-1006">forskrifter 29 juni 2007 nr. 1006</a> (i kraft 1 juli 2007), <a href="forskrift/2011-01-18-56">18 jan 2011 nr. 56</a>, <a href="forskrift/2016-07-05-897">5 juli 2016 nr. 897</a>, <a href="forskrift/2023-03-27-459">27 mars 2023 nr. 459</a>.</article></article><article class="legalArticle" data-lovdata-URL="SF/forskrift/2003-04-11-480/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikter</span></h2><article class="legalP" id="paragraf-3-ledd-1">Rederiet, arbeidsgiver, plattformsjef og andre som har sitt arbeid om bord skal utføre sine plikter i henhold til skipssikkerhetsloven og med de utfyllende bestemmelser som følger av denne forskrift.</article><article class="changesToParent">Endret ved <a href="forskrift/2007-06-29-1006">forskrifter 29 juni 2007 nr. 1006</a> (i kraft 1 juli 2007), <a href="forskrift/2013-08-19-1036">19 aug 2013 nr. 1036</a> (i kraft 20 aug 2013).</article></article><article class="legalArticle" data-lovdata-URL="SF/forskrift/2003-04-11-480/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjensidig aksept</span></h2><article class="numberedLegalP" data-numerator="1" id="paragraf-4-nummer-1">(1) Når denne forskriften stiller krav om at en bestemt utrustning, materiale, utstyr eller innretning, eller om type utstyr o.l., skal anskaffes eller forefinnes i et fartøy, eller at det skal treffes en bestemt foranstaltning, eller det stilles bestemte krav til bygning eller design, skal Sjøfartsdirektoratet tillate at det anbringes eller forefinnes annet tilbehør, materialer, anordninger eller apparater, eller typer av disse, eller at det treffes en annen foranstaltning i fartøyet, eller at fartøyet er bygget eller designet på annen måte.</article><article class="numberedLegalP" data-numerator="2" id="paragraf-4-nummer-2">(2) Forutsetningen for at Sjøfartsdirektoratet skal akseptere dette er følgende: Det må være dokumentert gjennom testing eller på annen måte, at tilbehøret, materiellet, utstyret eller innretningen, eller type av slik, eller arrangement, bygning eller konstruksjon, er minst like effektiv som det som kreves i forskriftene.</article><article class="numberedLegalP" data-numerator="3" id="paragraf-4-nummer-3">(3) Sjøfartsdirektoratet skal akseptere resultater av tester som er utført ved anerkjente testinstitusjoner, inkludert testinstitusjoner i øvrige EØS-land. Forutsetningen er at testene gir passende og tilfredsstillende garanti av teknisk, fagmessig og uavhengig art.</article></article><article class="legalArticle" data-lovdata-URL="SF/forskrift/2003-04-11-480/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fravik</span></h2><article class="legalP" id="paragraf-5-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Dersom kyststatens krav og de krav som er fastsatt i denne forskrift er uforenlige, kan Sjøfartsdirektoratet fravike kravene i den utstrekning det er forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="legalArticle" data-lovdata-URL="SF/forskrift/2003-04-11-480/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumentasjon</span></h2><article class="legalP" id="paragraf-6-ledd-1">Rederiet skal kunne dokumentere at forskriftens krav er oppfylt. På forespørsel skal dokumentasjon sendes Sjøfartsdirektoratet. Dokumentasjonsinnholdet, omfanget, typen og tidspunktet for oversendelse fastsettes av Sjøfartsdirektoratet.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2003-04-11-480/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kvalifisert person</span></h2><article class="legalP" id="paragraf-7-ledd-1">Kvalifisert person skal oppfylle følgende krav:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">ha alle nødvendige kvalifikasjoner for å kunne foreta rør- og utstyrsmontasje på flyttbare innretninger</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">ha spesielle kunnskaper om de problemer og sikkerhetsforanstaltninger som knytter seg til installasjon, utprøving, kontroll og bruk av sentralanlegg og som har praktisk erfaring på dette området, og</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">under installasjon benytte utstyrsleverandørens armatur, tegninger og anvisninger.</article></article></li></ol></article></article><article class="legalArticle" data-lovdata-URL="SF/forskrift/2003-04-11-480/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sentralanlegg</span></h2><article class="numberedLegalP" data-numerator="1" id="paragraf-8-nummer-1">(1) Sentralanlegg skal installeres når antallet gassflasker om bord med acetylen og/eller oksygen er flere enn 4. Kravet gjelder uansett flaskestørrelse.</article><article class="numberedLegalP" data-numerator="2" id="paragraf-8-nummer-2">(2) Sentralanlegg skal bestå av en gassflaskesentral med tilbakeslagsventil tilknyttet hver enkelt gassflaske, høytrykkslanger, samlerør, avstengningsventiler, regulatorer, samt rørledninger med uttaksposter. Alle deler av anlegget skal tilfredsstille bestemmelsene i denne forskrift.</article><article class="numberedLegalP" data-numerator="3" id="paragraf-8-nummer-3">(3) Ethvert anlegg med fast installerte rør for acetylen og oksygen er å oppfatte som et sentralanlegg, selv om antallet gassflasker er 4 eller færre. Alle deler av slike anlegg skal også tilfredsstille bestemmelsene i denne forskrift.</article></article><article class="legalArticle" data-lovdata-URL="SF/forskrift/2003-04-11-480/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gassflaskesentral</span></h2><article class="numberedLegalP" data-numerator="1" id="paragraf-9-nummer-1">(1) Ved plassering og beskyttelse av gassflaskesentraler skal det tas hensyn til mulig brann- og eksplosjonsfare i tilstøtende områder. Det skal vurderes hvilke konsekvenser en eksplosjon i selve gassflaskesentralen vil ha for innretningens hovedstyrke og områder der personer vanligvis oppholder seg.</article><article class="numberedLegalP" data-numerator="2" id="paragraf-9-nummer-2">(2) Gassflaskesentralen skal være et eget rom for oppbevaring og tilkopling av acetylen- og oksygenflasker. Rommet skal ha skott, dekk og tak av stål og være gasstett atskilt fra tilstøtende rom. Gassflaskesentralen skal ha direkte atkomst fra åpent dekk.</article><article class="numberedLegalP" data-numerator="3" id="paragraf-9-nummer-3">(3) Gassflaskesentralen skal isoleres, ventileres og arrangeres slik at temperaturen normalt ikke overstiger 40 °C. Hvor rommets plassering og temperaturforhold tilsier det, kan naturlig ventilasjon anvendes. Materialer som benyttes i forbindelse med isolasjon mv., skal være av ubrennbar type. Ventilasjonsarrangementet skal ikke være tilknyttet andre ventilasjonsanlegg om bord. Videre skal rommet ventileres slik at det ikke er fare for gassansamling. Sikkerhetsventiler o.l. avledes til forsvarlig sted på åpent dekk, se <a href="forskrift/2003-04-11-480/§11">§ 11</a> første ledd bokstav c.</article><article class="numberedLegalP" data-numerator="4" id="paragraf-9-nummer-4">(4) Rommet skal ikke benyttes til annet enn oppbevaring av gassflasker. Rørledninger for brennbare væsker og gasser skal ikke føres gjennom gassflaskesentralen.</article><article class="numberedLegalP" data-numerator="5" id="paragraf-9-nummer-5">(5) Når det totale antall acetylen- og oksygenflasker (uansett størrelse) inklusive reserveflasker ikke overstiger 8, kan begge gassarter oppbevares i samme rom.</article><article class="numberedLegalP" data-numerator="6" id="paragraf-9-nummer-6">(6) Når det totale antall acetylen- og oksygenflasker (uansett størrelse) inklusive reserveflasker overstiger 8, skal gassflaskesentralen bestå av to gasstette atskilte rom – ett for acetylen og ett for oksygen.</article><article class="numberedLegalP" data-numerator="7" id="paragraf-9-nummer-7">(7) Gassflaskesentral skal være tydelig merket med skilt som angir at oksygen- og acetylenflasker er lagret i sentralen. Skiltet skal ha tekst som forlangt i <a href="forskrift/2003-04-11-480/§16">§ 16</a> første ledd.</article><article class="numberedLegalP" data-numerator="8" id="paragraf-9-nummer-8">(8) Elektriske anlegg skal tilfredsstille de til enhver tid gjeldende regler for installasjon av elektriske komponenter i eksplosjonsfarlige områder.</article><article class="numberedLegalP" data-numerator="9" id="paragraf-9-nummer-9">(9) På flyttbare innretninger som ikke benyttes til undersøkelse etter, utnyttelse (produksjon) eller lagring av petroleumsprodukter, kan det aksepteres at gassflaskesentralen er åpen dersom det foreligger en formålstjenlig og rimelig begrunnelse for en slik løsning. For slike anlegg gjelder følgende spesielle bestemmelser:<ol class="defaultList" type="a"><li data-name="a." value="1"><article class="listArticle" id="paragraf-9-nummer-9-punkt-1"><article class="legalP" id="paragraf-9-nummer-9-punkt-1-ledd-1">Gassflaskene i sentralen skal være plassert i egne solide stativer innenfor et avmerket felt på åpent dekk. Gassflaskene, armatur og rørledninger mv. skal være effektivt beskyttet mot mekaniske skader, direkte solvarme, vær og vind. Over sentralen skal det være et tett og solid tak eller deksel av stål, solid netting/gitter e.l. som lett kan åpnes eller fjernes.</article></article></li><li data-name="b." value="2"><article class="listArticle" id="paragraf-9-nummer-9-punkt-2"><article class="legalP" id="paragraf-9-nummer-9-punkt-2-ledd-1">Det skal være et markert skille mellom acetylen- og oksygenflaskene i gassflaskesentralen.</article></article></li><li data-name="c." value="3"><article class="listArticle" id="paragraf-9-nummer-9-punkt-3"><article class="legalP" id="paragraf-9-nummer-9-punkt-3-ledd-1">Rørledninger på åpent dekk skal ha en godstykkelse på minst 2,5 mm.</article></article></li></ol></article></article><article class="legalArticle" data-lovdata-URL="SF/forskrift/2003-04-11-480/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gassflasker, armatur mv.</span></h2><article class="numberedLegalP" data-numerator="1" id="paragraf-10-nummer-1">(1) Gassflasker for acetylen og oksygen skal være av typer sertifisert av anerkjent klasseinstitusjon eller offentlig myndighet. Det tillates ikke flasker med større volum enn 50 liter.</article><article class="numberedLegalP" data-numerator="2" id="paragraf-10-nummer-2">(2) Gassflasker, innbefattet reserveflasker, skal være anbrakt i oppreist stilling og skal være forsvarlig festet. Festearrangementet skal være utført slik at hurtig framontering av flasker kan foretas.</article><article class="numberedLegalP" data-numerator="3" id="paragraf-10-nummer-3">(3) Acetylen- og oksygenflasker tillates ikke oppbevart i maskinrom.</article><article class="numberedLegalP" data-numerator="4" id="paragraf-10-nummer-4">(4) Brennere, avstengningsventiler, regulatorer, tilbakeslagssikringer, høytrykksrør og annen armatur i tilknytning til sveiseutstyret skal være av fabrikater som tilfredsstiller anerkjent standard, jf. <a href="forskrift/2003-04-11-480/§12">§ 12</a>.</article><article class="numberedLegalP" data-numerator="5" id="paragraf-10-nummer-5">(5) Når sentralanlegget ikke er i bruk, skal gassflaskeventilene og øvrige ventiler være stengt.</article></article><article class="legalArticle" data-lovdata-URL="SF/forskrift/2003-04-11-480/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Rørinstallasjoner mv.</span></h2><article class="numberedLegalP" data-numerator="1" id="paragraf-11-nummer-1">(1) Høytrykkside. Rør og armatur mellom gassflasker og regulator.<ol class="defaultList" type="a"><li data-name="a." value="1"><article class="listArticle" id="paragraf-11-nummer-1-punkt-1"><article class="legalP" id="paragraf-11-nummer-1-punkt-1-ledd-1">Rør for acetylen. <ol class="defaultList" type="1"><li data-name="1." value="1"><article class="listArticle" id="paragraf-11-nummer-1-punkt-1-ledd-1-punkt-1"><article class="legalP" id="paragraf-11-nummer-1-punkt-1-ledd-1-punkt-1-ledd-1">Rør skal være rustfrie stålrør. Alle rør skal være sømløse. Rør og armatur skal være sertifisert for 300 bar.</article></article></li><li data-name="2." value="2"><article class="listArticle" id="paragraf-11-nummer-1-punkt-1-ledd-1-punkt-2"><article class="legalP" id="paragraf-11-nummer-1-punkt-1-ledd-1-punkt-2-ledd-1">Kopper eller kopperlegeringer med mer enn 65% kopper skal ikke benyttes i forbindelse med acetylen.</article></article></li><li data-name="3." value="3"><article class="listArticle" id="paragraf-11-nummer-1-punkt-1-ledd-1-punkt-3"><article class="legalP" id="paragraf-11-nummer-1-punkt-1-ledd-1-punkt-3-ledd-1">I sentralanlegg hvor to eller flere flasker acetylen er forbundet med samlerør, skal tilførselsrørene mellom flasker og samlerør være utstyrt med tilbakeslagsventil som tilfredsstiller relevante standarder, jf. <a href="forskrift/2003-04-11-480/§12">§ 12</a>.</article></article></li></ol></article></article></li><li data-name="b." value="2"><article class="listArticle" id="paragraf-11-nummer-1-punkt-2"><article class="legalP" id="paragraf-11-nummer-1-punkt-2-ledd-1">Rør for oksygen. <ol class="defaultList" type="1"><li data-name="1." value="1"><article class="listArticle" id="paragraf-11-nummer-1-punkt-2-ledd-1-punkt-1"><article class="legalP" id="paragraf-11-nummer-1-punkt-2-ledd-1-punkt-1-ledd-1">Rør skal være rustfrie stålrør eller kopperrør. Alle rør skal være sømløse. Rør og armatur skal være sertifisert for 300 bar.</article></article></li><li data-name="2." value="2"><article class="listArticle" id="paragraf-11-nummer-1-punkt-2-ledd-1-punkt-2"><article class="legalP" id="paragraf-11-nummer-1-punkt-2-ledd-1-punkt-2-ledd-1">I sentralanlegg hvor to eller flere flasker oksygen er forbundet med samlerør, skal tilførselsrørene mellom flasker og samlerør være utstyrt med tilbakeslagsventil som tilfredsstiller relevante standarder, jf. <a href="forskrift/2003-04-11-480/§12">§ 12</a>.</article></article></li></ol></article></article></li><li data-name="c." value="3"><article class="listArticle" id="paragraf-11-nummer-1-punkt-3"><article class="legalP" id="paragraf-11-nummer-1-punkt-3-ledd-1">Sikkerhetsventiler o.l.</article><article class="legalP" id="paragraf-11-nummer-1-punkt-3-ledd-2">Sikkerhetsventiler o.l. som er plassert i gassflaskesentral skal ha avlufting til åpent dekk. Utløpet skal legges til et sikkert sted og i en høyde av minst 3 m over dekk. Avluftingsstedet skal være merket som forlangt i <a href="forskrift/2003-04-11-480/§16">§ 16</a> fjerde ledd.</article><article class="legalP" id="paragraf-11-nummer-1-punkt-3-ledd-3">Se også <a href="forskrift/2003-04-11-480/§9">§ 9</a> tredje ledd.</article></article></li></ol></article><article class="numberedLegalP" data-numerator="2" id="paragraf-11-nummer-2">(2) Lavtrykkside.<ol class="defaultList" type="a"><li data-name="a." value="1"><article class="listArticle" id="paragraf-11-nummer-2-punkt-1"><article class="legalP" id="paragraf-11-nummer-2-punkt-1-ledd-1">Rør skal være sømløse med materiale ST 35 eller tilsvarende materiale med minimum godstykkelse 2,0 mm og/eller etter anerkjent klasseinstitusjons krav. Rørledninger på åpent dekk skal ha en godstykkelse på minst 2,5 mm.</article></article></li><li data-name="b." value="2"><article class="listArticle" id="paragraf-11-nummer-2-punkt-2"><article class="legalP" id="paragraf-11-nummer-2-punkt-2-ledd-1">Rørledninger skal legges fritt og slik at de er beskyttet mot skader. Rørledninger skal ikke trekkes gjennom uventilerte rom, skap mv. eller legges i innredning.</article></article></li><li data-name="c." value="3"><article class="listArticle" id="paragraf-11-nummer-2-punkt-3"><article class="legalP" id="paragraf-11-nummer-2-punkt-3-ledd-1">Ekspansjonssløyfer skal legges hvor det er nødvendig, og ved føring gjennom dekk eller skott skal rørledningen legges i beskyttelsesrør av hard plast eller fibermateriale. Alle rør skal festes forsvarlig slik at de er beskyttet mot skader. Avstanden mellom festeklemmer bør ikke overskride 2,5 m.</article></article></li><li data-name="d." value="4"><article class="listArticle" id="paragraf-11-nummer-2-punkt-4"><article class="legalP" id="paragraf-11-nummer-2-punkt-4-ledd-1">Rørledninger skal legges med færrest mulig skjøter. Skjøter skal være fagmessig sveiset med TIG- eller acetylen/oksygenapparat. Skjøter skal anbringes på steder som er lett tilgjengelig for inspeksjon.</article></article></li><li data-name="e." value="5"><article class="listArticle" id="paragraf-11-nummer-2-punkt-5"><article class="legalP" id="paragraf-11-nummer-2-punkt-5-ledd-1">Demonterbare koblinger kan ikke benyttes som erstatning for sveising.</article></article></li></ol></article><article class="numberedLegalP" data-numerator="3" id="paragraf-11-nummer-3">(3) Uttaksposter.<ol class="defaultList" type="a"><li data-name="a." value="1"><article class="listArticle" id="paragraf-11-nummer-3-punkt-1"><article class="legalP" id="paragraf-11-nummer-3-punkt-1-ledd-1">Uttakspost er brakett med avstengningsventiler, regulatorer, manometer, og tilbakeslagssikringer for acetylen og oksygen plassert i skap eller beskyttet på annen tilfredsstillende måte.</article></article></li><li data-name="b." value="2"><article class="listArticle" id="paragraf-11-nummer-3-punkt-2"><article class="legalP" id="paragraf-11-nummer-3-punkt-2-ledd-1">Uttaksposter skal være plassert på et sikkert og godt ventilert sted, og slik at de er beskyttet mot mekanisk belastning.</article></article></li><li data-name="c." value="3"><article class="listArticle" id="paragraf-11-nummer-3-punkt-3"><article class="legalP" id="paragraf-11-nummer-3-punkt-3-ledd-1">Avstengningsventiler på uttaksposter skal være stengt når anlegget ikke er i bruk.</article></article></li></ol></article></article><article class="legalArticle" data-lovdata-URL="SF/forskrift/2003-04-11-480/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Krav til utstyr og installasjoner</span></h2><article class="legalP" id="paragraf-12-ledd-1">Utstyr og installasjoner skal være i samsvar med de nedenfor nevnte standarder eller tilsvarende:<ol class="defaultList" type="a"><li data-name="a." value="1"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">NS-EN-730 Utstyr for gassveising. Utstyr benyttet for gassveising, skjæring og tilhørende metoder, sikkerhetsinnretninger for brenngasser og oksygen eller komprimert luft. Generelle spesifikasjoner, krav og prøving.</article></article></li><li data-name="b." value="2"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">NS-EN-961 Gassveiseutstyr. Forgreningsrørregulator brukt for sveising, skjæring og tilhørende metoder opptil 200 bar.</article></article></li><li data-name="c." value="3"><article class="listArticle" id="paragraf-12-ledd-1-punkt-3"><article class="legalP" id="paragraf-12-ledd-1-punkt-3-ledd-1">NS-EN-ISO-14113 Gas welding equipment. Rubber and plastic hoses assemblied for compressed or liquefied gases up to a maximum design pressure of 450 bar (ISO-14113:1997).</article></article></li><li data-name="d." value="4"><article class="listArticle" id="paragraf-12-ledd-1-punkt-4"><article class="legalP" id="paragraf-12-ledd-1-punkt-4-ledd-1">NS-EN-ISO-2503 Utstyr for gass-sveisning. Trykkregulatorer for gassflasker benyttet ved sveising, skjæring og tilhørende metoder opptil 300 bar (ISO-2503:1998).</article></article></li><li data-name="e." value="5"><article class="listArticle" id="paragraf-12-ledd-1-punkt-5"><article class="legalP" id="paragraf-12-ledd-1-punkt-5-ledd-1">NS-ISO-9090 Gasstetthet for utstyr til gassveising og lignende metoder (=29090:1992).</article></article></li><li data-name="f." value="6"><article class="listArticle" id="paragraf-12-ledd-1-punkt-6"><article class="legalP" id="paragraf-12-ledd-1-punkt-6-ledd-1">NS-ISO-9539 Materialer for utstyr benyttet til gassveising, kutting og lignende metoder (= EN-29539:1992).</article></article></li><li data-name="g." value="7"><article class="listArticle" id="paragraf-12-ledd-1-punkt-7"><article class="legalP" id="paragraf-12-ledd-1-punkt-7-ledd-1">NS-EN-ISO-14114 Gas welding equipment – Acetylene manifold systems for welding, cutting and allied processes – General requirements (ISO 14114:1999).</article></article></li></ol></article></article><article class="legalArticle" data-lovdata-URL="SF/forskrift/2003-04-11-480/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Installasjon, prøving og kontroll av sentralanlegg</span></h2><article class="numberedLegalP" data-numerator="1" id="paragraf-13-nummer-1">(1) Installasjon av sentralanlegg.<p class="leddfortsettelse">Før rørledninger for acetylen og oksygen monteres skal alle rørledninger og koplinger nøye skylles rene for fett, olje og andre brennbare stoffer. Til avfettingen skal ikke brennbare eller organiske løsemidler benyttes. Rørledninger og koplinger renblåses deretter med fettfritt nitrogen, både før og etter montering. Trykkluft fra oljesmurt kompressor eller oksygen skal ikke benyttes.</p></article><article class="numberedLegalP" data-numerator="2" id="paragraf-13-nummer-2">(2) Gjennomblåsning og tetthetsprøving etter installasjon mv.<ol class="defaultList" type="a"><li data-name="a." value="1"><article class="listArticle" id="paragraf-13-nummer-2-punkt-1"><article class="legalP" id="paragraf-13-nummer-2-punkt-1-ledd-1">Etter endt installasjon eller reparasjon av sentralanlegg og ellers med 5 års mellomrom, jf. <a href="forskrift/2003-04-11-480/§14">§ 14</a>, skal det foretas en gjennomblåsning og tetthetsprøving av alle rørledninger. Prøvingen skal foretas av kvalifisert person.</article></article></li><li data-name="b." value="2"><article class="listArticle" id="paragraf-13-nummer-2-punkt-2"><article class="legalP" id="paragraf-13-nummer-2-punkt-2-ledd-1">Gjennomblåsning av rørledninger for acetylen og oksygen skal foretas med fettfritt nitrogen. Nitrogenen skal blåses inn etter høytrykkssiden og ledes ut ved uttakspost. Uttaksposten(e) skal være fjernet mens gjennomblåsningen pågår. Ved gjennomblåsningen økes trykket gradvis til ca. 12 bar og gjennomblåsningen skal pågå til det ikke lenger kommer smuss ut av røret. Høytrykksrør gjennomblåses separat. <ol class="defaultList" type="1"><li data-name="1." value="1"><article class="listArticle" id="paragraf-13-nummer-2-punkt-2-ledd-1-punkt-1"><article class="legalP" id="paragraf-13-nummer-2-punkt-2-ledd-1-punkt-1-ledd-1">Lavtrykksiden.</article><article class="legalP" id="paragraf-13-nummer-2-punkt-2-ledd-1-punkt-1-ledd-2">Rørledninger for acetylen og oksygen på lavtrykksiden skal tetthetsprøves med fettfritt nitrogen, og prøvetrykket skal være 12 bar. Etter 8 timer skal trykkfallet ikke overstige 0,4 bar.</article></article></li><li data-name="2." value="2"><article class="listArticle" id="paragraf-13-nummer-2-punkt-2-ledd-1-punkt-2"><article class="legalP" id="paragraf-13-nummer-2-punkt-2-ledd-1-punkt-2-ledd-1">Høytrykksiden.</article><article class="legalP" id="paragraf-13-nummer-2-punkt-2-ledd-1-punkt-2-ledd-2">Rørledninger for acetylen skal tetthetsprøves med fettfritt nitrogen ved 25 bar. Rørledninger for oksygen skal tetthetsprøves med 200 bar oksygen eller fettfritt nitrogen.</article></article></li><li data-name="3." value="3"><article class="listArticle" id="paragraf-13-nummer-2-punkt-2-ledd-1-punkt-3"><article class="legalP" id="paragraf-13-nummer-2-punkt-2-ledd-1-punkt-3-ledd-1">Fellesbestemmelse.</article><article class="legalP" id="paragraf-13-nummer-2-punkt-2-ledd-1-punkt-3-ledd-2">Alle ventiler, skjøter og andre forbindelser skal under tetthetsprøvingen kontrolleres for lekkasje ved hjelp av egnede midler.</article></article></li></ol></article></article></li></ol></article><article class="numberedLegalP" data-numerator="3" id="paragraf-13-nummer-3">(3) Årlig kontroll.<p class="leddfortsettelse">Tetthetskontroll av rørledninger skal foretas minst en gang hvert år med vanlig driftstrykk for henholdsvis oksygen og acetylen. Gasstilførselen til ledningene stoppes ved at sentralregulatoren stenges, og trykket i ledningene skal da kunne holde seg konstant i minst 8 timer. Forekommer det trykkfall i ledninger for oksygen og/eller acetylen skal sentralanlegget kontrolleres og utbedres av kvalifisert person, og nytt installasjonsbevis utstedes. Den årlige kontroll skal påføres installasjonsbeviset i gassflaskesentralen.</p></article></article><article class="legalArticle" data-lovdata-URL="SF/forskrift/2003-04-11-480/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Installasjonsbevis</span></h2><article class="numberedLegalP" data-numerator="1" id="paragraf-14-nummer-1">(1) Når sentralanlegg er ferdig installert, prøvet og kontrollert, skal det utstedes et installasjonsbevis av kvalifisert person. Den som utsteder installasjonsbeviset, skal attestere ved sin underskrift at anlegget er kontrollert og prøvet som foreskrevet, samt at øvrige bestemmelser i denne forskrift er oppfylt.</article><article class="numberedLegalP" data-numerator="2" id="paragraf-14-nummer-2">(2) Installasjonsbeviset skal utstedes for et tidsrom av høyst 5 år. Bevisets gyldighet opphører dersom anlegget forandres eller er blitt påført slike skader som kan være av betydning for anleggets brukbarhet eller sikkerhet.</article><article class="numberedLegalP" data-numerator="3" id="paragraf-14-nummer-3">(3) Før utløpet av 5-års perioden skal anlegget på ny prøves og kontrolleres av kvalifisert person, og nytt installasjonsbevis utstedes. MOU-klasseinstitusjon kan utstede beviset etter at rederiet og klasseinstitusjonen i fellesskap har kontrollert anlegget. Installasjonsbeviset merkes tydelig: «Fornyelse av installasjonsbevis».</article><article class="numberedLegalP" data-numerator="4" id="paragraf-14-nummer-4">(4) Etter skader, forandringer eller fornyelser av viktige deler av anlegget skal anlegget på ny prøves og kontrolleres av kvalifisert person, og nytt installasjonsbevis utstedes. Installasjonsbeviset merkes tydelig: «Fornyelse av installasjonsbevis».</article><article class="numberedLegalP" data-numerator="5" id="paragraf-14-nummer-5">(5) Installasjonsbeviset (originalen) skal være slått opp i gassflaskesentralen, og innrammet slik at det kan tas ut ved påføring av årlige kontroller.</article><article class="numberedLegalP" data-numerator="6" id="paragraf-14-nummer-6">(6) Kopi av installasjonsbeviset oppbevares av utstederen og rederiet i minst 6 år.</article></article><article class="legalArticle" data-lovdata-URL="SF/forskrift/2003-04-11-480/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Transportabelt sveiseutstyr</span></h2><article class="numberedLegalP" data-numerator="1" id="paragraf-15-nummer-1">(1) Transportabelt sveiseutstyr består av 1 flaske for henholdsvis oksygen og acetylen, regulatorer, tilbakeslagssikringer, slanger, brennere mv., plassert i dertil egnet transportabel innretning. Flaskenes volum skal ikke overstige 50 liter.</article><article class="numberedLegalP" data-numerator="2" id="paragraf-15-nummer-2">(2) På flyttbare innretninger med sentralanlegg skal transportabelt sveiseutstyr når det ikke er i bruk, oppbevares i stativ i gassflaskesentralen. Det totale antall acetylen- og oksygenflasker i ett rom skal ikke overstige 8, inklusive flasker som benyttes til transportabelt sveiseutstyr.</article><article class="numberedLegalP" data-numerator="3" id="paragraf-15-nummer-3">(3) På flyttbare innretninger som ikke er utstyrt med sentralanlegg, skal transportabelt sveiseutstyr og reserveflasker når det ikke er i bruk, oppbevares fastmontert i eget godt ventilert rom plassert på åpent dekk. Rommet skal være gasstett atskilt fra andre rom.</article></article><article class="legalArticle" data-lovdata-URL="SF/forskrift/2003-04-11-480/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Veiledning, skilting og merking</span></h2><article class="numberedLegalP" data-numerator="1" id="paragraf-16-nummer-1">(1) Inngangsdør i gassflaskesentral eller rom hvor flasker for acetylen og oksygen oppbevares, skal utstyres med varselskilt i henhold til NS-6033 som skriftlig og billedlig klart uttrykker:</article><article class="centeredP" data-text-align="center">GASS UNDER TRYKK</article><article class="centeredP" data-text-align="center">Beholderne skal bringes i sikkerhet under eventuell brann.</article><article class="centeredP" data-text-align="center">GAS UNDER PRESSURE</article><article class="centeredP" data-text-align="center">Remove cylinders to a safe place in case of fire.</article><article class="numberedLegalP" data-numerator="2" id="paragraf-16-nummer-2">(2) Døren skal også utstyres med forbudsskilt i henhold til NS-6033 som med tekst klart uttrykker:</article><article class="centeredP" data-text-align="center">GASSFARE</article><article class="centeredP" data-text-align="center">Åpen ild og røyking forbudt</article><article class="centeredP" data-text-align="center">ADGANG FORBUDT</article><article class="centeredP" data-text-align="center">GAS DANGER</article><article class="centeredP" data-text-align="center">Fire, open light and smoking prohibited</article><article class="centeredP" data-text-align="center">NO ADMITTANCE</article><article class="numberedLegalP" data-numerator="3" id="paragraf-16-nummer-3">(3) I umiddelbar nærhet av sentralarmatur, regulator og flasker etc. skal det slås opp skilt med bruksanvisning og tekst som klart gir de nødvendige detaljinstrukser for bruk av gassflaskesentralen. Bruksanvisningen skal være på engelsk og norsk.</article><article class="numberedLegalP" data-numerator="4" id="paragraf-16-nummer-4">(4) I umiddelbar nærhet av regulatorer skal det slås opp skilt som klart uttrykker hvilke maksimale ledningstrykk som tillates mellom regulatorene og uttakspostene.</article><article class="numberedLegalP" data-numerator="5" id="paragraf-16-nummer-5">(5) Avlufting fra sikkerhetsventiler o.l. skal merkes med forbudsskilt NS-6033 med tekst:</article><article class="centeredP" data-text-align="center">GASSFARE</article><article class="centeredP" data-text-align="center">Åpen ild og røyking forbudt</article><article class="centeredP" data-text-align="center">GAS DANGER</article><article class="centeredP" data-text-align="center">Fire, open light and smoking prohibited</article><article class="numberedLegalP" data-numerator="6" id="paragraf-16-nummer-6">(6) På uttakspostene skal det være slått opp skilt som angir arbeidstrykket. Det skal også være slått opp skilt som klart uttrykker at ventilene skal være stengt når anlegget ikke er i bruk.</article><article class="numberedLegalP" data-numerator="7" id="paragraf-16-nummer-7">(7) Lavtrykksrør mellom regulatorer og uttaksposter skal males eller merkes slik at det ikke på noe sted er tvil om hvilke gasser rørene fører.<ol class="defaultList" type="a"><li data-name="a." value="1"><article class="listArticle" id="paragraf-16-nummer-7-punkt-1"><article class="legalP" id="paragraf-16-nummer-7-punkt-1-ledd-1">Rør for acetylen males/merkes: Rød</article></article></li><li data-name="b." value="2"><article class="listArticle" id="paragraf-16-nummer-7-punkt-2"><article class="legalP" id="paragraf-16-nummer-7-punkt-2-ledd-1">Rør for oksygen males/merkes: Blå</article></article></li></ol></article><article class="numberedLegalP" data-numerator="8" id="paragraf-16-nummer-8">(8) Bruksanvisning for sentralanlegg som nevnt i annet ledd og for transportabelt sveiseutstyr, skal leveres av utstyrsleverandøren.</article></article><article class="legalArticle" data-lovdata-URL="SF/forskrift/2003-04-11-480/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Transport og håndtering av gassflasker</span></h2><article class="numberedLegalP" data-numerator="1" id="paragraf-17-nummer-1">(1) Ved transport av acetylen- og oksygenflasker om bord i flyttbare innretninger, og til og fra dette, skal dertil egnet transportinnretning benyttes.</article><article class="numberedLegalP" data-numerator="2" id="paragraf-17-nummer-2">(2) Beskyttelseshette skal alltid være påskrudd gassflaskene under transport og også ellers når gassflaskene ikke er i bruk.</article><article class="numberedLegalP" data-numerator="3" id="paragraf-17-nummer-3">(3) Gassflaskene må ikke utsettes for slag og støt under transport og håndtering for øvrig.</article></article><article class="legalArticle" data-lovdata-URL="SF/forskrift/2003-04-11-480/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Vedlikehold</span></h2><article class="legalP" id="paragraf-18-ledd-1">Sveiseutstyr skal tas med i programmet for innretningens vedlikeholdssystem. Bruker skal ha utarbeidet faste rutiner for nødvendig sjekk av utstyret (slanger o.l.) før og etter bruk.</article></article><article class="legalArticle" data-lovdata-URL="SF/forskrift/2003-04-11-480/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-19-nummer-1">(1) Denne forskrift trer i kraft 1. juli 2003.</article><article class="numberedLegalP" data-numerator="2" id="paragraf-19-nummer-2">(2) For innretninger som er registrert i norsk skipsregister, trer forskriften i kraft ved første sertifikatforfall, jf. <a href="forskrift/2003-04-11-480/§1">§ 1</a>.</article><article class="numberedLegalP" data-numerator="3" id="paragraf-19-nummer-3">(3) <a href="forskrift/1986-12-17-2317">Forskrift av 17. desember 1986 nr. 2317</a> om sveiseutstyr m.v. for sveisegassene acetylen og oxygen på flyttbare innretninger oppheves fra 1. juli 2008.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007, tidligere § 20).</article></article></main></body></html>