<!DOCTYPE html><html lang="nb"><head><title>Forskrift om overtredelsesgebyr etter motorferdselloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-27-355</dd><dt class="dokid">DokumentID</dt><dd class="dokid">SF/forskrift/2024-02-27-355</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Miljødirektoratet</li></ul></dd><dt class="dateInForce">I kraft fra</dt><dd class="dateInForce">2024-03-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2016-11-14-1325">forskrift/2016-11-14-1325</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1977-06-10-82/§12b">lov/1977-06-10-82/§12b</a></li><li><a href="forskrift/2015-06-18-1923">forskrift/2015-06-18-1923</a></li></ul></dd><dt class="dateOfPublication">Kunngjort</dt><dd class="dateOfPublication">2024-03-01 15:20</dd><dt class="title">Tittel</dt><dd class="title">Forskrift om overtredelsesgebyr etter motorferdselloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 27. februar 2024 med hjemmel i <a href="lov/1977-06-10-82/§12b/ledd/4">lov 10. juni 1977 nr. 82 om motorferdsel i utmark og vassdrag (motorferdselloven) § 12b fjerde ledd</a> og <a href="forskrift/2015-06-18-1923">delegeringsvedtak 18. juni 2015 nr. 1923</a>.</dd><dt class="refid">RefID</dt><dd class="refid">forskrift/2024-02-27-355</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overtredelsesgebyr etter motorferdselloven</a><ul class="tocSubUl"><li><a href="#paragraf-1">§ 1. Saklig virkeområde</a></li><li><a href="#paragraf-2">§ 2. Overtredelsesgebyr etter faste satser</a></li><li><a href="#paragraf-3">§ 3. Satser for overtredelsesgebyr</a></li><li><a href="#paragraf-4">§ 4. Overtredelsesgebyr etter individuell utmåling og øvre ramme</a></li><li><a href="#paragraf-5">§ 5. Betaling</a></li><li><a href="#paragraf-6">§ 6. Saksbehandling</a></li><li><a href="#paragraf-7">§ 7. Varsling av verge</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-02-27-355" id="dokument"><h1>Forskrift om overtredelsesgebyr etter motorferdselloven</h1><article class="legalArticle" data-lovdata-URL="SF/forskrift/2024-02-27-355/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h2><article class="legalP" id="paragraf-1-ledd-1">Forskriften gjelder overtredelsesgebyr for overtredelser av bestemmelser i eller i medhold av <a href="lov/1977-06-10-82">motorferdselloven</a> ved bruk av motorkjøretøy eller -fartøy.</article></article><article class="legalArticle" data-lovdata-URL="SF/forskrift/2024-02-27-355/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overtredelsesgebyr etter faste satser</span></h2><article class="legalP" id="paragraf-2-ledd-1">Statens naturoppsyn kan ilegge overtredelsesgebyr til fører av motorkjøretøy eller -fartøy, som med forsett eller uaktsomhet overtrer en eller flere av følgende bestemmelser i eller i medhold av <a href="lov/1977-06-10-82">motorferdselloven</a>:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">unnlatelse av å vise fram tillatelse som er pliktig å medbringe, jf. <a href="forskrift/1988-05-15-356/§7/ledd/2">forskrift for bruk av motorkjøretøyer i utmark og på islagte vassdrag § 7 andre ledd,</a></article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">unnlatelse av å medbringe og vise fram utfylt kjørebok når krav om slik kjørebok framgår av tillatelse etter <a href="forskrift/1988-05-15-356/§5">forskrift for bruk av motorkjøretøyer i utmark og på islagte vassdrag § 5</a>, <a href="forskrift/1988-05-15-356/§5a">§ 5a</a>, <a href="forskrift/1988-05-15-356/§5b">§ 5b</a> eller <a href="forskrift/1988-05-15-356/§6">§ 6</a>, jf. <a href="forskrift/1988-05-15-356/§7/ledd/2">§ 7 andre ledd</a>,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">kjøring til tider på døgnet eller på særskilt angitte dager (helgedager, helligdager mv.), der tillatelse etter <a href="forskrift/1988-05-15-356/§5">forskrift for bruk av motorkjøretøyer i utmark og på islagte vassdrag § 5</a>, <a href="forskrift/1988-05-15-356/§5a">§ 5a</a>, <a href="forskrift/1988-05-15-356/§5b">§ 5b</a> eller <a href="forskrift/1988-05-15-356/§6">§ 6</a>, jf. <a href="forskrift/1988-05-15-356/§7">§ 7</a>, setter vilkår om at kjøring ikke kan skje,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">kjøring i løype til tider på døgnet eller på særskilt angitte dager (helgedager, helligdager mv.) der kjøring etter kommunal forskrift etter <a href="lov/1977-06-10-82/§4a">motorferdselloven § 4a</a> er forbudt,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">kjøring i strid med regler i kommunale forskrifter etter <a href="forskrift/1988-05-15-356/§4a">forskrift om bruk av motorkjøretøy i utmark § 4a</a> som angir hvordan man skal kjøre i områder hvor rasting er tillatt.</article></article></li></ol></article></article><article class="legalArticle" data-lovdata-URL="SF/forskrift/2024-02-27-355/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Satser for overtredelsesgebyr</span></h2><article class="legalP" id="paragraf-3-ledd-1">Gebyr for overtredelse av <a href="forskrift/2024-02-27-355/§2/ledd/1/bokstav/a">§ 2 første ledd bokstav a</a> er kr 1000. For øvrige overtredelser i <a href="forskrift/2024-02-27-355/§2">§ 2</a> er gebyret kr 5000.</article><article class="legalP" id="paragraf-3-ledd-2">Det ilegges ett gebyr for hver overtredelse.</article></article><article class="legalArticle" data-lovdata-URL="SF/forskrift/2024-02-27-355/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr etter individuell utmåling og øvre ramme</span></h2><article class="legalP" id="paragraf-4-ledd-1">Ved overtredelse av andre bestemmelser i eller i medhold av loven enn de som er nevnt i <a href="forskrift/2024-02-27-355/§2">§ 2</a>, kan Statens naturoppsyn ilegge individuelt utmålt overtredelsesgebyr. Gebyr etter denne bestemmelsen utmåles innenfor en øvre ramme på kr 10&#xa0;000.</article><article class="legalP" id="paragraf-4-ledd-2">Foreligger det flere overtredelser som alle kan avgjøres ved overtredelsesgebyr, kan disse avgjøres ved et felles overtredelsesgebyr. Den øvre rammen gjelder også der flere overtredelser kan avgjøres ved et felles overtredelsesgebyr.</article></article><article class="legalArticle" data-lovdata-URL="SF/forskrift/2024-02-27-355/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Betaling</span></h2><article class="legalP" id="paragraf-5-ledd-1">Overtredelsesgebyret forfaller til betaling 2 måneder fra vedtak er fattet. Endelig vedtak om overtredelsesgebyr er tvangsgrunnlag for utlegg. Dersom fører går til søksmål mot staten for å prøve vedtakets gyldighet, suspenderes tvangskraften.</article><article class="legalP" id="paragraf-5-ledd-2">Adgangen til å ilegge overtredelsesgebyr foreldes 2 år etter at overtredelsen er opphørt. Fristen avbrytes ved at Statens naturoppsyn gir forhåndsvarsel eller fatter vedtak om overtredelsesgebyr.</article></article><article class="legalArticle" data-lovdata-URL="SF/forskrift/2024-02-27-355/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Saksbehandling</span></h2><article class="legalP" id="paragraf-6-ledd-1">For behandlingen av vedtak om overtredelsesgebyr gjelder saksbehandlingsreglene i <a href="lov/1967-02-10/kapII">forvaltningsloven kapittel II</a>–<a href="lov/1967-02-10/kapVI">VI</a> og reglene om administrative sanksjoner i <a href="lov/1967-02-10/kapIX">forvaltningsloven kapittel IX</a>. Vedtak kan påklages til Klima- og miljødepartementet.</article></article><article class="legalArticle" data-lovdata-URL="SF/forskrift/2024-02-27-355/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Varsling av verge</span></h2><article class="legalP" id="paragraf-7-ledd-1">Er fører av motorkjøretøy eller -fartøy mellom 16 og 18 år, varsles dennes verge om at gebyr er ilagt.</article></article><article class="legalArticle" data-lovdata-URL="SF/forskrift/2024-02-27-355/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. mars 2024.</article><article class="legalP" id="paragraf-8-ledd-2">Fra samme tidspunkt oppheves <a href="forskrift/2016-11-14-1325">forskrift 14. november 2016 nr. 1325 om gebyr for visse overtredelser etter motorferdselloven ved bruk av snøscooter</a>.</article></article></main></body></html>