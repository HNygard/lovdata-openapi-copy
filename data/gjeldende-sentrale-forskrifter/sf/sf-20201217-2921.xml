<!DOCTYPE html><html lang="no"><head><title>Forskrift om tilskudd til aktivitetstilbud for barn i asylmottak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-17-2921</dd><dt class="dokid">DokumentID</dt><dd class="dokid">SF/forskrift/2020-12-17-2921</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-01-24-105">forskrift/2024-01-24-105</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-12-22 15:45</dd><dt class="titleShort">Korttittel</dt><dd class="titleShort">Forskrift om tilskudd til aktivitetstilbud for barn i asylmottak</dd><dt class="title">Tittel</dt><dd class="title">Forskrift om tilskudd til aktivitetstilbud for barn i asylmottak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 17. desember 2020 til oppfølging av Stortingets budsjettvedtak, kapittel 490 post 71. <br /><strong>Endret</strong> ved <a href="forskrift/2024-01-24-105">forskrift 24 jan 2024 nr. 105</a>.</dd><dt class="refid">RefID</dt><dd class="refid">forskrift/2020-12-17-2921</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til aktivitetstilbud for barn i asylmottak</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hvem som kan få tilskudd</a></li><li><a href="#paragraf-3">§ 3. Hva det kan gis tilskudd til</a></li><li><a href="#paragraf-4">§ 4. Krav til aktiviteter i tilskuddsperioden</a></li><li><a href="#paragraf-5">§ 5. Krav om rapportering</a></li><li><a href="#paragraf-6">§ 6. Kravene til en søknad om tilskudd</a></li><li><a href="#paragraf-7">§ 7. Søknadsbehandlingen</a></li><li><a href="#paragraf-8">§ 8. Hvordan søknaden blir vurdert</a></li><li><a href="#paragraf-9">§ 9. Adgang til å kontrollere at betingelsene og vilkårene for tilskuddet er oppfylt</a></li><li><a href="#paragraf-10">§ 10. Stans og tilbakebetaling</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-17-2921" id="dokument"><h1>Forskrift om tilskudd til aktivitetstilbud for barn i asylmottak</h1><article class="legalArticle" data-lovdata-URL="SF/forskrift/2020-12-17-2921/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddsordningen skal gi barn i asylmottak en mer meningsfull hverdag, gjennom et aktivitetstilbud tilpasset barnas alder, utviklingsmessige behov og interesser.</article></article><article class="legalArticle" data-lovdata-URL="SF/forskrift/2020-12-17-2921/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan få tilskudd</span></h2><article class="legalP" id="paragraf-2-ledd-1">Enkeltpersoner, frivillige organisasjoner som er registrert i frivillighetsregisteret, og andre ikke-fortjenestebaserte virksomheter som organiserer aktiviteter for barn, kan få tilskudd.</article><article class="legalP" id="paragraf-2-ledd-2">Som frivillige organisasjoner regnes foreninger, stiftelser og andre organisasjoner som verken er organisert av offentlige myndigheter eller har økonomisk formål.</article><article class="legalP" id="paragraf-2-ledd-3">Driftsoperatører for asylmottak, enkeltpersonforetak, andre næringsdrivende og offentlige virksomheter kan ikke motta tilskudd.</article></article><article class="legalArticle" data-lovdata-URL="SF/forskrift/2020-12-17-2921/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan gis tilskudd til</span></h2><article class="legalP" id="paragraf-3-ledd-1">Det kan gis tilskudd til tiltak som bidrar til å oppfylle formålet i <a href="forskrift/2020-12-17-2921/§1">§ 1</a>, som fysiske aktiviteter, kulturelle opplevelser, hobbyvirksomhet, utflukter, og opplæring i praktiske ferdigheter som kan komme til nytte i Norge eller hjemlandet.</article></article><article class="legalArticle" data-lovdata-URL="SF/forskrift/2020-12-17-2921/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til aktiviteter i tilskuddsperioden</span></h2><article class="legalP" id="paragraf-4-ledd-1">En tilskuddsmottaker skal<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">bruke tilskuddet i samsvar med formålet, aktivitetene og budsjettet som ligger til grunn for tilskuddsvedtaket</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">gjøre berørte asylmottak og eventuelle samarbeidspartnere kjent med vilkårene for tilskuddet</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">benytte tilskuddet innen 12 måneder etter at vedtak om tilskuddet er mottatt, med mindre tilskuddsvedtaket fastsetter noe annet.</article></article></li></ol></article></article><article class="legalArticle" data-lovdata-URL="SF/forskrift/2020-12-17-2921/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om rapportering</span></h2><article class="legalP" id="paragraf-5-ledd-1">En tilskuddsmottaker skal innen 1. april året etter det året tilskuddet gjelder for, rapportere til Utlendingsdirektoratet om hvordan tiltaket har bidratt til å fremme formålet med tilskuddet slik det er fastsatt i tilskuddsvedtaket, og dersom tilskuddet er kr 200&#xa0;000 eller mer<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">levere revisorbekreftet ordinært årsregnskap for organisasjonen</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">synliggjøre det tildelte tilskuddet i en note i det ordinære årsregnskapet til organisasjonen</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">levere en forenklet oversikt over regnskapet for bruken av tilskuddet.</article></article></li></ol></article><article class="legalP" id="paragraf-5-ledd-2">Utlendingsdirektoratet kan fastsette ytterligere rapporteringskrav i tilskuddsvedtaket.</article></article><article class="legalArticle" data-lovdata-URL="SF/forskrift/2020-12-17-2921/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kravene til en søknad om tilskudd</span></h2><article class="legalP" id="paragraf-6-ledd-1">En søknad om tilskudd skal leveres på fastsatt skjema til Utlendingsdirektoratet og være undertegnet av organisasjonens leder, generalsekretær eller den som gis fullmakt. Søknaden skal<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">angi søkerens navn, adresse, organisasjonsnummer, kontonummer, e-postadresse, telefonnummer og kontaktperson</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">ha vedlagt årsberetning der dette er påkrevd, regnskap og vedtekter</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">angi særlige kvalifikasjoner søkeren måtte ha for å gjennomføre tiltaket</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">angi hva søkeren vil oppnå med tilskuddet og forventet resultat</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">angi hvem tilskuddet skal rettes mot, anslå antallet barn som inkluderes, hvilke asylmottak det vil omfatte og i hvilket geografiske området det vil bli brukt</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">angi en plan for gjennomføringen av tiltaket, aktiviteten e.l. med virkemidler, samarbeidspartnere og tidsrammer</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">opplyse om eventuelle planer om å videreføre tiltaket</article></article></li><li data-name="h." value="8"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">angi muligheter for å koordinere gjennomføringen av tiltaket med andre organisasjoner, der det er aktuelt</article></article></li><li data-name="i." value="9"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">inneholde budsjett for tiltaket</article></article></li><li data-name="j." value="10"><article class="listArticle" id="paragraf-6-ledd-1-punkt-10"><article class="legalP" id="paragraf-6-ledd-1-punkt-10-ledd-1">angi om og eventuelt i hvilket år søkeren tidligere har mottatt tilskudd fra Justis- og beredskapsdepartementet eller underliggende organer</article></article></li><li data-name="k." value="11"><article class="listArticle" id="paragraf-6-ledd-1-punkt-11"><article class="legalP" id="paragraf-6-ledd-1-punkt-11-ledd-1">angi beløpet det søkes om</article></article></li><li data-name="l." value="12"><article class="listArticle" id="paragraf-6-ledd-1-punkt-12"><article class="legalP" id="paragraf-6-ledd-1-punkt-12-ledd-1">inneholde eventuelle opplysninger om søkerens egne økonomiske bidrag</article></article></li><li data-name="m." value="13"><article class="listArticle" id="paragraf-6-ledd-1-punkt-13"><article class="legalP" id="paragraf-6-ledd-1-punkt-13-ledd-1">angi hvilke beløp søkeren har søkt om fra andre offentlige myndigheter eller fra andre finansieringskilder</article></article></li><li data-name="n." value="14"><article class="listArticle" id="paragraf-6-ledd-1-punkt-14"><article class="legalP" id="paragraf-6-ledd-1-punkt-14-ledd-1">redegjøre for inntektsgivende aktiviteter søkeren måtte ha</article></article></li><li data-name="o." value="15"><article class="listArticle" id="paragraf-6-ledd-1-punkt-15"><article class="legalP" id="paragraf-6-ledd-1-punkt-15-ledd-1">inneholde opplysninger om kontakt som måtte ha vært med asylmottak om målgruppe og gjennomføring av tiltaket.</article></article></li></ol></article></article><article class="legalArticle" data-lovdata-URL="SF/forskrift/2020-12-17-2921/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknadsbehandlingen</span></h2><article class="legalP" id="paragraf-7-ledd-1">Utlendingsdirektoratet kan i tillegg til opplysningene nevnt i <a href="forskrift/2020-12-17-2921/§5">§ 5</a><ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">kreve at søkeren gir andre opplysninger som er nødvendige for å vurdere søknaden</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">kontrollere søknadsopplysningene mot opplysninger som andre myndigheter kan utlevere</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">avholde befaring som er nødvendig for å vurdere søknaden og kreve at søkeren i nødvendig utstrekning medvirker til befaringen.</article></article></li></ol></article></article><article class="legalArticle" data-lovdata-URL="SF/forskrift/2020-12-17-2921/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Hvordan søknaden blir vurdert</span></h2><article class="legalP" id="paragraf-8-ledd-1">Utlendingsdirektoratet tildeler tilskudd for ett år av gangen etter en skjønnsmessig vurdering av i hvilke grad prosjektet som det er søkt om tilskudd til, bidrar til å oppfylle formålet med tilskuddsordningen. Tiltak som treffer flest mulig barn i målgruppen og gir mest egnede aktiviteter sett hen til beløpet det søkes om, og tiltak som gir aktiviteter som ellers ikke er tilgjengelig for barna i asylmottaket, skal prioriteres.</article><article class="changesToParent">Endret ved <a href="forskrift/2024-01-24-105">forskrift 24 jan 2024 nr. 105</a> (tidligere § 9).</article></article><article class="legalArticle" data-lovdata-URL="SF/forskrift/2020-12-17-2921/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Adgang til å kontrollere at betingelsene og vilkårene for tilskuddet er oppfylt</span></h2><article class="legalP" id="paragraf-9-ledd-1">Utlendingsdirektoratet kan kontrollere at betingelsene for tilskuddet og vilkårene i tilskuddsvedtaket er oppfylt gjennom å<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">kreve opplysninger og dokumentasjon som er nødvendig for kontrollen</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">innhente opplysninger fra andre myndigheter som har adgang til å utlevere opplysningene</article></article></li><li data-name="c." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">besiktige tiltaket, og mottakeren skal medvirke til besiktigelsen dersom det er nødvendig for kontrollen.</article></article></li></ol></article><article class="changesToParent">Endret ved <a href="forskrift/2024-01-24-105">forskrift 24 jan 2024 nr. 105</a> (tidligere § 10).</article></article><article class="legalArticle" data-lovdata-URL="SF/forskrift/2020-12-17-2921/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stans og tilbakebetaling</span></h2><article class="legalP" id="paragraf-10-ledd-1">Har en tilskuddsmottaker ikke oppfylt kravene i forskriften og tilskuddsvedtaket, kan tilskuddsforvalter stoppe videre utbetalinger.</article><article class="legalP" id="paragraf-10-ledd-2">Er tilskuddet ikke brukt i samsvar med kravene i forskriften og tilskuddsvedtaket, kan tilskuddet kreves delvis eller helt tilbakebetalt.</article><article class="legalP" id="paragraf-10-ledd-3">Har en tilskuddsmottaker fått utbetalt for mye tilskudd eller ikke brukt et tilskudd i samsvar med kravene i forskriften og tilskuddsvedtaket, kan det som er for mye utbetalt eller som skal tilbakebetales, trekkes fra i et tilskudd som måtte tildeles senere.</article><article class="changesToParent">Endret ved <a href="forskrift/2024-01-24-105">forskrift 24 jan 2024 nr. 105</a> (tidligere § 11).</article></article><article class="legalArticle" data-lovdata-URL="SF/forskrift/2020-12-17-2921/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. januar 2021.</article><article class="changesToParent">Endret ved <a href="forskrift/2024-01-24-105">forskrift 24 jan 2024 nr. 105</a> (tidligere § 12).</article></article></main></body></html>