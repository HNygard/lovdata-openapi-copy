<!DOCTYPE html><html lang="no"><head><title>Forskrift om nedsettelse av tollavgiftssatser for landbruksvarer som gjeninnføres etter bearbeiding i utlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-01-580</dd><dt class="dokid">DokumentID</dt><dd class="dokid">SF/forskrift/2007-06-01-580</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2007 hefte 5</dd><dt class="dateInForce">I kraft fra</dt><dd class="dateInForce">2007-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-15-2262">forskrift/2022-12-15-2262</a> fra 2023-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-06-20-663">forskrift/2005-06-20-663</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-12-21-119/§7-4">lov/2007-12-21-119/§7-4</a></li><li><a href="forskrift/2007-12-21-1708">forskrift/2007-12-21-1708</a></li><li><a href="lov/2022-03-11-8/§3-4">lov/2022-03-11-8/§3-4</a></li><li><a href="forskrift/2022-10-21-1778">forskrift/2022-10-21-1778</a></li></ul></dd><dt class="dateOfPublication">Kunngjort</dt><dd class="dateOfPublication">2007-06-08</dd><dt class="lastupdated">Rettet</dt><dd class="lastupdated">2015-11-17 (korttittel)</dd><dt class="titleShort">Korttittel</dt><dd class="titleShort">UB-forskriften</dd><dt class="title">Tittel</dt><dd class="title">Forskrift om nedsettelse av tollavgiftssatser for landbruksvarer som gjeninnføres etter bearbeiding i utlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 1. juni 2007 med hjemmel i tolltariffens innledende bestemmelser § 17 nr. 2 bokstav d. <br /><strong>Tilføyd hjemmel:</strong> <a href="lov/2007-12-21-119">Lov 21. desember 2007 nr. 119</a> om toll og vareførsel (tolloven) <a href="lov/2007-12-21-119/§7-4">§ 7-4</a>. <a href="forskrift/2007-12-21-1708">Delegeringsvedtak 21. desember 2007 nr. 1708</a>. <a href="lov/2022-03-11-8/§3-4">Lov 11. mars 2022 nr. 8 om tollavgift (tollavgiftsloven) § 3-4</a> tredje ledd og <a href="forskrift/2022-10-21-1778">delegeringsvedtak 21. oktober 2022 nr. 1778</a>. <br /><strong>Endret</strong> ved <a href="forskrift/2008-10-10-1132">forskrifter 10 okt 2008 nr. 1132</a>, <a href="forskrift/2011-07-01-753">1 juli 2011 nr. 753</a>, <a href="forskrift/2011-08-22-860">22 aug 2011 nr. 860</a>, <a href="forskrift/2013-10-11-1234">11 okt 2013 nr. 1234</a>, <a href="forskrift/2014-09-03-1144">3 sep 2014 nr. 1144</a>, <a href="forskrift/2016-04-01-348">1 april 2016 nr. 348</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023, bl.a tittel). <br /><strong>Rettelser:</strong> 01.01.2009 (hjemmel), 15.09.2009 (hjemmel), 14.10.2009 (hjemmel), 17.11.2015 (korttittel).</dd><dt class="refid">RefID</dt><dd class="refid">forskrift/2007-06-01-580</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om nedsettelse av tollavgiftssatser for landbruksvarer som gjeninnføres etter bearbeiding i utlandet</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Generelle vilkår for nedsettelse av tollavgiftssatser</a></li><li><a href="#paragraf-4">§ 4. Vilkår for nedsettelse av tollavgiftssatser ved bearbeiding av kjøtt, kjøttvarer og meierivarer</a></li><li><a href="#paragraf-5">§ 5. Søknad om nedsettelse av tollavgiftssatser</a></li><li><a href="#paragraf-6">§ 6. Fastsettelse av nedsatt tollavgiftssatser for industrielt bearbeidede jordbruksvarer</a></li><li><a href="#paragraf-7">§ 7. Fastsettelse av nedsatt tollavgiftssats for andre landbruksvarer</a></li><li><a href="#paragraf-8">§ 8. Tillatelse til nedsettelse av tollavgiftssatser</a></li><li><a href="#paragraf-9">§ 9. Særlig adgang til å avslå søknad</a></li><li><a href="#paragraf-10">§ 10. Opplysningsplikt</a></li><li><a href="#paragraf-11">§ 11. Kontroll</a></li><li><a href="#paragraf-12">§ 12. Tilbaketrekking av tillatelse mv.</a></li><li><a href="#paragraf-13">§ 13. Dispensasjon</a></li><li><a href="#paragraf-14">§ 14. Ikrafttredelses- og overgangsbestemmelser</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-06-01-580" id="dokument"><h1>Forskrift om nedsettelse av tollavgiftssatser for landbruksvarer som gjeninnføres etter bearbeiding i utlandet</h1><article class="legalArticle" data-lovdata-URL="SF/forskrift/2007-06-01-580/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med nedsettelse av tollavgiftssatser etter denne forskriften er å legge til rette for at virksomheter kan gjennomføre produksjonstilpasninger gjennom utenlands bearbeiding av landbruksvarer, samtidig som det tas tilbørlig hensyn til muligheter for avtak og foredling av landbruksvarer i Norge.</article><article class="changesToParent">Endret ved forskrift <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften kommer til anvendelse ved fastsettelse av tollavgiftssats for landbruksvarer som gjeninnføres til Norge etter bearbeiding i utlandet. Med landbruksvarer menes varer som hører under tolltariffens kapittel 2–24, posisjon 35.01, 35.02, 35.05, samt varenummer 01.06.1910, 38.23.1110, 38.23.1210, 38.23.1310, 38.23.1910 og 38.23.7010.</article><article class="legalP" id="paragraf-2-ledd-2">Forskriften kommer ikke til anvendelse for varer som i tolltariffen har tollavgiftssats som er fastsatt til null.</article><article class="legalP" id="paragraf-2-ledd-3">Forskriften kommer ikke til anvendelse for varer som er innvilget tillatelse til nedsatt tollavgift eller nedsatt tollavgiftssats innenfor fastsatt tollkvote etter gjeldende <a href="forskrift/2005-12-22-1723/§18b">forskrift 22. desember 2005 nr. 1723 om administrative nedsettelser av tollavgiftssatser for landbruksvarer § 18b</a> t.o.m. <a href="forskrift/2005-12-22-1723/§18d">§ 18d</a>.</article><article class="changesToParent">Endret ved <a href="forskrift/2011-07-01-753">forskrifter 1 juli 2011 nr. 753</a>, <a href="forskrift/2011-08-22-860">22 aug 2011 nr. 860</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle vilkår for nedsettelse av tollavgiftssatser</span></h2><article class="legalP" id="paragraf-3-ledd-1">Nedsettelse av tollavgiftssatser gis på de vilkår som følger av denne forskriften.</article><article class="legalP" id="paragraf-3-ledd-2">Nedsettelse av tollavgiftssatser skal ikke gis dersom det ved utførselen er eller vil bli tilbakebetalt tollavgift for den utførte varen, med mindre refusjonsbeløpet innbetales til tollmyndighetene eller krav om refusjon frafalles.</article><article class="legalP" id="paragraf-3-ledd-3">Nedsettelse av tollavgiftssatser er betinget av at<ol class="defaultList" type="a"><li data-name="a." value="1"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">innførsel foretas av den samme som utførte varen,</article></article></li><li data-name="b." value="2"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">innførsel finner sted innen ett år etter utførselen,</article></article></li><li data-name="c." value="3"><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">de utførte varene inngår i den innførte varen, og</article></article></li><li data-name="d." value="4"><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">den innførte varen inneholder mer enn en ubetydelig andel utførte landbruksvarer.</article></article></li></ol></article><article class="legalP" id="paragraf-3-ledd-4">Tollmyndighetene påser at vilkårene i annet ledd og tredje ledd bokstav a–c er oppfylt.</article><article class="changesToParent">Endret ved forskrift <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for nedsettelse av tollavgiftssatser ved bearbeiding av kjøtt, kjøttvarer og meierivarer</span></h2><article class="legalP" id="paragraf-4-ledd-1">Med mindre annet følger av fjerde ledd, er nedsettelse av tollavgiftssatser ved utenlands bearbeiding av kjøtt, kjøttvarer og meierivarer betinget av at virksomheten har fått tildelt kvoteandel ved auksjon.</article><article class="legalP" id="paragraf-4-ledd-2">Kvotene for innførsel fordeles ved auksjon, og beregnes ved å multiplisere følgende årlige kvoter med antall år i en kvoteperiode: <table><thead><tr><th data-text-align="left" data-vertical-align="top"><i>Varegruppe</i></th><th data-text-align="left" data-vertical-align="top"><i>Klassifisering i tolltariffen</i></th><th data-text-align="left" data-vertical-align="top"><i>Årlig kvote</i></th></tr></thead><tbody><tr><td data-text-align="left" data-vertical-align="top">Kjøtt</td><td data-text-align="left" data-vertical-align="top">Kapittel 2</td><td data-text-align="left" data-vertical-align="top">1080 tonn</td></tr><tr><td data-text-align="left" data-vertical-align="top">Meierivarer</td><td data-text-align="left" data-vertical-align="top">Kapittel 4 (unntatt varenummer 04.03.1020, 04.03.1030, 04.03.1091, 04.03.9001, 04.03.9002, posisjon 04.07 til 04.10)</td><td data-text-align="left" data-vertical-align="top">3120 tonn</td></tr><tr><td data-text-align="left" data-vertical-align="top">Kjøttvarer</td><td data-text-align="left" data-vertical-align="top">Posisjon 16.01 og 16.02</td><td data-text-align="left" data-vertical-align="top">5520 tonn</td></tr><tr><td data-text-align="left" data-vertical-align="top">Reinsdyrkjøtt</td><td data-text-align="left" data-vertical-align="top">Varenummer 02.08.9010, 02.08.9021 og ex.02.08.9029 (spiselig slakteavfall)</td><td data-text-align="left" data-vertical-align="top">200 tonn</td></tr></tbody></table><p class="leddfortsettelse">Kvoteperioden fastsettes av Landbruksdirektoratet for inntil 3 år.</p></article><article class="legalP" id="paragraf-4-ledd-3">Hver enkelt budgiver kan maksimalt få tildelt 75&#xa0;% av en kvote ved første gangs auksjon. Dersom hele eller deler av en kvote ikke fordeles ved denne auksjonen, kan Landbruksdirektoratet fordele restkvantum ved å avholde tilleggsauksjon. Ved gjennomføring av auksjonene, gjelder bestemmelsene i <a href="forskrift/2008-10-10-1132">forskrift om fordeling av tollkvoter for landbruksvarer</a> (tollkvoteforskriften), så langt disse passer.</article><article class="legalP" id="paragraf-4-ledd-4">Dersom kvoten for en varegruppe er fordelt i samsvar med reglene i tredje ledd, kan Landbruksdirektoratet innvilge nedsettelse av tollavgiftssatser til virksomheter som godtgjør et behov for å foreta prøveproduksjon utenlands av en vare innenfor denne gruppen med henblikk på senere varig produksjon av den samme varen i Norge.</article><article class="legalP" id="paragraf-4-ledd-5">Nedsettelse av tollavgiftssatser innenfor kvoten for reinsdyrkjøtt er betinget av at levende reinsdyr (varenummer 01.06.1910 i tolltariffen) utføres ved en grensestasjon mellom Norge og Finland.</article><article class="changesToParent">Endret ved <a href="forskrift/2008-10-10-1132">forskrifter 10 okt 2008 nr. 1132</a>, <a href="forskrift/2011-08-22-860">22 aug 2011 nr. 860</a>, <a href="forskrift/2013-10-11-1234">11 okt 2013 nr. 1234</a>, <a href="forskrift/2014-09-03-1144">3 sep 2014 nr. 1144</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad om nedsettelse av tollavgiftssatser</span></h2><article class="legalP" id="paragraf-5-ledd-1">Søknad om nedsettelse av tollavgiftssatser sendes til Landbruksdirektoratet.</article><article class="legalP" id="paragraf-5-ledd-2">Landbruksdirektoratet kan fastsette krav til søknadens form og innhold.</article><article class="changesToParent">Endret ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av nedsatt tollavgiftssatser for industrielt bearbeidede jordbruksvarer</span></h2><article class="legalP" id="paragraf-6-ledd-1">Ved innførsel av industrielt bearbeidede jordbruksvarer som omfattes av gjeldende forskrift om fastsettelse av nedsatte tollavgiftssatser ved import av industrielt bearbeidede jordbruksvarer (RÅK-forskriften), beregnes det ikke tollavgift for andelen varer som utføres.</article><article class="legalP" id="paragraf-6-ledd-2">For andel varer som er tilført utenlands, fastsettes tollavgiftssatsen i samsvar med gjeldende RÅK-forskrift.</article><article class="changesToParent">Endret ved forskrift <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fastsettelse av nedsatt tollavgiftssats for andre landbruksvarer</span></h2><article class="legalP" id="paragraf-7-ledd-1">Ved innførsel av andre landbruksvarer enn de som er omfattet av <a href="forskrift/2007-06-01-580/§6">§ 6</a>, beregnes det ikke tollavgift for andelen varer som utføres.</article><article class="legalP" id="paragraf-7-ledd-2">For andel varer som er tilført utenlands, fastsettes tollavgiftssatsen i samsvar med tolltariffen, med mindre varen kan gis nedsatt tollavgiftsats etter bestemmelsene om individuell nedsettelse av tollavgiftssatser i gjeldende forskrift om administrative nedsettelser av tollavgiftssatser for landbruksvarer. For varer som har ulik tollavgiftssats i tolltariffen i ulike deler av året, skal den høyeste tollavgiftssatsen benyttes.</article><article class="changesToParent">Endret ved forskrift <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tillatelse til nedsettelse av tollavgiftssatser</span></h2><article class="legalP" id="paragraf-8-ledd-1">Nedsettelse av tollavgiftssatser etter denne forskriften kan gis av Landbruksdirektoratet i form av tillatelse til nedsatt tollavgiftsats med inntil ett års gyldighet. Til virksomheter som har fått tildelt kvoteandel ved auksjon etter <a href="forskrift/2007-06-01-580/§4">§ 4</a>, utstedes likevel importtillatelse for tollkvote med gyldighet innenfor kvoteperioden.</article><article class="legalP" id="paragraf-8-ledd-2">Tillatelse til nedsatt tollavgiftssats etter første ledd må foreligge før utførsel finner sted. Dersom varen som gjeninnføres avviker fra denne tillatelsen, fastsettes tollavgiftssatsen på nytt ut fra det tidspunkt som følger av <a href="lov/2022-03-11-8/§2-2">tollavgiftsloven § 2-2</a> første ledd første punktum. For andelen norske varer som gjeninnføres kan det ikke gis fritak fra tollavgift i større utstrekning enn for det kvantum som er registrert utført. For andelen vare tilført utenlands fastsettes tollavgiftssatsen i medhold av § 6 og § 7.</article><article class="legalP" id="paragraf-8-ledd-3">Importtillatelse for tollkvote og tillatelse til nedsatt tollavgiftssats for prøveproduksjon etter § 4 skal angi mengde som tillates innført.</article><article class="changesToParent">Endret ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2016-04-01-348">1 april 2016 nr. 348</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Særlig adgang til å avslå søknad</span></h2><article class="legalP" id="paragraf-9-ledd-1">Landbruksdirektoratet kan avslå søknad om nedsettelse av tollavgiftssats i tilfeller der produksjonstilpasninger gjennom utenlands bearbeiding av landbruksvarer gir vesentlige økonomiske skadevirkninger for norsk landbruk og næringsmiddelindustri.</article><article class="changesToParent">Endret ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt</span></h2><article class="legalP" id="paragraf-10-ledd-1">Virksomheter som søker om, eller har fått innvilget tillatelse til nedsatt tollavgiftssats etter denne forskriften, plikter å oppgi alle opplysninger som Landbruksdirektoratet krever. Videre plikter virksomhetene straks å informere om endringer i tidligere gitte opplysninger dersom de kan være av betydning for fastsettelsen av tollavgiftssatsen.</article><article class="changesToParent">Endret ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h2><article class="legalP" id="paragraf-11-ledd-1">Landbruksdirektoratet fører kontroll med at bestemmelsene i denne forskriften blir overholdt. Myndighetene kan foreta stedlig kontroll av dokumenter, herunder regnskapsmateriale, forretningspapirer og lignende dokumenter, samt be om vareprøver. Virksomheten plikter å yte bistand ved slik kontroll.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2007-06-01-580/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilbaketrekking av tillatelse mv.</span></h2><article class="legalP" id="paragraf-12-ledd-1">Ved brudd på denne forskriften eller vilkår satt i medhold av denne forskriften, kan Landbruksdirektoratet trekke tilbake tillatelse til nedsatt tollavgiftssats eller importtillatelse innenfor tollkvote, og nekte innrømmelse av ny tillatelse i inntil ett år.</article><article class="changesToParent">Endret ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2022-12-15-2262">15 des 2022 nr. 2262</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2007-06-01-580/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Dispensasjon</span></h2><article class="legalP" id="paragraf-13-ledd-1">Landbruksdirektoratet kan i særlige tilfeller dispensere fra forskriftens bestemmelser.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2007-06-01-580/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelses- og overgangsbestemmelser</span></h2><article class="legalP" id="paragraf-14-ledd-1">Forskriften trer i kraft 1. juli 2007. Fra samme tid oppheves <a href="forskrift/2005-06-20-663">forskrift 20. juni 2005 nr. 663</a> om tollnedsettelser for landbruksvarer som gjeninnføres etter bearbeiding i utlandet.</article><article class="legalP" id="paragraf-14-ledd-2">Kvoter for varegrupper nevnt i <a href="forskrift/2007-06-01-580/§4">§ 4</a> fordeles første gang ved auksjon i september 2007. For varer som omfattes av bestemmelsen, kan Landbruksdirektoratet gi tillatelse til nedsatt toll i samsvar med <a href="forskrift/2007-06-01-580/§7">§ 7</a>, men med begrenset gyldighet frem til 31. desember 2007.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article></main></body></html>