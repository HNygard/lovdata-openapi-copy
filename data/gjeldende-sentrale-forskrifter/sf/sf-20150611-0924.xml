<!DOCTYPE html><html lang="no"><head><title>Forskrift om graden philosophiae doctor (ph.d.) ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-11-924</dd><dt class="dokid">DokumentID</dt><dd class="dokid">SF/forskrift/2015-06-11-924</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="publishedIn">Publisert i</dt><dd class="publishedIn">I 2015 hefte 10</dd><dt class="dateInForce">I kraft fra</dt><dd class="dateInForce">2015-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-09-13</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-06-07-1566">forskrift/2022-06-07-1566</a> fra 2022-09-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15/§3-3">lov/2005-04-01-15/§3-3</a></li><li><a href="lov/2005-04-01-15/§3-7">lov/2005-04-01-15/§3-7</a></li><li><a href="lov/2005-04-01-15/§3-9">lov/2005-04-01-15/§3-9</a></li><li><a href="lov/2005-04-01-15/§4-13">lov/2005-04-01-15/§4-13</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2015-07-31 10:40</dd><dt class="titleShort">Korttittel</dt><dd class="titleShort">Forskrift om graden ph.d. ved BI</dd><dt class="title">Tittel</dt><dd class="title">Forskrift om graden philosophiae doctor (ph.d.) ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 11. juni 2015 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler (universitets- og høyskoleloven) <a href="lov/2005-04-01-15/§3-3">§ 3-3</a>, <a href="lov/2005-04-01-15/§3-7">§ 3-7</a>, <a href="lov/2005-04-01-15/§3-9">§ 3-9</a> og <a href="lov/2005-04-01-15/§4-13">§ 4-13</a>. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>. <br /> <strong>Endret</strong> ved forskrifter <a href="forskrift/2022-06-07-1217">7 juni 2022 nr. 1217</a> (i kraft 10 aug 2022), <a href="forskrift/2022-06-07-1566">7 juni 2022 nr. 1566</a> (i kraft 13 sep 2022).</dd><dt class="refid">RefID</dt><dd class="refid">forskrift/2015-06-11-924</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om graden philosophiae doctor (ph.d.) ved Handelshøyskolen BI</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Målsetting, omfang og innhold for ph.d.-utdanningen</a></li><li><a href="#kapittel-1-paragraf-3">§ 1-3. Ansvaret for ph.d-utdanningen</a></li><li><a href="#kapittel-1-paragraf-4">§ 1-4. Kvalitetssikring</a></li></ul></li><li><a href="#kapittel-2" data-child-interval="§§ 2-1 – 2-13">Kapittel 2. Opptak og ph.d.-avtale</a><ul class="tocSubUl"><li><a href="#kapittel-2-paragraf-1">§ 2-1. Vilkår for opptak</a></li><li><a href="#kapittel-2-paragraf-2">§ 2-2. Infrastruktur</a></li><li><a href="#kapittel-2-paragraf-3">§ 2-3. Opptaksvedtak</a></li><li><a href="#kapittel-2-paragraf-4">§ 2-4. Avtaleperiode</a></li><li><a href="#kapittel-2-paragraf-5">§ 2-5. Frivillig avslutning før avtalt tid</a></li><li><a href="#kapittel-2-paragraf-6">§ 2-6. Tvungen avslutning før avtalt tid</a></li><li><a href="#kapittel-2-paragraf-7">§ 2-7. Tvungen avslutning ved forsinkelse eller manglende fremdrift før avtalt tid</a></li><li><a href="#kapittel-2-paragraf-8">§ 2-8. Tvungen avslutning ved fusk på eksamen eller prøver underveis i ph.d.-utdanningen</a></li><li><a href="#kapittel-2-paragraf-9">§ 2-9. Tvungen avslutning ved uredelighet</a></li><li><a href="#kapittel-2-paragraf-10">§ 2-10. Oppsigelse og avskjed</a></li><li><a href="#kapittel-2-paragraf-11">§ 2-11. Ph.d.-avtalen</a></li><li><a href="#kapittel-2-paragraf-12">§ 2-12. Progresjonskrav</a></li><li><a href="#kapittel-2-paragraf-13">§ 2-13. Oppfølging, tiltak og mislighold av ph.d.-avtalen og progresjonskravene</a></li></ul></li><li><a href="#kapittel-3" data-child-interval="§§ 3-1 – 3-10">Kapittel 3. Gjennomføring</a><ul class="tocSubUl"><li><a href="#kapittel-3-paragraf-1">§ 3-1. Veiledning</a></li><li><a href="#kapittel-3-paragraf-2">§ 3-2. Oppnevning av veiledere</a></li><li><a href="#kapittel-3-paragraf-3">§ 3-3. Veiledningens innhold</a></li><li><a href="#kapittel-3-paragraf-4">§ 3-4. Formål, innhold og omfang for opplæringsdelen</a></li><li><a href="#kapittel-3-paragraf-5">§ 3-5. Kandidatens rettigheter ved permisjon</a></li><li><a href="#kapittel-3-paragraf-6">§ 3-6. Rapportering</a></li><li><a href="#kapittel-3-paragraf-7">§ 3-7. Midtveisevaluering (predoktoralt forsvar)</a></li><li><a href="#kapittel-3-paragraf-8">§ 3-8. Krav til ph.d.-avhandlingen</a></li><li><a href="#kapittel-3-paragraf-9">§ 3-9. Arbeider som ikke godtas</a></li><li><a href="#kapittel-3-paragraf-10">§ 3-10. Meldeplikt om arbeidsresultater som har potensial for næringsmessig utnyttelse</a></li></ul></li><li><a href="#kapittel-4" data-child-interval="§§ 4-1 – 4-14">Kapittel 4. Bedømmelse av avhandlingen mv.</a><ul class="tocSubUl"><li><a href="#kapittel-4-paragraf-1">§ 4-1. Grunnlag for bedømmelse</a></li><li><a href="#kapittel-4-paragraf-2">§ 4-2. Tidsbruk fra innlevering til disputas</a></li><li><a href="#kapittel-4-paragraf-3">§ 4-3. Innlevering av avhandlingen</a></li><li><a href="#kapittel-4-paragraf-4">§ 4-4. Behandling av søknaden</a></li><li><a href="#kapittel-4-paragraf-5">§ 4-5. Oppnevning av bedømmelseskomité</a></li><li><a href="#kapittel-4-paragraf-6">§ 4-6. Innhenting av supplerende opplysninger</a></li><li><a href="#kapittel-4-paragraf-7">§ 4-7. Omarbeiding av innlevert avhandling</a></li><li><a href="#kapittel-4-paragraf-8">§ 4-8. Bedømmelseskomiteens innstilling</a></li><li><a href="#kapittel-4-paragraf-9">§ 4-9. Retting av formelle feil i avhandlingen</a></li><li><a href="#kapittel-4-paragraf-10">§ 4-10. Enstemmig innstilling</a></li><li><a href="#kapittel-4-paragraf-11">§ 4-11. Delt innstilling</a></li><li><a href="#kapittel-4-paragraf-12">§ 4-12. Ny innlevering</a></li><li><a href="#kapittel-4-paragraf-13">§ 4-13. Krav til den trykte avhandlingen</a></li><li><a href="#kapittel-4-paragraf-14">§ 4-14. Offentliggjøring</a></li></ul></li><li><a href="#kapittel-5" data-child-interval="§§ 5-1 – 5-5">Kapittel 5. Doktorgradsprøve</a><ul class="tocSubUl"><li><a href="#kapittel-5-paragraf-1">§ 5-1. Prøveforelesning</a></li><li><a href="#kapittel-5-paragraf-2">§ 5-2. Offentlig forsvar av avhandlingen (disputas)</a></li><li><a href="#kapittel-5-paragraf-3">§ 5-3. Godkjenning av doktorgradsprøve</a></li><li><a href="#kapittel-5-paragraf-4">§ 5-4. Kreering og vitnemål</a></li><li><a href="#kapittel-5-paragraf-5">§ 5-5. Vedlegg til vitnemål (Diploma Supplement)</a></li></ul></li><li><a href="#kapittel-6" data-child-interval="§§ 6-1 – 6-4">Kapittel 6. Klage, ikrafttredelse og overgangsbestemmelser</a><ul class="tocSubUl"><li><a href="#kapittel-6-paragraf-1">§ 6-1. Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</a></li><li><a href="#kapittel-6-paragraf-2">§ 6-2. Klage over eksamen i opplæringsdelen</a></li><li><a href="#kapittel-6-paragraf-3">§ 6-3. Klage over avslag på søknad om bedømmelse, ikke godkjent avhandling, prøveforelesning eller forsvar</a></li><li><a href="#kapittel-6-paragraf-4">§ 6-4. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-06-11-924" id="dokument"><h1>Forskrift om graden philosophiae doctor (ph.d.) ved Handelshøyskolen BI</h1><section class="section" data-name="kap1" id="kapittel-1" data-lovdata-URL="SF/forskrift/2015-06-11-924/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2015-06-11-924/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for doktorgradsutdanningen som fører frem til graden philosophiae doctor (ph.d.) ved Handelshøyskolen BI. Forskriften gir regler om opptak, gjennomføring og avslutning av ph.d.-utdanningen ved Handelshøyskolen BI.</article><article class="legalP" id="kapittel-1-paragraf-1-ledd-2">For enkelte bestemmelser som regulerer forhold knyttet til ph.d.-graden vises det til universitets- og høyskoleloven, samt relevante bestemmelser i forskrift om opptak, studier og eksamen ved Handelshøyskolen BI.</article></article><article class="legalArticle" data-lovdata-URL="SF/forskrift/2015-06-11-924/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Målsetting, omfang og innhold for ph.d.-utdanningen</span></h3><article class="legalP" id="kapittel-1-paragraf-2-ledd-1">Ph.d.-utdanningen skal kvalifisere for forskningsvirksomhet av internasjonal standard og for annet arbeid i samfunnet hvor det stilles store krav til vitenskapelig innsikt og analytisk tenkning, i samsvar med god vitenskapelig skikk og forskningsetiske standarder.</article><article class="legalP" id="kapittel-1-paragraf-2-ledd-2">Ph.d.-utdanningen skal gi kandidaten kunnskap, ferdigheter og kompetanse i tråd med det nasjonale kvalifikasjonsrammeverket.</article><article class="legalP" id="kapittel-1-paragraf-2-ledd-3">Ph.d.-utdanningen er normert til tre års fulltidsstudier og inkluderer en opplæringsdel av minimum 60 studiepoengs omfang, i tillegg kommer pliktarbeid på ett års omfang. Opptak er for en periode på fire år.</article><article class="legalP" id="kapittel-1-paragraf-2-ledd-4">Ph.d.-utdanningens viktigste komponent er et selvstendig forskningsarbeid eller kombinert forsknings- og utviklingsarbeid som gjennomføres under aktiv veiledning.</article><article class="legalP" id="kapittel-1-paragraf-2-ledd-5">Ph.d.-graden tildeles på grunnlag av:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-5-punkt-1"><article class="legalP" id="kapittel-1-paragraf-2-ledd-5-punkt-1-ledd-1">Godkjent vitenskapelig avhandling</article></article></li><li data-name="b." value="2"><article class="listArticle" id="kapittel-1-paragraf-2-ledd-5-punkt-2"><article class="legalP" id="kapittel-1-paragraf-2-ledd-5-punkt-2-ledd-1">Godkjent gjennomføring av kursdelen</article></article></li><li data-name="c." value="3"><article class="listArticle" id="kapittel-1-paragraf-2-ledd-5-punkt-3"><article class="legalP" id="kapittel-1-paragraf-2-ledd-5-punkt-3-ledd-1">Godkjent predoktoralt forsvar</article></article></li><li data-name="d." value="4"><article class="listArticle" id="kapittel-1-paragraf-2-ledd-5-punkt-4"><article class="legalP" id="kapittel-1-paragraf-2-ledd-5-punkt-4-ledd-1">Godkjent prøveforelesning over oppgitt emne</article></article></li><li data-name="e." value="5"><article class="listArticle" id="kapittel-1-paragraf-2-ledd-5-punkt-5"><article class="legalP" id="kapittel-1-paragraf-2-ledd-5-punkt-5-ledd-1">Godkjent offentlig forsvar av avhandlingen (disputas).</article></article></li></ol></article></article><article class="legalArticle" data-lovdata-URL="SF/forskrift/2015-06-11-924/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Ansvaret for ph.d-utdanningen</span></h3><article class="legalP" id="kapittel-1-paragraf-3-ledd-1">Handelshøyskolen BIs styre har det overordnede ansvaret for ph.d.-utdanningen. Kollegiet har ansvaret for ph.d.-utdanningen som helhet. Kollegiet vedtar strukturen i studiet.</article><article class="legalP" id="kapittel-1-paragraf-3-ledd-2">Etter delegert myndighet har Dean ansvar for å koordinere og godkjenne undervisning og veiledning. Se forøvrig rollebeskrivelse og ansvarsområder for Dean.</article></article><article class="legalArticle" data-lovdata-URL="SF/forskrift/2015-06-11-924/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-4-ledd-1">Ph.d.-utdanningen omfattes av Handelshøyskolen BIs kvalitetssikringssystem.</article><article class="legalP" id="kapittel-1-paragraf-4-ledd-2">Minst 50&#xa0;% av de faglige ansatte knyttet til doktorgradsprogrammet skal være professorer, og de øvrige skal være førsteamanuenser eller tilsvarende.</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-06-11-924/KAPITTEL_2"><h2>Kapittel 2. Opptak og ph.d.-avtale</h2><article class="legalArticle" data-lovdata-URL="SF/forskrift/2015-06-11-924/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-1-ledd-1">For opptak til ph.d.-utdanningen gjelder følgende regler:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">For opptak til ph.d.-utdanningen må søkeren normalt ha en femårig mastergrad, jamfør beskrivelsene i kvalifikasjonsrammeverkets andre syklus. Gjennomsnittskarakter må være B eller bedre.</article></article></li><li data-name="2." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">I særskilte tilfeller kan det gis opptak til kandidater med andre grader som Handelshøyskolen BI har godkjent som opptaksgrunnlag til ph.d.-utdanningen. <ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-2-ledd-1-punkt-1"><article class="legalP" id="kapittel-2-paragraf-1-ledd-1-punkt-2-ledd-1-punkt-1-ledd-1">Kun mastergrader med en tilstrekkelig teoretisk orientering og behandling av metodologiske temaer vil bli behandlet.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1-punkt-2-ledd-1">Instituttet som mottar søknaden må vurdere den, og gi en skriftlig begrunnelse til undervisningsutvalget for doktorgrad.</article></article></li></ol></article></article></li><li data-name="3." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">I svært spesielle tilfeller kan søkere med en utdanning som er kortere enn fem år vurderes for opptak. Instituttet hvor søker ønsker opptak kan pålegge disse kandidatene å ta tilleggsutdanning eller tilleggskurs, alternativt levere inn individuelle arbeider. <ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-3-ledd-1-punkt-1"><article class="legalP" id="kapittel-2-paragraf-1-ledd-1-punkt-3-ledd-1-punkt-1-ledd-1">Arbeidspraksis og ikke akkrediterte studier godtas ikke for å fylle disse kravene. Relevant akademisk publisering godtas.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-3-ledd-1-punkt-2"><article class="legalP" id="kapittel-2-paragraf-1-ledd-1-punkt-3-ledd-1-punkt-2-ledd-1">Innfrielse av slike tilleggskrav skal godkjennes av instituttet og sendes til doktorgradsadministrasjonen.</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1-punkt-3-ledd-1">Instituttet kan foreslå unntak fra kravene. Disse skal behandles i undervisningsutvalget for doktorgrad, og Dean fatter endelig vedtak i saken.</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-3-ledd-1-punkt-4"><article class="legalP" id="kapittel-2-paragraf-1-ledd-1-punkt-3-ledd-1-punkt-4-ledd-1">Kun søkere med høyere utdanning (mastergrad) innenfor økonomisk- administrativ utdanning i vid forstand, vil få opptak til phd-utdanningen.</article></article></li><li data-name="e." value="5"><article class="listArticle" id="kapittel-2-paragraf-1-ledd-1-punkt-3-ledd-1-punkt-5"><article class="legalP" id="kapittel-2-paragraf-1-ledd-1-punkt-3-ledd-1-punkt-5-ledd-1">Søkere uten annen høyere utdanning enn erfaringsbaserte mastergrader vil ikke bli vurdert.</article></article></li></ol></article></article></li><li data-name="4." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Instituttet, undervisningsutvalget doktorgrad eller Dean kan i særskilte tilfeller kreve GMAT eller GRE-tester og/eller TOEFL eller IELTS fra søkerne. Søkerne vil i så fall bli informert om dette, eller at dette fremgår av utlysningen.</article></article></li><li data-name="5." value="5"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">Det kan innvilges fritak fra deler av opplæringsdelen (se <a href="forskrift/2015-06-11-924/§3-4">§ 3-4</a>) dersom tilsvarende krav er oppfylt ved en annen institusjon som tilbyr godkjente kurs. <ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-5-ledd-1-punkt-1"><article class="legalP" id="kapittel-2-paragraf-1-ledd-1-punkt-5-ledd-1-punkt-1-ledd-1">Opplæringsdelen må være gjennomført i løpet av de fem siste årene før søknad om opptak, og kan ikke overstige 18 studiepoeng.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-5-ledd-1-punkt-2"><article class="legalP" id="kapittel-2-paragraf-1-ledd-1-punkt-5-ledd-1-punkt-2-ledd-1">Søknad om fritak skal ligge ved søknaden om opptak til programmet.</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-5-ledd-1-punkt-3"><article class="legalP" id="kapittel-2-paragraf-1-ledd-1-punkt-5-ledd-1-punkt-3-ledd-1">Søknad om fritak godtas ikke etter at opptak er innvilget.</article></article></li></ol></article></article></li></ol></article><article class="legalP" id="kapittel-2-paragraf-1-ledd-2">Søknaden skal inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">Dokumentasjon for den utdanning som skal ligge til grunn for opptaket.</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">Prosjektbeskrivelse som kan omfatte: <ul class="defaultList"><li data-name="-" value="0"><article class="listArticle" id="kapittel-2-paragraf-1-ledd-2-punkt-2-ledd-1-punkt-1"><article class="legalP" id="kapittel-2-paragraf-1-ledd-2-punkt-2-ledd-1-punkt-1-ledd-1">Faglig redegjørelse for prosjektet</article></article></li><li data-name="-" value="0"><article class="listArticle" id="kapittel-2-paragraf-1-ledd-2-punkt-2-ledd-1-punkt-2"><article class="legalP" id="kapittel-2-paragraf-1-ledd-2-punkt-2-ledd-1-punkt-2-ledd-1">Fremdrift</article></article></li><li data-name="-" value="0"><article class="listArticle" id="kapittel-2-paragraf-1-ledd-2-punkt-2-ledd-1-punkt-3"><article class="legalP" id="kapittel-2-paragraf-1-ledd-2-punkt-2-ledd-1-punkt-3-ledd-1">Finansiering</article></article></li><li data-name="-" value="0"><article class="listArticle" id="kapittel-2-paragraf-1-ledd-2-punkt-2-ledd-1-punkt-4"><article class="legalP" id="kapittel-2-paragraf-1-ledd-2-punkt-2-ledd-1-punkt-4-ledd-1">Dokumentasjon av spesielle behov for faglige og materielle ressurser</article></article></li><li data-name="-" value="0"><article class="listArticle" id="kapittel-2-paragraf-1-ledd-2-punkt-2-ledd-1-punkt-5"><article class="legalP" id="kapittel-2-paragraf-1-ledd-2-punkt-2-ledd-1-punkt-5-ledd-1">Eventuelle planer for opphold ved annen institusjon</article></article></li><li data-name="-" value="0"><article class="listArticle" id="kapittel-2-paragraf-1-ledd-2-punkt-2-ledd-1-punkt-6"><article class="legalP" id="kapittel-2-paragraf-1-ledd-2-punkt-2-ledd-1-punkt-6-ledd-1">Faglig formidling</article></article></li><li data-name="-" value="0"><article class="listArticle" id="kapittel-2-paragraf-1-ledd-2-punkt-2-ledd-1-punkt-7"><article class="legalP" id="kapittel-2-paragraf-1-ledd-2-punkt-2-ledd-1-punkt-7-ledd-1">Opplysninger om eventuelle immaterialrettslige restriksjoner for å beskytte andres rettigheter.</article></article></li></ul></article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">Plan for opplæringsdelen, herunder opplæring som er rettet mot generell kompetanse i samsvar med kvalifikasjonsrammeverket.</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">Redegjørelse for eventuelle rettslige og etiske problemstillinger som prosjektet reiser og hvordan disse kan avklares. Det skal fremgå av søknaden om prosjektet er avhengig av tillatelse fra forskningsetiske komiteer eller andre myndigheter eller fra private (informanter, pasienter, foreldre etc.). Slike tillatelser bør om mulig være innhentet og legges ved søknaden.</article></article></li><li data-name="e." value="5"><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">Handelshøyskolen BI fastsetter søknadsskjema og kan fastsette krav til ytterligere dokumentasjon.</article></article></li><li data-name="f." value="6"><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1">Handelshøyskolen BI kan fastsette krav om residensplikt.</article></article></li></ol></article></article><article class="legalArticle" data-lovdata-URL="SF/forskrift/2015-06-11-924/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Infrastruktur</span></h3><article class="legalP" id="kapittel-2-paragraf-2-ledd-1">Kandidaten skal ha til disposisjon nødvendig infrastruktur for gjennomføring av forskningsprosjektet. Avgjørelsen av hva som anses som nødvendig infrastruktur for gjennomføring, tas av Handelshøyskolen BI. For kandidater med ekstern finansiering eller arbeidsplass inngås det avtale mellom Handelshøyskolen BI og ekstern part i forbindelse med det enkelte forskningsprosjekt. Slik avtale skal som hovedregel foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</article></article><article class="legalArticle" data-lovdata-URL="SF/forskrift/2015-06-11-924/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptaksvedtak</span></h3><article class="legalP" id="kapittel-2-paragraf-3-ledd-1">Vedtak om opptak baseres på en samlet vurdering av søknaden. Handelshøyskolen BI kan fastsette kriterier for rangering mellom kvalifiserte søkere når antallet søkere overstiger opptakskapasiteten.</article><article class="legalP" id="kapittel-2-paragraf-3-ledd-2">I vedtaket skal minst én veileder oppnevnes, ansvaret for håndtering av andre behov som er skissert i søknaden plasseres, og avtaleperioden fastsettes med startdato og sluttdato. Startdato settes lik startdato for finansiering. Eventuell forlengelse av avtaleperioden må relateres til rettighet som arbeidstaker eller avklares spesielt i forhold til kandidatens finansieringsgrunnlag.</article><article class="legalP" id="kapittel-2-paragraf-3-ledd-3">Opptak skal nektes om:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1">Avtaler med ekstern tredjepart er til hinder for offentliggjøring og offentlig forsvar av avhandlingen</article></article></li><li data-name="b." value="2"><article class="listArticle" id="kapittel-2-paragraf-3-ledd-3-punkt-2"><article class="legalP" id="kapittel-2-paragraf-3-ledd-3-punkt-2-ledd-1">De immaterialrettslige avtaler som er inngått er så urimelige at Handelshøyskolen BI ikke bør medvirke i prosjektet.</article></article></li></ol></article></article><article class="legalArticle" data-lovdata-URL="SF/forskrift/2015-06-11-924/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Avtaleperiode</span></h3><article class="legalP" id="kapittel-2-paragraf-4-ledd-1">Ph.d.-utdanningen er normert til tre års fulltidsstudier i tillegg til pliktarbeid. En forlengelse må ikke overstige maksimaltiden i ph.d.-utdanningen som er åtte år.</article><article class="legalP" id="kapittel-2-paragraf-4-ledd-2">Ved lovhjemlede avbrudd forlenges avtaleperioden tilsvarende.</article><article class="legalP" id="kapittel-2-paragraf-4-ledd-3">Handelshøyskolen BI kan forlenge avtaleperioden etter begrunnet søknad. Ved innvilget forlengelse kan Handelshøyskolen BI sette ytterligere betingelser.</article><article class="legalP" id="kapittel-2-paragraf-4-ledd-4">Etter opptaksperiodens utløp opphører partenes rettigheter og plikter i henhold til ph.d.-avtalen, slik at ph.d.-kandidaten kan miste sin rett til veiledning, kursdeltakelse og tilgang til Handelshøyskolen BIs infrastruktur.</article></article><article class="legalArticle" data-lovdata-URL="SF/forskrift/2015-06-11-924/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Frivillig avslutning før avtalt tid</span></h3><article class="legalP" id="kapittel-2-paragraf-5-ledd-1">Kandidaten og Handelshøyskolen BI kan avtale at ph.d.-utdanningen avsluttes før avtalt tid. Ved slik avslutning av ph.d.-utdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes.</article><article class="legalP" id="kapittel-2-paragraf-5-ledd-2">Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet.</article></article><article class="legalArticle" data-lovdata-URL="SF/forskrift/2015-06-11-924/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Tvungen avslutning før avtalt tid</span></h3><article class="legalP" id="kapittel-2-paragraf-6-ledd-1">Handelshøyskolen BI kan vedta tvungen avslutning av ph.d.-utdanningen før avtalt tid.</article></article><article class="legalArticle" data-lovdata-URL="SF/forskrift/2015-06-11-924/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Tvungen avslutning ved forsinkelse eller manglende fremdrift før avtalt tid</span></h3><article class="legalP" id="kapittel-2-paragraf-7-ledd-1">Når ett eller flere av de følgende vilkårene er oppfylt, kan Handelshøyskolen BI vedta tvungen avslutning av ph.d.-utdanningen:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-ledd-1-punkt-1"><article class="legalP" id="kapittel-2-paragraf-7-ledd-1-punkt-1-ledd-1">Vesentlige brudd på progresjonskravene jf. <a href="forskrift/2015-06-11-924/§2-12">§ 2-12</a>.</article></article></li><li data-name="b." value="2"><article class="listArticle" id="kapittel-2-paragraf-7-ledd-1-punkt-2"><article class="legalP" id="kapittel-2-paragraf-7-ledd-1-punkt-2-ledd-1">Vesentlig forsinkelse som skyldes forhold kandidaten selv rår over.</article></article></li><li data-name="c." value="3"><article class="listArticle" id="kapittel-2-paragraf-7-ledd-1-punkt-3"><article class="legalP" id="kapittel-2-paragraf-7-ledd-1-punkt-3-ledd-1">Gjentatte eller vesentlige brudd på kandidatens plikter etter avtalen, som informasjons-, oppfølgings- eller rapporteringsplikt. jf. <a href="forskrift/2015-06-11-924/§3-6">§ 3-6</a> og <a href="forskrift/2015-06-11-924/§3-7">§ 3-7</a>.</article></article></li><li data-name="d." value="4"><article class="listArticle" id="kapittel-2-paragraf-7-ledd-1-punkt-4"><article class="legalP" id="kapittel-2-paragraf-7-ledd-1-punkt-4-ledd-1">Forsinkelse i fremdriften av forskningsprosjektet som er av en slik art at det skaper begrunnet tvil om kandidaten vil kunne fullføre prosjektet innenfor avtalt tid.</article></article></li></ol></article><article class="legalP" id="kapittel-2-paragraf-7-ledd-2">Vedtak etter paragrafen her fattes av Dean. Klager behandles av klagenemnda ved Handelshøyskolen BI.</article><article class="changesToParent">Endret ved forskrift <a href="forskrift/2022-06-07-1217">7 juni 2022 nr. 1217</a> (i kraft 10 aug 2022).</article></article><article class="legalArticle" data-lovdata-URL="SF/forskrift/2015-06-11-924/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Tvungen avslutning ved fusk på eksamen eller prøver underveis i ph.d.-utdanningen</span></h3><article class="legalP" id="kapittel-2-paragraf-8-ledd-1">Ved fusk på eksamener eller prøver underveis i ph.d.-utdanningen, kan Handelshøyskolen BI vedta annullering, jf. universitets- og <a href="lov/2005-04-01-15/§4-7">høyskoleloven § 4-7</a>. Dersom forholdet eller forholdene er så alvorlig at det er å anse som uredelighet, jf. <a href="forskrift/2015-06-11-924/§4-13">samme lov § 4-13</a> (1), jf. <a href="lov/2017-04-28-23/§5">forskningsetikkloven § 5</a>, andre ledd, kan institusjonen vedta tvungen avslutning, jf. § 2-9 nedenfor.</article><article class="legalP" id="kapittel-2-paragraf-8-ledd-2">Vedtak etter paragrafen her fattes av klagenemnda ved Handelshøyskolen BI. Klager behandles av Felles klagenemnd for studentsaker, jf. universitets- og <a href="lov/2005-04-01-15/§5-1">høyskoleloven § 5-1</a> og forskrift i medhold av denne.</article></article><article class="legalArticle" data-lovdata-URL="SF/forskrift/2015-06-11-924/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Tvungen avslutning ved uredelighet</span></h3><article class="legalP" id="kapittel-2-paragraf-9-ledd-1">Dersom en ph.d.-kandidat som gjør seg skyldig i vitenskapelig uredelighet, jf. universitets- og <a href="lov/2005-04-01-15/§4-13">høyskoleloven § 4-13</a> (1), jf. <a href="lov/2017-04-28-23/§5">forskningsetikkloven § 5</a>, 2. ledd, kan Handelshøyskolen BI vedta tvungen avslutning.</article><article class="legalP" id="kapittel-2-paragraf-9-ledd-2">Vedtak om tvungen avslutning på grunn av uredelighet fattes av Klagenemnda ved handelshøyskolen BI. Klage over slikt vedtak behandles av departementet eller særskilt klagenemnd oppnevnt av departementet.</article></article><article class="legalArticle" data-lovdata-URL="SF/forskrift/2015-06-11-924/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Oppsigelse og avskjed</span></h3><article class="legalP" id="kapittel-2-paragraf-10-ledd-1">En ph.d.-kandidat kan sies opp fra sin stilling eller avskjediges i henhold til arbeidsmiljøloven (lov <a href="lov/2005-06-17-62">17. juni 2005 nr. 62</a>) <a href="lov/2005-06-17-62/kap15">kapittel 15</a>.</article></article><article class="legalArticle" data-lovdata-URL="SF/forskrift/2015-06-11-924/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Ph.d.-avtalen</span></h3><article class="legalP" id="kapittel-2-paragraf-11-ledd-1">Opptak til Handelshøyskolen BIs ph.d.-utdanning formaliseres ved at skriftlig avtale underskrives av ph.d.-kandidat, veileder(e) og Handelshøyskolen BI.</article><article class="legalP" id="kapittel-2-paragraf-11-ledd-2">Avtalen regulerer partenes rettigheter og plikter i opptaksperioden og skal sikre at kandidaten deltar regelmessig i et aktivt forskermiljø og legge til rette for at ph.d.-utdanningen skal kunne gjennomføres til avtalt tid. Handelshøyskolen BI fastsetter avtaleskjema.</article><article class="legalP" id="kapittel-2-paragraf-11-ledd-3">For ph.d.-kandidater med finansiering fra, tilsetting hos eller andre bidrag fra en ekstern part, skal det, i tråd med fastsatte retningslinjer, inngås egen avtale mellom kandidaten, Handelshøyskolen BI og den eksterne part.</article><article class="legalP" id="kapittel-2-paragraf-11-ledd-4">I tilfeller hvor ph.d.-kandidaten skal ha tilknytning til utenlandske institusjoner, må Handelshøyskolen BIs retningslinjer for slikt samarbeid følges, og egne avtaler inngås på fastsatte skjema. Avtalen skal normalt foreligge sammen med opptaksavtalen.</article></article><article class="legalArticle" data-lovdata-URL="SF/forskrift/2015-06-11-924/§2-12" data-name="§2-12" id="kapittel-2-paragraf-12"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Progresjonskrav</span></h3><article class="legalP" id="kapittel-2-paragraf-12-ledd-1">Dean fastsetter progresjonskrav med milepæler. Progresjonskravene er en spesifisering av utdanningsplanen, jf. <a href="forskrift/2018-06-01-1546/§3-4">forskrift om opptak, studier og eksamen ved Handelshøyskolen BI § 3-4</a>. Kravene kan ha mindre variasjoner mellom spesialiseringene, men skal normalt omfatte krav til fullføring av kursdelen og innlevering av skriftlig arbeid, eventuelt i tillegg til ytterlige progresjonskrav.</article><article class="changesToParent">Tilføyd ved forskrift <a href="forskrift/2022-06-07-1217">7 juni 2022 nr. 1217</a> (i kraft 10 aug 2022).</article></article><article class="legalArticle" data-lovdata-URL="SF/forskrift/2015-06-11-924/§2-13" data-name="§2-13" id="kapittel-2-paragraf-13"><h3 class="legalArticleHeader"><span class="legalArticleValue">§ 2-13</span>. <span class="legalArticleTitle">Oppfølging, tiltak og mislighold av ph.d.-avtalen og progresjonskravene</span></h3><article class="legalP" id="kapittel-2-paragraf-13-ledd-1">Instituttet er ansvarlig for å kontrollere at progresjonskravene med milepælene blir innfridd. Dersom progresjonskravene ikke innfris, skal instituttet forelegge saken for Dean. Instituttet iverksetter tiltak i samråd med Dean for å korrigere situasjonen ved manglende progresjon og faglig nivå i opplæringsdelen eller forskningsarbeidet.</article><article class="legalP" id="kapittel-2-paragraf-13-ledd-2">Vesentlig mislighold av ph.d.-avtalen og progresjonskravene kan medføre tvungen avslutning av ph.d.-utdanningen før avtaleperiodens utløp, jf. <a href="forskrift/2015-06-11-924/§2-6">§ 2-6</a> og <a href="forskrift/2015-06-11-924/§2-7">§ 2-7</a>.</article><article class="changesToParent">Tilføyd ved forskrift <a href="forskrift/2022-06-07-1217">7 juni 2022 nr. 1217</a> (i kraft 10 aug 2022), endret ved forskrift <a href="forskrift/2022-06-07-1566">7 juni 2022 nr. 1566</a> (i kraft 13 sep 2022).</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-06-11-924/KAPITTEL_3"><h2>Kapittel 3. Gjennomføring</h2><article class="legalArticle" data-lovdata-URL="SF/forskrift/2015-06-11-924/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Veiledning</span></h3><article class="legalP" id="kapittel-3-paragraf-1-ledd-1">Arbeidet med doktoravhandlingen skal foregå under individuell veiledning. Handelshøyskolen BI og veilederne skal sammen sikre at ph.d.-kandidaten deltar i et aktivt forskningsmiljø.</article></article><article class="legalArticle" data-lovdata-URL="SF/forskrift/2015-06-11-924/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Oppnevning av veiledere</span></h3><article class="legalP" id="kapittel-3-paragraf-2-ledd-1">Hovedveileder skal være oppnevnt på opptakstidspunktet.</article><article class="legalP" id="kapittel-3-paragraf-2-ledd-2">Hovedveileder har det faglige hovedansvaret for kandidaten. Hovedveileder må være ansatt ved Handelshøyskolen BI.</article><article class="legalP" id="kapittel-3-paragraf-2-ledd-3">Bi-veiledere er fagpersoner som gir veiledning og som deler det faglige ansvaret for kandidaten med hovedveileder. Habilitetsreglene i forvaltningsloven kapittel 2 «Om ugildhet» (§§ 6 – 10) gjelder for veilederne.</article><article class="legalP" id="kapittel-3-paragraf-2-ledd-4">Alle veiledere skal ha doktorgrad eller tilsvarende kompetanse innenfor fagfeltet og være aktive forskere. Minst én av de oppnevnte veilederne bør ha tidligere erfaring fra og/eller opplæring som veileder av ph.d.-kandidater.</article><article class="legalP" id="kapittel-3-paragraf-2-ledd-5">Ph.d.-kandidat og veileder kan be Handelshøyskolen BI oppnevne ny veileder for kandidaten. Veileder kan ikke fratre før ny veileder er oppnevnt. Tvister om veileders og kandidats faglige rettigheter og plikter kan bringes inn av partene til behandling og avgjørelse ved Handelshøyskolen BI.</article></article><article class="legalArticle" data-lovdata-URL="SF/forskrift/2015-06-11-924/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Veiledningens innhold</span></h3><article class="legalP" id="kapittel-3-paragraf-3-ledd-1">Kandidat og veiledere bør ha jevnlig kontakt. Veileder har ansvar for å følge opp kandidatens faglige utvikling. Kontakthyppigheten bør fremgå av den årlige fremdriftsrapporteringen, jf. <a href="forskrift/2015-06-11-924/§3-6">§ 3-6</a>.</article><article class="legalP" id="kapittel-3-paragraf-3-ledd-2">Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan, jf. <a href="forskrift/2015-06-11-924/§2-1">§ 2-1</a>.</article><article class="legalP" id="kapittel-3-paragraf-3-ledd-3">Veilederne plikter å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor normert tid.</article><article class="legalP" id="kapittel-3-paragraf-3-ledd-4">Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, herunder disposisjon, språklig form, dokumentasjon mv., og gi hjelp til orientering i faglitteratur og datagrunnlag i forhold til bibliotek, arkiv, etc. Videre bør veilederne gi kandidaten veiledning i forskningsetiske spørsmål knyttet til avhandlingen.</article></article><article class="legalArticle" data-lovdata-URL="SF/forskrift/2015-06-11-924/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Formål, innhold og omfang for opplæringsdelen</span></h3><article class="legalP" id="kapittel-3-paragraf-4-ledd-1">Ph.d.-utdanningen skal være lagt opp slik at den skal kunne fullføres innenfor normert tidsramme.</article><article class="legalP" id="kapittel-3-paragraf-4-ledd-2">Handelshøyskolen BI har ansvar for at opplæringsdelen, sammen med avhandlingsarbeidet, gir utdanning på høyt faglig nivå og i henhold til internasjonal standard, med gjennomføring av et forskningsarbeid, trening i faglig formidling og innføring i forskningsetikk, vitenskapsteori og vitenskapsmetode. Opplæringen skal sammen med forskningsarbeidet bidra til oppnåelse av forventet læringsutbytte i henhold til det nasjonale kvalifikasjonsrammeverket.</article><article class="legalP" id="kapittel-3-paragraf-4-ledd-3">Handelshøyskolen BI kan tilby ph.d.-kandidaten veiledning om fremtidige yrkesmuligheter i og utenfor akademia, herunder bevisstgjøring om den kompetansen som kandidaten har oppnådd gjennom forskningsarbeidet.</article><article class="legalP" id="kapittel-3-paragraf-4-ledd-4">Dersom Handelshøyskolen BI ikke selv arrangerer hele opplæringsdelen, skal forholdene legges til rette for at kandidaten får tilsvarende opplæring ved andre institusjoner.</article><article class="legalP" id="kapittel-3-paragraf-4-ledd-5">Opplæringsdelen skal tilsvare minst 60 studiepoeng på doktorgradsnivå. Elementer som skal inngå i opplæringsdelen, bør ikke være eldre enn fem år ved opptaksdato. Søknad om at tidligere avlagte studiepoeng skal inngå som en del av kursporteføljen må vedlegges søknaden om opptak. Godkjente tidligere avlagte studiepoeng kan ikke overstige 18.</article><article class="legalP" id="kapittel-3-paragraf-4-ledd-6">Kurs på doktorgradsnivå ved annen institusjon skal godkjennes i samsvar med reglene i universitets- og <a href="lov/2005-04-01-15/§3-5">høyskoleloven, § 3-5</a> første ledd.</article></article><article class="legalArticle" data-lovdata-URL="SF/forskrift/2015-06-11-924/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Kandidatens rettigheter ved permisjon</span></h3><article class="legalP" id="kapittel-3-paragraf-5-ledd-1">Ph.d.-kandidater som har foreldrepermisjon fra ph.d.-utdanningen, jf. universitets- og <a href="lov/2005-04-01-15/§4-5">høyskoleloven § 4-5</a>, kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med <a href="lov/1997-02-28-19/kap14">folketrygdloven kapittel 14</a>, <a href="lov/1997-02-28-19/§14-10">§ 14-10</a>, fjerde ledd og NAVs rundskriv til <a href="lov/1997-02-28-19/§14-10">§ 14-10</a>, fjerde ledd av 18.12.2006 (R14-00-2-A15).</article></article><article class="legalArticle" data-lovdata-URL="SF/forskrift/2015-06-11-924/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Rapportering</span></h3><article class="legalP" id="kapittel-3-paragraf-6-ledd-1">Handelshøyskolen BIs system for kvalitetssikring av ph.d.-utdanningen skal omfatte tiltak for å avdekke manglende progresjon i avhandlingsarbeidet og kursdel og mangler ved veiledningen samt rutiner for å følge opp avdekkede mangler. Systemet skal normalt omfatte årlig og separat rapportering fra ph.d.-kandidat og veileder, og utformes slik at dobbeltrapportering unngås.</article><article class="legalP" id="kapittel-3-paragraf-6-ledd-2">Kandidat og veileder har et likeverdig ansvar for rapportering. Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før opptaksperiodens utløp, jf. <a href="forskrift/2015-06-11-924/§2-6">§ 2-6</a>. Veiledere som unnlater å følge opp rapporteringsplikten kan bli fratatt veilederansvaret.</article><article class="legalP" id="kapittel-3-paragraf-6-ledd-3">Handelshøyskolen BI kan ved behov kreve særskilt rapportering.</article></article><article class="legalArticle" data-lovdata-URL="SF/forskrift/2015-06-11-924/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Midtveisevaluering (predoktoralt forsvar)</span></h3><article class="legalP" id="kapittel-3-paragraf-7-ledd-1">En midtveisevaluering av doktorgradsarbeidet bør normalt finne sted midtveis i programmet, i hovedsak etter at kursdelen er fullført. Kandidaten skal forsvare det foreløpige doktorgradsarbeidet for en bedømmelseskomité. Komiteen består av hovedveileder, et eksternt medlem og et internt medlem. Instituttet som kandidaten er tilknyttet foreslår komitémedlemmene, og komiteen godkjennes av Dean.</article><article class="legalP" id="kapittel-3-paragraf-7-ledd-2">Kandidaten skal levere et skriftlig arbeid. Bedømmelseskomiteen mottar det skriftlige arbeidet senest fire uker før avtalt dato for predoktoralt forsvar. Bedømmelseskomiteen skal ta stilling til doktorgradsarbeidets faglige status og fremdrift, og skal gi tilbakemelding til både kandidaten, veilederen og Handelshøyskolen BI.</article><article class="legalP" id="kapittel-3-paragraf-7-ledd-3">Komiteen avgjør ved alminnelig flertall om arbeidet godkjennes eller ikke.</article><article class="legalP" id="kapittel-3-paragraf-7-ledd-4">Dersom en kandidat ikke får godkjent predoktoralt forsvar skal det enten avtales et nytt arbeid som forsvares på nytt eller avtales et nytt arbeid uten forsvar.</article><article class="legalP" id="kapittel-3-paragraf-7-ledd-5">Dersom bedømmelseskomiteen rapporterer om vesentlige svakheter ved forskningsarbeidet, skal det iverksettes tiltak for å korrigere situasjonen.</article><article class="legalP" id="kapittel-3-paragraf-7-ledd-6">Doktorgradsavhandlingen kan ikke leveres før predoktoralt forsvar er godkjent.</article></article><article class="legalArticle" data-lovdata-URL="SF/forskrift/2015-06-11-924/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Krav til ph.d.-avhandlingen</span></h3><article class="legalP" id="kapittel-3-paragraf-8-ledd-1">Avhandlingen skal være et selvstendig forskningsarbeid eller forsknings- og utviklingsarbeid som oppfyller internasjonale standarder med hensyn til etiske krav, faglig nivå og metode innen fagområdet.</article><article class="legalP" id="kapittel-3-paragraf-8-ledd-2">Avhandlingen skal bidra til å utvikle ny faglig kunnskap og ligge på et nivå som tilsier at den vil kunne publiseres eller offentliggjøres i egnet format som en del av fagets forskningsbaserte kunnskapsutvikling.</article><article class="legalP" id="kapittel-3-paragraf-8-ledd-3">Avhandlingen kan bestå av en monografi eller en sammenstilling av flere mindre, arbeider. Dersom avhandlingen består av flere mindre arbeider, skal det redegjøres for sammenhengen mellom dem.</article><article class="legalP" id="kapittel-3-paragraf-8-ledd-4">Handelshøyskolen BI bestemmer om en avhandling som er produsert av flere i fellesskap, kan innleveres til bedømmelse dersom de individuelle bidragene kan identifiseres.</article><article class="legalP" id="kapittel-3-paragraf-8-ledd-5">Dersom avhandlingen eller deler av den er blitt til i samarbeid med andre forfattere eller samarbeidspartnere, skal ph.d.-kandidaten følge de normer for medforfatterskap som er allment akseptert i fagmiljøet og i henhold til internasjonale standarder. Dersom avhandlingen består av artikler, skal kandidaten være eneforfatter på minst en av artiklene. På de øvrige artiklene i avhandlingen skal kandidaten være en betydelig bidragsyter.</article><article class="legalP" id="kapittel-3-paragraf-8-ledd-6">I avhandlinger hvor det inngår arbeider med flere forfattere eller samarbeidspartnere, skal det følge en underskrevet erklæring som beskriver kandidatens innsats i hvert enkelt arbeid.</article><article class="legalP" id="kapittel-3-paragraf-8-ledd-7">Avhandlingen skal skrives på engelsk, norsk, svensk eller dansk. Handelshøyskolen BI anbefaler at avhandlingen skrives på engelsk.</article></article><article class="legalArticle" data-lovdata-URL="SF/forskrift/2015-06-11-924/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Arbeider som ikke godtas</span></h3><article class="legalP" id="kapittel-3-paragraf-9-ledd-1">Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse med mindre arbeidet inngår som en mindre del av en avhandling som består av flere sammenhengende arbeider. Data, analyser eller metoder fra tidligere grader kan likevel benyttes som grunnlag for arbeid med ph.d.-prosjektet.</article><article class="legalP" id="kapittel-3-paragraf-9-ledd-2">Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem år fra publiseringsdato. Handelshøyskolen BI kan dispensere fra dette kravet dersom helt ekstraordinære forhold tilsier det.</article><article class="legalP" id="kapittel-3-paragraf-9-ledd-3">Avhandlingen kan innleveres for bedømmelse ved kun ett lærested, jf. <a href="forskrift/2015-06-11-924/§4-3">§ 4-3</a>.</article></article><article class="legalArticle" data-lovdata-URL="SF/forskrift/2015-06-11-924/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="legalP" id="kapittel-3-paragraf-10-ledd-1">Regulering av rettigheter mellom samarbeidende institusjoner må reguleres i avtale.</article><article class="legalP" id="kapittel-3-paragraf-10-ledd-2">Handelshøyskolen BIs til enhver tid gjeldende regelverk skal danne utgangspunkt for hvilken meldeplikt ph.d.-kandidater med tilsetting ved Handelshøyskolen BI har for arbeidsresultater med næringsmessig potensial som gjøres i arbeidsforholdet.</article><article class="legalP" id="kapittel-3-paragraf-10-ledd-3">For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom Handelshøyskolen BI, ph.d.-kandidaten og den eksterne arbeidsgiver.</article><article class="legalP" id="kapittel-3-paragraf-10-ledd-4">For ph.d.-kandidater uten arbeidsgiver skal tilsvarende meldeplikt nedfelles i opptaksavtalen mellom Handelshøyskolen BI og ph.d.-kandidaten.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-06-11-924/KAPITTEL_4"><h2>Kapittel 4. Bedømmelse av avhandlingen mv.</h2><article class="legalArticle" data-lovdata-URL="SF/forskrift/2015-06-11-924/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-4-paragraf-1-ledd-1">Ph.d.-graden tildeles på grunnlag av:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">Godkjent predoktoralt forsvar</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">Godkjent vitenskapelig avhandling</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">Godkjent gjennomføring av kursdelen</article></article></li><li data-name="d." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">Godkjent prøveforelesning over oppgitt emne</article></article></li><li data-name="e." value="5"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">Godkjent offentlig forsvar av avhandlingen (disputas).</article></article></li></ol></article></article><article class="legalArticle" data-lovdata-URL="SF/forskrift/2015-06-11-924/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Tidsbruk fra innlevering til disputas</span></h3><article class="legalP" id="kapittel-4-paragraf-2-ledd-1">Handelshøyskolen BI må bestrebe at tiden fra innlevering til disputas er kortest mulig. Det er hovedveileders ansvar å gjøre ansvarlig instans ved Handelshøyskolen BI oppmerksom på at innlevering er nært forestående, slik at nødvendige forberedelser kan starte.</article></article><article class="legalArticle" data-lovdata-URL="SF/forskrift/2015-06-11-924/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Innlevering av avhandlingen</span></h3><article class="legalP" id="kapittel-4-paragraf-3-ledd-1">Søknad om å få avhandlingen bedømt kan først leveres når opplæringsdelen og predoktoralt forsvar er godkjent.</article><article class="legalP" id="kapittel-4-paragraf-3-ledd-2">Som vedlegg til søknaden skal følge:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">Avhandlingen i godkjent format og i henhold til Handelshøyskolen BIs bestemmelser i den form og det antall eksemplarer Handelshøyskolen BI har bestemt.</article></article></li><li data-name="b." value="2"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">Dokumentasjon av nødvendige tillatelser, jf. <a href="forskrift/2015-06-11-924/§2-1">§ 2-1</a>.</article></article></li><li data-name="c." value="3"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">Medforfattererklæringer hvor dette er påkrevd i henhold til <a href="forskrift/2015-06-11-924/§3-8">§ 3-8</a>.</article></article></li><li data-name="d." value="4"><article class="listArticle" id="kapittel-4-paragraf-3-ledd-2-punkt-4"><article class="legalP" id="kapittel-4-paragraf-3-ledd-2-punkt-4-ledd-1">Erklæring om at doktorgradsarbeidet leveres inn til bedømmelse for første eller andre gang.</article></article></li><li data-name="e." value="5"><article class="listArticle" id="kapittel-4-paragraf-3-ledd-2-punkt-5"><article class="legalP" id="kapittel-4-paragraf-3-ledd-2-punkt-5-ledd-1">Erklæring om at doktorgradsarbeidet ikke er levert inn til bedømmelse ved annen institusjon.</article></article></li></ol></article><article class="legalP" id="kapittel-4-paragraf-3-ledd-3">Handelshøyskolen BI kan på selvstendig grunnlag avvise søknad om å få avhandlingen bedømt dersom det er åpenbart at avhandlingen ikke holder høy nok vitenskapelig kvalitet og vil bli underkjent av en komité. Med mindre annet avtales skriftlig i det enkelte tilfelle, kan dette også gjøres gjeldende dersom innlevering av avhandlingen finner sted etter avsluttet opptak i doktorgradsprogrammet.</article><article class="legalP" id="kapittel-4-paragraf-3-ledd-4">Avhandlingen skal være offentlig tilgjengelig senest to uker før disputas, jf. <a href="forskrift/2015-06-11-924/§4-14">§ 4-14</a>.</article></article><article class="legalArticle" data-lovdata-URL="SF/forskrift/2015-06-11-924/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Behandling av søknaden</span></h3><article class="legalP" id="kapittel-4-paragraf-4-ledd-1">Handelshøyskolen BI behandler søknad om å få avhandlingen bedømt. Søknad som ikke fyller kravene i <a href="forskrift/2015-06-11-924/§4-3">§ 4-3</a> skal avvises.</article></article><article class="legalArticle" data-lovdata-URL="SF/forskrift/2015-06-11-924/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-5-ledd-1">Når Handelshøyskolen BI har godkjent søknad om å få avhandlingen bedømt, oppnevner den en sakkyndig komité på minst tre medlemmer som skal bedømme avhandlingen og disputasen. Habilitetsreglene i <a href="lov/1967-02-10/§6">forvaltningsloven § 6</a> gjelder for komiteens medlemmer. Komiteens sammensetning bør normalt være klarlagt før innleveringstidspunkt.</article><article class="legalP" id="kapittel-4-paragraf-5-ledd-2">Bedømmelseskomiteen skal normalt settes sammen slik at:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">Begge kjønn er representert</article></article></li><li data-name="b." value="2"><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">Minst ett av medlemmene er uten tilknytning til Handelshøyskolen BI</article></article></li><li data-name="c." value="3"><article class="listArticle" id="kapittel-4-paragraf-5-ledd-2-punkt-3"><article class="legalP" id="kapittel-4-paragraf-5-ledd-2-punkt-3-ledd-1">Minst ett av medlemmene ikke har hovedstilling ved norske institusjoner</article></article></li><li data-name="d." value="4"><article class="listArticle" id="kapittel-4-paragraf-5-ledd-2-punkt-4"><article class="legalP" id="kapittel-4-paragraf-5-ledd-2-punkt-4-ledd-1">Alle medlemmene har doktorgrad eller tilsvarende kompetanse</article></article></li><li data-name="e." value="5"><article class="listArticle" id="kapittel-4-paragraf-5-ledd-2-punkt-5"><article class="legalP" id="kapittel-4-paragraf-5-ledd-2-punkt-5-ledd-1">Flertallet i bedømmelseskomiteen er eksterne medlemmer.</article></article></li></ol></article><article class="legalP" id="kapittel-4-paragraf-5-ledd-3">Dersom kriteriene fravikes, skal dette begrunnes særskilt. Oppnevnte veiledere og andre som har bidratt til avhandlingen, kan ikke være medlem av bedømmelseskomiteen eller administrere den.</article><article class="legalP" id="kapittel-4-paragraf-5-ledd-4">Handelshøyskolen BI ved Dean fastsetter prosedyre for oppnevning. Komiteens sammensetning skal begrunnes og vise hvordan den samlet dekker avhandlingens fagfelt. Handelshøyskolen BI utpeker en leder blant komiteens medlemmer eller i tillegg til komiteens medlemmer.</article><article class="legalP" id="kapittel-4-paragraf-5-ledd-5">Handelshøyskolen BI kan, når det er påkrevd, oppnevne et settemedlem til bedømmelseskomiteen.</article><article class="legalP" id="kapittel-4-paragraf-5-ledd-6">Kandidaten skal underrettes om sammensetningen av komiteen. Eventuelle merknader må fremsettes skriftlig senest innen én uke etter at sammensetningen er gjort kjent for kandidaten.</article></article><article class="legalArticle" data-lovdata-URL="SF/forskrift/2015-06-11-924/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Innhenting av supplerende opplysninger</span></h3><article class="legalP" id="kapittel-4-paragraf-6-ledd-1">Bedømmelseskomiteen kan kreve fremlagt ph.d.-kandidatens grunnlagsmateriale og utfyllende eller oppklarende tilleggsinformasjon. Bedømmelseskomiteen kan be veileder om å gjøre rede for veiledningen og arbeidet med avhandlingen.</article></article><article class="legalArticle" data-lovdata-URL="SF/forskrift/2015-06-11-924/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Omarbeiding av innlevert avhandling</span></h3><article class="legalP" id="kapittel-4-paragraf-7-ledd-1">Bedømmelseskomiteen kan på grunnlag av den innleverte avhandlingen og eventuelt tilleggsmateriale, jf. <a href="forskrift/2015-06-11-924/§4-6">§ 4-6</a>, anbefale at Handelshøyskolen BI gir tillatelse til mindre omarbeiding før endelig innstilling foreligger. Komiteen skal gi en konkret oversikt over hva kandidaten må omarbeide i skriftlig form.</article><article class="legalP" id="kapittel-4-paragraf-7-ledd-2">Tillater Handelshøyskolen BI en mindre omarbeiding av avhandlingen, skal det gis en frist for slik omarbeiding som normalt ikke skal være lengre enn tre uker. Det skal også fastsettes en ny frist for oversendelse av komiteens endelige innstilling. Handelshøyskolen BIs vedtak etter denne paragrafen kan ikke påklages av ph.d.-kandidaten.</article><article class="legalP" id="kapittel-4-paragraf-7-ledd-3">Dersom komiteen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal komiteen underkjenne avhandlingen.</article></article><article class="legalArticle" data-lovdata-URL="SF/forskrift/2015-06-11-924/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Bedømmelseskomiteens innstilling</span></h3><article class="legalP" id="kapittel-4-paragraf-8-ledd-1">Bedømmelseskomiteen avgir innstilling om hvorvidt arbeidet er verdig til å forsvares for ph.d.-graden. Innstilling og eventuelle dissenser skal begrunnes.</article><article class="legalP" id="kapittel-4-paragraf-8-ledd-2">Bedømmelseskomiteens innstilling skal foreligge senest innen tre måneder etter at komiteen har mottatt avhandlingen, og senest fire uker før planlagt disputas. Tillater komiteen omarbeiding av avhandlingen, løper ny frist fra den dato avhandlingen leveres på nytt.</article><article class="legalP" id="kapittel-4-paragraf-8-ledd-3">Bedømmelseskomiteens innstilling oversendes Handelshøyskolen BI som forelegger denne for ph.d.-kandidaten. Kandidaten gis en frist på ti arbeidsdager til å fremme skriftlige merknader til innstillingen. Ph.d.-kandidatens eventuelle merknader skal sendes Handelshøyskolen BI. Handelshøyskolen BI fatter vedtak i saken i samsvar med <a href="forskrift/2015-06-11-924/§4-10">§ 4-10</a> og <a href="forskrift/2015-06-11-924/§4-11">§ 4-11</a>.</article></article><article class="legalArticle" data-lovdata-URL="SF/forskrift/2015-06-11-924/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Retting av formelle feil i avhandlingen</span></h3><article class="legalP" id="kapittel-4-paragraf-9-ledd-1">Et innlevert arbeid kan ikke trekkes tilbake før det er endelig avgjort om det er verdig til å forsvares for ph.d.-graden.</article><article class="legalP" id="kapittel-4-paragraf-9-ledd-2">Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil (errata) som ønskes rettet. Søknad om retting av formelle feil må leveres inn senest fire uker før komiteens frist for avlevering av innstilling og kan bare skje én gang.</article></article><article class="legalArticle" data-lovdata-URL="SF/forskrift/2015-06-11-924/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Enstemmig innstilling</span></h3><article class="legalP" id="kapittel-4-paragraf-10-ledd-1">Handelshøyskolen BI fatter, på grunnlag av bedømmelseskomiteens innstilling, vedtak om ph.d.-avhandlingen er verdig til å forsvares. Dersom komiteen avgir enstemmig innstilling og Handelshøyskolen BI finner å legge den enstemmige innstillingen til grunn for sitt vedtak, fatter Handelshøyskolen BI selv vedtak i samsvar med den enstemmige innstillingen.</article><article class="legalP" id="kapittel-4-paragraf-10-ledd-2">Dersom Handelshøyskolen BI finner at det foreligger begrunnet tvil om hvorvidt komiteens enstemmige innstilling skal legges til grunn, skal Handelshøyskolen BI selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader.</article><article class="legalP" id="kapittel-4-paragraf-10-ledd-3">Handelshøyskolen BI fatter vedtak i saken på grunnlag av innstillingen og de innhentede uttalelsene.</article></article><article class="legalArticle" data-lovdata-URL="SF/forskrift/2015-06-11-924/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Delt innstilling</span></h3><article class="legalP" id="kapittel-4-paragraf-11-ledd-1">Handelshøyskolen BI fatter, på grunnlag av bedømmelseskomiteens innstilling, vedtak om ph.d.-avhandlingen er verdig til å forsvares. Dersom komiteen avgir delt innstilling og Handelshøyskolen BI finner å legge flertallets uttalelser til grunn for sitt vedtak, fatter Handelshøyskolen BI vedtak i samsvar med flertallets innstilling. Dersom komiteen avgir delt innstilling og Handelshøyskolen BI vurderer å legge mindretallets uttalelser til grunn for sitt vedtak, kan Handelshøyskolen BI søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne innstillingen følges.</article><article class="legalP" id="kapittel-4-paragraf-11-ledd-2">Kandidaten skal underrettes om utfallet etter behandling av uttalelser fra nye sakkyndige.</article></article><article class="legalArticle" data-lovdata-URL="SF/forskrift/2015-06-11-924/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Ny innlevering</span></h3><article class="legalP" id="kapittel-4-paragraf-12-ledd-1">En ph.d.-avhandling som ikke er funnet verdig til forsvar, kan bedømmes i omarbeidet utgave først seks måneder etter at Handelshøyskolen BI har fattet sitt vedtak. Ny bedømmelse kan bare finne sted én gang.</article><article class="legalP" id="kapittel-4-paragraf-12-ledd-2">Ph.d.-kandidaten skal ved ny innlevering opplyse om at arbeidet tidligere har vært bedømt og ikke blitt funnet verdig til å forsvares.</article><article class="legalP" id="kapittel-4-paragraf-12-ledd-3">Dersom ny innlevering skjer ved annen institusjon, skal det foretas nytt opptak, jf. <a href="forskrift/2015-06-11-924/§2-1">§ 2-1</a> til <a href="forskrift/2015-06-11-924/§2-3">§ 2-3</a>.</article></article><article class="legalArticle" data-lovdata-URL="SF/forskrift/2015-06-11-924/§4-13" data-name="§4-13" id="kapittel-4-paragraf-13"><h3 class="legalArticleHeader"><span class="legalArticleValue">§ 4-13</span>. <span class="legalArticleTitle">Krav til den trykte avhandlingen</span></h3><article class="legalP" id="kapittel-4-paragraf-13-ledd-1">Når avhandlingen er funnet verdig til å forsvares, skal ph.d.-kandidaten levere avhandlingen til Handelshøyskolen BI i godkjent format og i henhold til Handelshøyskolen BIs bestemmelser, jf. <a href="forskrift/2015-06-11-924/§4-3">§ 4-3</a>.</article><article class="legalP" id="kapittel-4-paragraf-13-ledd-2">Ph.d.-kandidaten skal levere et kortfattet sammendrag av avhandlingen på engelsk og norsk. Dersom avhandlingen hverken er skrevet på engelsk eller norsk, skal det i tillegg leveres et sammendrag på avhandlingens språk. Sammendraget skal, i likhet med selve avhandlingen, publiseres offentlig.</article></article><article class="legalArticle" data-lovdata-URL="SF/forskrift/2015-06-11-924/§4-14" data-name="§4-14" id="kapittel-4-paragraf-14"><h3 class="legalArticleHeader"><span class="legalArticleValue">§ 4-14</span>. <span class="legalArticleTitle">Offentliggjøring</span></h3><article class="legalP" id="kapittel-4-paragraf-14-ledd-1">Avhandlingen skal være offentlig tilgjengelig senest to uker før dato for offentlig forsvar. Avhandlingen gjøres tilgjengelig i den form den ble innlevert til bedømmelse, eventuelt etter omarbeiding på grunnlag av komiteens foreløpige kommentarer, jf. <a href="forskrift/2015-06-11-924/§4-7">§ 4-7</a>.</article><article class="legalP" id="kapittel-4-paragraf-14-ledd-2">Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at Handelshøyskolen BI og eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell patentering. Ekstern part kan ikke stille krav om at hele eller deler av ph.d.-avhandlingen ikke skal kunne offentliggjøres, jf. <a href="forskrift/2015-06-11-924/§2-3">§ 2-3</a>.</article><article class="legalP" id="kapittel-4-paragraf-14-ledd-3">Ved publisering av avhandlingen skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis som adresse i en publikasjon dersom den har gitt et nødvendig og vesentlig bidrag til eller grunnlag for en forfatters medvirkning til det publiserte arbeidet. Samme forfatter skal oppgi også andre institusjoner som adresse dersom disse i hvert enkelt tilfelle tilfredsstiller kravet til medvirkning.</article></article></section><section class="section" data-name="kap5" id="kapittel-5" data-lovdata-URL="SF/forskrift/2015-06-11-924/KAPITTEL_5"><h2>Kapittel 5. Doktorgradsprøve</h2><article class="legalArticle" data-lovdata-URL="SF/forskrift/2015-06-11-924/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Prøveforelesning</span></h3><article class="legalP" id="kapittel-5-paragraf-1-ledd-1">Etter at avhandlingen er innlevert til bedømmelse, jf. <a href="forskrift/2015-06-11-924/§4-6">§ 4-6</a> til <a href="forskrift/2015-06-11-924/§4-9">§ 4-9</a>, skal ph.d.-kandidaten forelese. Prøveforelesningen er en selvstendig del av doktorgradsprøven og skal være over oppgitt emne. Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon.</article><article class="legalP" id="kapittel-5-paragraf-1-ledd-2">Tittel for prøveforelesning kunngjøres for ph.d.-kandidaten ti arbeidsdager før forelesningen. Emnet for forelesningen skal ikke stå i direkte forbindelse med temaet for avhandlingen.</article><article class="legalP" id="kapittel-5-paragraf-1-ledd-3">Prøveforelesningen holdes i forbindelse med disputas, og bedømmelseskomiteen oppgir tema for prøveforelesning og forestår bedømmingen. Prøveforelesningen skal skje på avhandlingsspråket med mindre Handelshøyskolen BI godkjenner et annet språk.</article><article class="legalP" id="kapittel-5-paragraf-1-ledd-4">Handelshøyskolen BI avgjør om prøveforelesningen er bestått eller ikke bestått. Det skal begrunnes dersom prøveforelesningen anbefales ikke bestått.</article><article class="legalP" id="kapittel-5-paragraf-1-ledd-5">Prøveforelesningen skal være bestått før disputas kan avholdes.</article></article><article class="legalArticle" data-lovdata-URL="SF/forskrift/2015-06-11-924/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Offentlig forsvar av avhandlingen (disputas)</span></h3><article class="legalP" id="kapittel-5-paragraf-2-ledd-1">Offentlig forsvar av avhandlingen skal finne sted etter at prøveforelesningen er godkjent, og normalt innen to måneder etter at institusjonen har funnet avhandlingen verdig til å forsvares.</article><article class="legalP" id="kapittel-5-paragraf-2-ledd-2">Tid og sted for det offentlige forsvaret skal kunngjøres minst ti arbeidsdager før det avholdes.</article><article class="legalP" id="kapittel-5-paragraf-2-ledd-3">Den komiteen som opprinnelig har bedømt avhandlingen, bedømmer også det offentlige forsvaret. Det offentlige forsvaret skjer på avhandlingsspråket med mindre institusjonen, etter forslag fra bedømmelseskomiteen, godkjenner et annet språk.</article><article class="legalP" id="kapittel-5-paragraf-2-ledd-4">Det skal normalt være to opponenter. De to opponentene skal være medlemmer av bedømmelseskomiteen og utpekes av Handelshøyskolen BI.</article><article class="legalP" id="kapittel-5-paragraf-2-ledd-5">Disputasen ledes av doktorgradsdekanen eller stedfortreder. Den som leder disputasen, gjør rede for innlevering og bedømmelse av avhandlingen, og for prøveforelesningen. Deretter redegjør doktoranden for hensikten med, og resultater av, den vitenskapelige undersøkelsen. Førsteopponenten innleder opposisjonen, andreopponenten avslutter opposisjonen.</article><article class="legalP" id="kapittel-5-paragraf-2-ledd-6">Handelshøyskolen BI kan eventuelt fastsette en annen oppgavefordeling mellom opponentene og mellom doktoranden og førsteopponenten. Etter at begge opponenter har avsluttet sin opposisjon, gis de øvrige tilstedeværende anledning til å kommentere ex auditorio. En av opponentene avslutter opposisjonen, og disputasleder avslutter disputasen. Handelshøyskolen BI kan eventuelt fastsette en annen oppgavefordeling.</article><article class="legalP" id="kapittel-5-paragraf-2-ledd-7">Bedømmelseskomitéen avgir innstilling til Handelshøyskolen BI der den gjør rede for hvordan den har vurdert forsvaret av avhandlingen. Innstillingen skal konkludere med om disputasen er godkjent eller ikke godkjent. Innstillingen skal begrunnes dersom disputasen anbefales ikke godkjent.</article></article><article class="legalArticle" data-lovdata-URL="SF/forskrift/2015-06-11-924/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Godkjenning av doktorgradsprøve</span></h3><article class="legalP" id="kapittel-5-paragraf-3-ledd-1">Handelshøyskolen BI fatter vedtak om godkjenning av doktorgradsprøven på grunnlag av bedømmelseskomiteens innstilling.</article><article class="legalP" id="kapittel-5-paragraf-3-ledd-2">Dersom Handelshøyskolen BI ikke godkjenner prøveforelesningen, må det avholdes ny prøveforelesning. Ny prøveforelesning må holdes over nytt emne og ikke senere enn seks måneder etter første forsøk. Ny prøveforelesning kan bare holdes én gang. Forelesningen bedømmes så vidt mulig av den samme komité som den opprinnelige, dersom ikke Handelshøyskolen BI har bestemt noe annet.</article><article class="legalP" id="kapittel-5-paragraf-3-ledd-3">Dersom Handelshøyskolen BI ikke godkjenner disputasen, kan ph.d.-kandidaten forsvare avhandlingen på nytt én gang. Ny disputas kan tidligst avholdes etter seks måneder og bedømmes så vidt mulig av den samme komité som den opprinnelige.</article></article><article class="legalArticle" data-lovdata-URL="SF/forskrift/2015-06-11-924/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Kreering og vitnemål</span></h3><article class="legalP" id="kapittel-5-paragraf-4-ledd-1">På grunnlag av Handelshøyskolen BIs innberetning om at opplæringsdelen, avhandlingen og doktorgradsprøven er godkjent, kreeres kandidaten til philosophiae doctor.</article><article class="legalP" id="kapittel-5-paragraf-4-ledd-2">Vitnemål utstedes av Handelshøyskolen BI. I vitnemålet skal det gis opplysninger om den faglige opplæringen kandidaten har deltatt i. Handelshøyskolen BI fastsetter hvilke ytterligere opplysninger som skal inngå i vitnemålet.</article></article><article class="legalArticle" data-lovdata-URL="SF/forskrift/2015-06-11-924/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Vedlegg til vitnemål (Diploma Supplement)</span></h3><article class="legalP" id="kapittel-5-paragraf-5-ledd-1">Handelshøyskolen BI skal utstede vedlegg til doktorgradsdiplomet i tråd med gjeldende retningslinjer for Diploma Supplement.</article></article></section><section class="section" data-name="kap6" id="kapittel-6" data-lovdata-URL="SF/forskrift/2015-06-11-924/KAPITTEL_6"><h2>Kapittel 6. Klage, ikrafttredelse og overgangsbestemmelser</h2><article class="legalArticle" data-lovdata-URL="SF/forskrift/2015-06-11-924/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</span></h3><article class="legalP" id="kapittel-6-paragraf-1-ledd-1">Avslag på søknad om opptak, vedtak om opphør av studierett og klage på søknad om godkjenning av elementer i opplæringsdelen kan påklages etter reglene i <a href="lov/1967-02-10/§28">forvaltningslovens §§ 28</a> flg. Handelshøyskolen BI fastsetter prosedyre for klagebehandling.</article></article><article class="legalArticle" data-lovdata-URL="SF/forskrift/2015-06-11-924/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Klage over eksamen i opplæringsdelen</span></h3><article class="legalP" id="kapittel-6-paragraf-2-ledd-1">Eksamener som er avlagt under opplæringsdelen, kan påklages etter universitets- og <a href="lov/2005-04-01-15/§5-3">høyskoleloven § 5-3</a> «Klage over karakterfastsetting» og <a href="lov/2005-04-01-15/§5-2">§ 5-2</a> «Klage over formelle feil ved eksamen».</article><article class="legalP" id="kapittel-6-paragraf-2-ledd-2">Behandling av mistanke om fusk eller forsøk på fusk følger Handelshøyskolen BIs fastsatte rutiner for dette.</article></article><article class="legalArticle" data-lovdata-URL="SF/forskrift/2015-06-11-924/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Klage over avslag på søknad om bedømmelse, ikke godkjent avhandling, prøveforelesning eller forsvar</span></h3><article class="legalP" id="kapittel-6-paragraf-3-ledd-1">Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i <a href="lov/1967-02-10/§28">forvaltningslovens §§ 28</a> flg.</article><article class="legalP" id="kapittel-6-paragraf-3-ledd-2">Handelshøyskolen BI fastsetter prosedyre for klagebehandling.</article><article class="legalP" id="kapittel-6-paragraf-3-ledd-3">Dersom Handelshøyskolen BI eller klagenemda finner grunn til det, kan det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering.</article></article><article class="legalArticle" data-lovdata-URL="SF/forskrift/2015-06-11-924/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-4-ledd-1">Denne forskrift trer i kraft 1. august 2015. Fra samme tidspunkt oppheves Handelshøyskolen BIs doktorgradsreglement.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>