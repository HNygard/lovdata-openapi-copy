<!DOCTYPE html><html lang="no"><head><title>Forskrift om vektårsavgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-06-29-688</dd><dt class="dokid">DokumentID</dt><dd class="dokid">SF/forskrift/2000-06-29-688</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 2000 1613</dd><dt class="dateInForce">I kraft fra</dt><dd class="dateInForce">2000-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-16-2274">forskrift/2022-12-16-2274</a> fra 2023-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-08-23-823">forskrift/1993-08-23-823</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1959-06-19-2">lov/1959-06-19-2</a></li><li><a href="null">null</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/27" title="Skatte- og avgiftsrett">Skatte- og avgiftsrett</a> &gt; <a href="legal-areas/27.11" title="Særavgifter">Særavgifter</a></li></ul></dd><dt class="lastupdated">Rettet</dt><dd class="lastupdated">2004-02-13 (§ 1, § 2 tredje og fjerde ledd, § 8 siste ledd)</dd><dt class="titleShort">Korttittel</dt><dd class="titleShort">Forskrift om vektårsavgift</dd><dt class="title">Tittel</dt><dd class="title">Forskrift om vektårsavgift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 29. juni 2000 med hjemmel i <a href="lov/1959-06-19-2">lov av 19. juni 1959 nr. 2</a> om avgifter vedrørende motorkjøretøyer og båter og Stortingets avgiftsvedtak. <br /><strong>Endret</strong> ved <a href="forskrift/2001-02-13-131">forskrifter 13 feb 2001 nr. 131</a>, <a href="forskrift/2001-06-18-697">18 juni 2001 nr. 697</a>, <a href="forskrift/2003-11-25-1394">25 nov 2003 nr. 1394</a>, <a href="forskrift/2003-12-12-1534">12 des 2003 nr. 1534</a>, <a href="forskrift/2003-12-19-1759">19 des 2003 nr. 1759</a>, <a href="forskrift/2004-04-14-619">14 april 2004 nr. 619</a>, <a href="forskrift/2004-12-10-1601">10 des 2004 nr. 1601</a>, <a href="forskrift/2004-12-16-1706">16 des 2004 nr. 1706</a>, <a href="forskrift/2007-12-21-1775">21 des 2007 nr. 1775</a>, <a href="forskrift/2009-02-02-104">2 feb 2009 nr. 104</a>, <a href="forskrift/2012-12-10-1198">10 des 2012 nr. 1198</a>, <a href="forskrift/2013-03-08-259">8 mars 2013 nr. 259</a>, <a href="forskrift/2015-12-15-1639">15 des 2015 nr. 1639</a> som endret ved <a href="forskrift/2015-12-17-1707">forskrift 17 des 2015 nr. 1707</a>, <a href="forskrift/2016-12-09-1535">9 des 2016 nr. 1535</a>, <a href="forskrift/2017-05-10-590">10 mai 2017 nr. 590</a>, <a href="forskrift/2019-12-20-2067">20 des 2019 nr. 2067</a> (i kraft 1 jan 2020), <a href="forskrift/2022-12-16-2274">16 des 2022 nr. 2274</a> (i kraft 1 jan 2023).</dd><dt class="refid">RefID</dt><dd class="refid">forskrift/2000-06-29-688</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vektårsavgift</a><ul class="tocSubUl"><li><a href="#kapittel-1" data-child-interval="§§ 1 – 2">I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde – omfang</a></li><li><a href="#kapittel-1-paragraf-2">§ 2. Fakturering av avgift</a></li></ul></li><li><a href="#kapittel-2" data-child-interval="§§ 3 – 7">II. Vektgradert årsavgift</a><ul class="tocSubUl"><li><a href="#kapittel-2-paragraf-1">§ 3. Grunnlag for avgiftsberegningen</a></li><li><a href="#kapittel-2-paragraf-2">§ 4. Nedregistrering</a></li><li><a href="#kapittel-2-paragraf-3">§ 5. Endring av avgiftsgrunnlag</a></li><li><a href="#kapittel-2-paragraf-4">§ 6. Tilleggsberegning ved overtredelse av registreringsplikt</a></li><li><a href="#kapittel-2-paragraf-5">§ 7. Korttidsbruk av tilhenger</a></li></ul></li><li><a href="#kapittel-3" data-child-interval="§§ 8 – 9">III. Miljødifferensiert årsavgift for dieseldrevne kjøretøy</a><ul class="tocSubUl"><li><a href="#kapittel-3-paragraf-1">§ 8. Grunnlag for avgiftsberegningen</a></li><li><a href="#kapittel-3-paragraf-2">§ 9. Nedsettelse av avgasskravnivå</a></li></ul></li><li><a href="#kapittel-4" data-child-interval="§§ 10 – 18">IV. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 10. Reservebusser</a></li><li><a href="#kapittel-4-paragraf-2">§ 11. Avgiftsrefusjon</a></li><li><a href="#kapittel-4-paragraf-3">§ 12. (Opphevet 1 jan 2008, jf. forskrift 21 des 2007 nr. 1775.)</a></li><li><a href="#kapittel-4-paragraf-4">§ 13. (Opphevet 1 jan 2008, jf. forskrift 21 des 2007 nr. 1775.)</a></li><li><a href="#kapittel-4-paragraf-5">§ 14. Ansvar for avgiften ved overdragelse av kjøretøy</a></li><li><a href="#kapittel-4-paragraf-6">§ 15. (Opphevet)</a></li><li><a href="#kapittel-4-paragraf-7">§ 16. (Opphevet)</a></li><li><a href="#kapittel-4-paragraf-8">§ 17. Utfyllende bestemmelser</a></li><li><a href="#kapittel-4-paragraf-9">§ 18. Ikrafttreden og overgangsbestemmelser</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-06-29-688" id="dokument"><h1>Forskrift om vektårsavgift</h1><section class="section" data-name="kapI" id="kapittel-1" data-lovdata-URL="SF/forskrift/2000-06-29-688/KAPITTEL_1"><h2>I. Innledende bestemmelser</h2><article class="legalArticle" data-lovdata-URL="SF/forskrift/2000-06-29-688/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde – omfang</span></h3><article class="legalP" id="kapittel-1-paragraf-1-ledd-1">Denne forskrift fastsetter bestemmelser om beregning og utskriving av avgift for kjøretøy som er avgiftspliktig i henhold til Stortingets vedtak om vektårsavgift, og om kontroll av avgiftspliktige kjøretøy.</article><article class="changesToParent">Endret ved <a href="forskrift/2003-12-12-1534">forskrift 12 des 2003 nr. 1534</a> (i kraft 1 jan 2004).</article></article><article class="legalArticle" data-lovdata-URL="SF/forskrift/2000-06-29-688/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fakturering av avgift</span></h3><article class="legalP" id="kapittel-1-paragraf-2-ledd-1">Skattekontoret beregner og skriver ut avgiften i to terminer pr. år for avgiftspliktige kjøretøy som pr. 1. januar og 1. juli står registrert i Statens vegvesens motorvognregister. Faktura sendes registrert eier på papir, eller elektronisk dersom eier har tilrettelagt for dette innen henholdsvis 30. desember og 30. juni.</article><article class="legalP" id="kapittel-1-paragraf-2-ledd-2">For kjøretøy som ikke står registrert i motorvognregisteret pr. 1. januar og 1. juli, men kommer til registrering, oppstår avgiftsplikten ved registreringen. Når skattekontoret mottar melding om slik registrering skal skattekontoret beregne og skrive ut avgiften og faktura sendes registrert eier. Det skal i slike tilfeller skrives ut en forholdsmessig avgift beregnet pr. påbegynt måned og måneder fram til terminens avslutning.</article><article class="changesToParent">Endret ved <a href="forskrift/2001-02-13-131">forskrifter 13 feb 2001 nr. 131</a> (i kraft 1 mars 2001), <a href="forskrift/2003-11-25-1394">25 nov 2003 nr. 1394</a> (i kraft 1 jan 2004), <a href="forskrift/2003-12-12-1534">12 des 2003 nr. 1534</a> (i kraft 1 jan 2004), <a href="forskrift/2007-12-21-1775">21 des 2007 nr. 1775</a> (i kraft 1 jan 2008), <a href="forskrift/2015-12-15-1639">15 des 2015 nr. 1639</a> som endret ved <a href="forskrift/2015-12-17-1707">forskrift 17 des 2015 nr. 1707</a> (i kraft 1 jan 2016).</article></article></section><section class="section" data-name="kapII" id="kapittel-2" data-lovdata-URL="SF/forskrift/2000-06-29-688/KAPITTEL_2"><h2>II. Vektgradert årsavgift</h2><article class="legalArticle" data-lovdata-URL="SF/forskrift/2000-06-29-688/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Grunnlag for avgiftsberegningen</span></h3><article class="legalP" id="kapittel-2-paragraf-1-ledd-1">For motorkjøretøyer og kombinasjoner av kjøretøy (vogntog) skal det betales vektgradert årsavgift på bakgrunn av kjøretøyets akselantall, fjæringssystem og registrerte tillatte totalvekt etter de satser som fremgår av Stortingets vedtak om vektårsavgift.</article><article class="legalP" id="kapittel-2-paragraf-1-ledd-2">Fjæringssystemer som imøtekommer krav fastsatt i Rdir. <a href="eu/31996l0053">1996/53/EF</a> Bilag II anses som likestilt med luftfjæring etter Stortingets avgiftsvedtak.</article><article class="legalP" id="kapittel-2-paragraf-1-ledd-3">For motorkjøretøy som skal trekke forskjellige tilhengere skal satsen for den kombinasjon av kjøretøy som gir høyest avgift benyttes, likevel minst satsen for samme motorkjøretøy uten at det benyttes som kombinasjon av kjøretøy.</article><article class="changesToParent">Endret ved <a href="forskrift/2001-06-18-697">forskrift 18 juni 2001 nr. 697</a> (i kraft 1 juli 2001).</article></article><article class="legalArticle" data-lovdata-URL="SF/forskrift/2000-06-29-688/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Nedregistrering</span></h3><article class="defaultP"><i>1. Avgiftsmessig nedregistrering</i></article><article class="legalP" id="kapittel-2-paragraf-2-ledd-1">Adgangen til avgiftsmessig nedregistrering opphører fra 1. januar 2020. For kjøretøy med redusert avgiftsgrunnlag kan vekten etter søknad til skattekontoret settes opp til kjøretøyets tillatte totalvekt.</article><article class="legalP" id="kapittel-2-paragraf-2-ledd-2">Dersom kjøretøy registrert med redusert avgiftsgrunnlag brukes med aktuell totalvekt som overskrider det reduserte avgiftsgrunnlaget med 10 pst. eller mer, bortfaller adgangen til redusert avgiftsgrunnlag. Avgiftsgrunnlaget settes da opp til kjøretøyets tillatte totalvekt.</article><article class="defaultP"><i>2. Teknisk nedregistrering</i></article><article class="legalP" id="kapittel-2-paragraf-2-ledd-3">Med teknisk nedregistrering menes i avgiftsmessig forstand at det foretas fysiske inngrep i kjøretøyet som reduserer kjøretøyets faktiske tillatte totalvekt. Slik teknisk endring må godkjennes av fabrikanten og Statens vegvesen.</article><article class="legalP" id="kapittel-2-paragraf-2-ledd-4">Medfører en slik endring at tillatt totalvekt blir lavere enn grensen for vektårsavgiftsplikt, skal det gis fritak for vektårsavgiften fra den termin endringen skjer.</article><article class="legalP" id="kapittel-2-paragraf-2-ledd-5">Fritak gis etter søknad til skattekontoret.</article><article class="changesToParent">Endret ved <a href="forskrift/2003-11-25-1394">forskrifter 25 nov 2003 nr. 1394</a> (i kraft 1 jan 2004), <a href="forskrift/2004-04-14-619">14 april 2004 nr. 619</a>, <a href="forskrift/2007-12-21-1775">21 des 2007 nr. 1775</a> (i kraft 1 jan 2008), <a href="forskrift/2015-12-15-1639">15 des 2015 nr. 1639</a> (i kraft 1 jan 2016), <a href="forskrift/2019-12-20-2067">20 des 2019 nr. 2067</a> (i kraft 1 jan 2020), <a href="forskrift/2022-12-16-2274">16 des 2022 nr. 2274</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2000-06-29-688/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Endring av avgiftsgrunnlag</span></h3><article class="legalP" id="kapittel-2-paragraf-3-ledd-1">Et kjøretøy kan endre avgiftsgruppe til en høyere avgiftsgruppe i løpet av terminen. I slike tilfeller skal tilleggsavgiften beregnes som for nyregistrerte kjøretøy. Skattekontoret foretar beregning og utskriving av avgiften. Faktura sendes registrert eier.</article><article class="legalP" id="kapittel-2-paragraf-3-ledd-2">Dersom et kjøretøy i løpet av terminen endrer avgiftsgruppe til en lavere vektårsavgiftsgruppe, får dette ingen avgiftsmessig betydning før avgiftsutskrivingen for påfølgende termin. Ved en slik endring må melding gis Statens vegvesen i løpet av de siste 20 dagene før ny termin.</article><article class="legalP" id="kapittel-2-paragraf-3-ledd-3">Ved endring av avgiftsgruppe, skal nytt vognkort utstedes.</article><article class="changesToParent">Endret ved <a href="forskrift/2003-11-25-1394">forskrifter 25 nov 2003 nr. 1394</a> (i kraft 1 jan 2004), <a href="forskrift/2003-12-12-1534">12 des 2003 nr. 1534</a> (i kraft 1 jan 2004), <a href="forskrift/2004-04-14-619">14 april 2004 nr. 619</a>, <a href="forskrift/2015-12-15-1639">15 des 2015 nr. 1639</a> (i kraft 1 jan 2016), <a href="forskrift/2022-12-16-2274">16 des 2022 nr. 2274</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2000-06-29-688/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilleggsberegning ved overtredelse av registreringsplikt</span></h3><article class="legalP" id="kapittel-2-paragraf-4-ledd-1">Dersom kjøretøy urettmessig trekker tilhenger som medfører at kombinasjonen kommer i en avgiftskode med høyere avgift, skal det betales tilleggsavgift. Tillegget skal utgjøre differansen i avgift mellom den kombinasjonen som er registrert og den kombinasjonen som urettmessig er benyttet. Avgift beregnes i slike tilfeller for hele terminens lengde.</article><article class="legalP" id="kapittel-2-paragraf-4-ledd-2">Skattekontoret foretar beregning og utskriving av avgiften.</article><article class="changesToParent">Endret ved <a href="forskrift/2003-12-12-1534">forskrifter 12 des 2003 nr. 1534</a> (i kraft 1 jan 2004), <a href="forskrift/2004-04-14-619">14 april 2004 nr. 619</a>, <a href="forskrift/2015-12-15-1639">15 des 2015 nr. 1639</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2000-06-29-688/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Korttidsbruk av tilhenger</span></h3><article class="legalP" id="kapittel-2-paragraf-5-ledd-1">For kjøretøy som for en kortere periode skal trekke tilhenger, eller trekke tilhenger som medfører at kjøretøykombinasjonen kommer inn under en avgiftskode med høyere avgift enn det kombinasjonen er registrert for, kan skattekontoret gi tillatelse til slik kjøring uten at kjøretøykombinasjonen registreres med egen avgiftskode.</article><article class="legalP" id="kapittel-2-paragraf-5-ledd-2">Det skal i slike tilfeller svares en døgnavgift tilsvarende 2 % av full vektårsavgift for den aktuelle kjøretøykombinasjon, likevel ikke mindre enn kr 35. Avgiften skal beregnes pr. påbegynt døgn tillatelsen gjelder for. Avgiftsbeløp avrundes nedover til nærmeste hele krone.</article><article class="changesToParent">Endret ved <a href="forskrift/2003-12-12-1534">forskrifter 12 des 2003 nr. 1534</a> (i kraft 1 jan 2004), <a href="forskrift/2007-12-21-1775">21 des 2007 nr. 1775</a> (i kraft 1 jan 2008), <a href="forskrift/2015-12-15-1639">15 des 2015 nr. 1639</a> (i kraft 1 jan 2016).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2000-06-29-688/KAPITTEL_3"><h2>III. Miljødifferensiert årsavgift for dieseldrevne kjøretøy</h2><article class="legalArticle" data-lovdata-URL="SF/forskrift/2000-06-29-688/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Grunnlag for avgiftsberegningen</span></h3><article class="legalP" id="kapittel-3-paragraf-1-ledd-1">For avgiftspliktige dieseldrevne motorkjøretøyer skal det, i tillegg til vektgradert årsavgift etter <a href="forskrift/2000-06-29-688/kapii">kapittel II</a>, beregnes avgift på bakgrunn av hvilket avgasskravnivå kjøretøyet oppfyller.</article><article class="legalP" id="kapittel-3-paragraf-1-ledd-2">Dersom avgasskravnivå ikke kan dokumenteres anses kjøretøy registrert etter nedenfor nevnte datoer å oppfylle de tilhørende avgasskravnivå:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">kjøretøy registrert før 1. oktober 1993 – tilfredsstiller ingen avgasskravnivå (ikke EURO)</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">kjøretøy registrert etter 1. oktober 1993 – tilfredsstiller EURO I</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">kjøretøy registrert etter 1. oktober 1996 – tilfredsstiller EURO II</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">kjøretøy registrert etter 1. oktober 2001 – tilfredsstiller EURO III</article></article></li><li data-name="e." value="5"><article class="listArticle" id="kapittel-3-paragraf-1-ledd-2-punkt-5"><article class="legalP" id="kapittel-3-paragraf-1-ledd-2-punkt-5-ledd-1">kjøretøy registrert etter 1. oktober 2006 – tilfredsstiller EURO IV</article></article></li><li data-name="f." value="6"><article class="listArticle" id="kapittel-3-paragraf-1-ledd-2-punkt-6"><article class="legalP" id="kapittel-3-paragraf-1-ledd-2-punkt-6-ledd-1">kjøretøy registrert etter 1. oktober 2009 – tilfredsstiller EURO V</article></article></li><li data-name="g." value="7"><article class="listArticle" id="kapittel-3-paragraf-1-ledd-2-punkt-7"><article class="legalP" id="kapittel-3-paragraf-1-ledd-2-punkt-7-ledd-1">kjøretøy registrert etter 1. januar 2014 – tilfredsstiller EURO VI.</article></article></li></ol></article><article class="legalP" id="kapittel-3-paragraf-1-ledd-3">For kjøretøy som ikke er førstegangsregistrert i Norge anses registreringsdatoen å være tidspunktet for første gangs registrering i utlandet.</article><article class="changesToParent">Endret ved <a href="forskrift/2003-12-12-1534">forskrifter 12 des 2003 nr. 1534</a> (i kraft 1 jan 2004), <a href="forskrift/2004-12-10-1601">10 des 2004 nr. 1601</a> (i kraft 1 jan 2005), <a href="forskrift/2007-12-21-1775">21 des 2007 nr. 1775</a> (i kraft 1 jan 2008), <a href="forskrift/2012-12-10-1198">10 des 2012 nr. 1198</a> (i kraft 1 jan 2013).</article></article><article class="legalArticle" data-lovdata-URL="SF/forskrift/2000-06-29-688/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Nedsettelse av avgasskravnivå</span></h3><article class="legalP" id="kapittel-3-paragraf-2-ledd-1">Dersom det på betryggende måte kan dokumenteres at et kjøretøy oppfyller et strengere avgasskravnivå enn det datoen for registrering tilsier, kan Statens vegvesen etter søknad fastsette et lavere avgasskravnivå.</article><article class="changesToParent">Endret ved forskrifter <a href="forskrift/2003-11-25-1394">25 nov 2003 nr. 1394</a> (i kraft 1 jan 2004), <a href="forskrift/2022-12-16-2274">16 des 2022 nr. 2274</a> (i kraft 1 jan 2023).</article></article></section><section class="section" data-name="kapIV" id="kapittel-4" data-lovdata-URL="SF/forskrift/2000-06-29-688/KAPITTEL_4"><h2>IV. Avsluttende bestemmelser</h2><article class="legalArticle" data-lovdata-URL="SF/forskrift/2000-06-29-688/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Reservebusser</span></h3><article class="legalP" id="kapittel-4-paragraf-1-ledd-1">Skattekontoret kan gi fritak for ordinær vektårsavgift for reservebusser. Med reservebuss menes buss som ikke er i daglig bruk, men som benyttes ved særlige anledninger. Fritak gis for det enkelte kjøretøy. For kjøretøy som innvilges fritak skal det i stedet beregnes døgnavgift på to prosent av full vektårsavgift.</article><article class="legalP" id="kapittel-4-paragraf-1-ledd-2">Kjøretøyet må være registrert på innehaver av løyve etter § 4 eller § 6 i lov 21. juni 2002 nr. 45 om yrkestransport med motorvogn eller fartøy eller være utleiet på kontrakt med varighet på ett år eller mer mellom innehaver av slikt løyve og selskap i samme konsern. Fritaket gjelder også motorvogn som utfører rutetransport basert på kontrakt med varighet på ett år eller mer inngått med myndighet eller selskap som innehar slikt ruteløyve.</article><article class="changesToParent">Tilføyd ved <a href="forskrift/2004-12-10-1601">forskrift 10 des 2004 nr. 1601</a> (i kraft 1 jan 2005), endret ved <a href="forskrift/2004-12-16-1706">forskrifter 16 des 2004 nr. 1706</a> (i kraft 1 jan 2005), <a href="forskrift/2007-12-21-1775">21 des 2007 nr. 1775</a> (i kraft 1 jan 2008), <a href="forskrift/2015-12-15-1639">15 des 2015 nr. 1639</a> (i kraft 1 jan 2016), <a href="forskrift/2017-05-10-590">10 mai 2017 nr. 590</a>.</article></article><article class="legalArticle" data-lovdata-URL="SF/forskrift/2000-06-29-688/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Avgiftsrefusjon</span></h3><article class="legalP" id="kapittel-4-paragraf-2-ledd-1">For kjøretøy som blir avregistrert og som står avregistrert ut terminen, kan betalt avgift for avregistreringsperioden refunderes etter søknad til skattekontoret.</article><article class="legalP" id="kapittel-4-paragraf-2-ledd-2">Avregistreringsperioden regnes i slike tilfeller i hele måneder fratrukket avregistreringsmåned fram til terminens avslutning.</article><article class="changesToParent">Endret ved <a href="forskrift/2003-12-12-1534">forskrifter 12 des 2003 nr. 1534</a> (i kraft 1 jan 2004), <a href="forskrift/2004-12-10-1601">10 des 2004 nr. 1601</a> (i kraft 1 jan 2005, tidligere § 10), <a href="forskrift/2015-12-15-1639">15 des 2015 nr. 1639</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2000-06-29-688/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(Opphevet 1 jan 2008, jf. <a href="forskrift/2007-12-21-1775">forskrift 21 des 2007 nr. 1775</a>.)</span></h3></article><article class="legalArticle" data-lovdata-URL="SF/forskrift/2000-06-29-688/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(Opphevet 1 jan 2008, jf. <a href="forskrift/2007-12-21-1775">forskrift 21 des 2007 nr. 1775</a>.)</span></h3></article><article class="legalArticle" data-lovdata-URL="SF/forskrift/2000-06-29-688/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ansvar for avgiften ved overdragelse av kjøretøy</span></h3><article class="legalP" id="kapittel-4-paragraf-5-ledd-1">Kjøretøy tillates ikke omregistrert før all skyldig avgift er betalt.</article><article class="changesToParent">Endret ved <a href="forskrift/2004-12-10-1601">forskrifter 10 des 2004 nr. 1601</a> (i kraft 1 jan 2005, tidligere § 13), <a href="forskrift/2007-12-21-1775">21 des 2007 nr. 1775</a> (i kraft 1 jan 2008).</article></article><article class="legalArticle" data-lovdata-URL="SF/forskrift/2000-06-29-688/§15" data-name="§15" data-repealeddate="2017-01-01" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">(Opphevet)</span></h3><article class="changesToParent">Endret ved <a href="forskrift/2003-11-25-1394">forskrifter 25 nov 2003 nr. 1394</a> (i kraft 1 jan 2004), <a href="forskrift/2004-12-10-1601">10 des 2004 nr. 1601</a> (i kraft 1 jan 2005, tidligere § 14), <a href="forskrift/2009-02-02-104">2 feb 2009 nr. 104</a>, <a href="forskrift/2013-03-08-259">8 mars 2013 nr. 259</a>, <a href="forskrift/2015-12-15-1639">15 des 2015 nr. 1639</a> (i kraft 1 jan 2016), opphevet ved <a href="forskrift/2016-12-09-1535">forskrift 9 des 2016 nr. 1535</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2000-06-29-688/§16" data-name="§16" data-repealeddate="2017-01-01" id="kapittel-4-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">(Opphevet)</span></h3><article class="changesToParent">Endret ved <a href="forskrift/2004-12-10-1601">forskrift 10 des 2004 nr. 1601</a> (i kraft 1 jan 2005, tidligere § 15), opphevet ved <a href="forskrift/2016-12-09-1535">forskrift 9 des 2016 nr. 1535</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2000-06-29-688/§17" data-name="§17" id="kapittel-4-paragraf-8"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Utfyllende bestemmelser</span></h3><article class="legalP" id="kapittel-4-paragraf-8-ledd-1">Spørsmål om avgiftspliktens omfang forelegges Skattedirektoratet.</article><article class="legalP" id="kapittel-4-paragraf-8-ledd-2">Direktoratet kan gi forskrifter om presisering, utfylling og gjennomføring av denne forskrift, herunder beregning, tilbakebetaling og kontroll mv.</article><article class="changesToParent">Endret ved <a href="forskrift/2004-12-10-1601">forskrifter 10 des 2004 nr. 1601</a> (i kraft 1 jan 2005, tidligere § 16), <a href="forskrift/2015-12-15-1639">15 des 2015 nr. 1639</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2000-06-29-688/§18" data-name="§18" id="kapittel-4-paragraf-9"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttreden og overgangsbestemmelser</span></h3><article class="legalP" id="kapittel-4-paragraf-9-ledd-1">Forskriften gjelder fra 1. juli 2000.</article><article class="legalP" id="kapittel-4-paragraf-9-ledd-2">Fra samme tidspunkt oppheves <a href="forskrift/1993-08-23-823">forskrift 23. august 1993 nr. 823</a> om vektårsavgift.</article><article class="changesToParent">Endret ved <a href="forskrift/2004-12-10-1601">forskrift 10 des 2004 nr. 1601</a> (i kraft 1 jan 2005, tidligere § 17).</article></article></section></main></body></html>