<!DOCTYPE html><html lang="no"><head><title>Forskrift om rapporteringsplikt for kraftleveringsavtaler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-03-09-194</dd><dt class="dokid">DokumentID</dt><dd class="dokid">SF/forskrift/2015-03-09-194</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavd.</li></ul></dd><dt class="publishedIn">Publisert i</dt><dd class="publishedIn">I 2015 hefte 2</dd><dt class="dateInForce">I kraft fra</dt><dd class="dateInForce">2015-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-10-24-1418">forskrift/2019-10-24-1418</a> fra 2019-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1990-06-29-50/§10-6">lov/1990-06-29-50/§10-6</a></li></ul></dd><dt class="dateOfPublication">Kunngjort</dt><dd class="dateOfPublication">2015-03-10 15:30</dd><dt class="titleShort">Korttittel</dt><dd class="titleShort">Forskrift om rapporteringsplikt for kraftleveringsavtaler</dd><dt class="title">Tittel</dt><dd class="title">Forskrift om rapporteringsplikt for kraftleveringsavtaler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 9. mars 2015 med hjemmel i <a href="lov/1990-06-29-50">lov 29. juni 1990 nr. 50</a> om produksjon, omforming, overføring, omsetning, fordeling og bruk av energi m.m. (energiloven) <a href="lov/1990-06-29-50/§10-6">§ 10-6</a> første ledd. <br /><strong>EØS-henvisninger:</strong> EØS-avtalen vedlegg IV nr. 22 (direktiv <a href="eu/32009l0072">2009/72/EF</a>). <br /><strong>Endret</strong> ved <a href="forskrift/2019-10-24-1418">forskrift 24 okt 2019 nr. 1418</a> (i kraft 1 nov 2019).</dd><dt class="refid">RefID</dt><dd class="refid">forskrift/2015-03-09-194</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om rapporteringsplikt for kraftleveringsavtaler</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Rapporteringsplikt for kraftleveringsavtaler</a></li><li><a href="#paragraf-5">§ 5. Rapporteringens innhold, rapporteringsform og rapporteringsfrist</a></li><li><a href="#paragraf-6">§ 6. Tilsyn og kontroll</a></li><li><a href="#paragraf-7">§ 7. Pålegg</a></li><li><a href="#paragraf-8">§ 8. Tvangsmulkt</a></li><li><a href="#paragraf-9">§ 9. Overtredelsesgebyr</a></li><li><a href="#paragraf-10">§ 10. Dispensasjon</a></li><li><a href="#paragraf-11">§ 11. Ikrafttreden</a></li><li><a href="#paragraf-12">§ 12. Overgangsregel</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-03-09-194" id="dokument"><h1>Forskrift om rapporteringsplikt for kraftleveringsavtaler</h1><article class="legalArticle" data-lovdata-URL="SF/forskrift/2015-03-09-194/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til god og oversiktlig informasjon om priser og vilkår i kraftleveringsavtaler til forbruker og til at slik informasjon blir offentlig tilgjengelig.</article></article><article class="legalArticle" data-lovdata-URL="SF/forskrift/2015-03-09-194/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for omsetningskonsesjonærer som selger elektrisk energi til forbruker, uavhengig hvem som er avtalepart.</article></article><article class="legalArticle" data-lovdata-URL="SF/forskrift/2015-03-09-194/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1"><i>Forbruker:</i> fysisk person som ikke hovedsakelig handler som ledd i næringsvirksomhet.</article><article class="legalP" id="paragraf-3-ledd-2"><i>Kraftleveringsavtale:</i> avtale mellom omsetningskonsesjonær og forbruker om levering av elektrisk energi til forbruker.</article><article class="legalP" id="paragraf-3-ledd-3"><i>Omsetningskonsesjonær:</i> innehaver av konsesjon etter energiloven for leveranse av elektrisk energi.</article></article><article class="legalArticle" data-lovdata-URL="SF/forskrift/2015-03-09-194/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapporteringsplikt for kraftleveringsavtaler</span></h2><article class="legalP" id="paragraf-4-ledd-1">Informasjon om enhver kraftleveringsavtale som tilbys til eller er inngått med forbruker er rapporteringspliktig.</article><article class="legalP" id="paragraf-4-ledd-2">Avtaler som tilbys til eller er inngått med flere forbrukere, kan rapporteres som én kraftleveringsavtale dersom:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">alle på forhånd ukjente priselementer som inngår i avtalen beregnes likt for alle forbrukere i samme prisområde, og</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">alle på forhånd kjente priselementer som inngår i avtalen ikke varierer med mer enn ti prosent, og</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">øvrige avtalevilkår er identiske.</article></article></li></ol></article></article><article class="legalArticle" data-lovdata-URL="SF/forskrift/2015-03-09-194/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringens innhold, rapporteringsform og rapporteringsfrist</span></h2><article class="legalP" id="paragraf-5-ledd-1">Rapporteringen skal inkludere pris pr. kWh, herunder eventuelle påslag, samt eventuelle fastbeløp knyttet til kraftleveringsavtalen. Rapporteringen skal spesifisere hvilke kundegrupper kraftleveringsavtalen tilbys til, og alle relevante avtalevilkår som tillegg eller begrensninger i kraftleveringsavtalen.</article><article class="legalP" id="paragraf-5-ledd-2">Kraftleveringsavtalen skal kunne identifiseres på en entydig måte i rapporteringen.</article><article class="legalP" id="paragraf-5-ledd-3">Rapporteringen skal skje elektronisk og fortløpende til Forbrukerrådets strømprisportal, slik at informasjonen til enhver tid er oppdatert. Priselementer som er ukjent før fakturering skal innrapporteres uten ugrunnet opphold etter hver fakturering.</article><article class="legalP" id="paragraf-5-ledd-4">Reguleringsmyndigheten for energi kan stille ytterligere krav til rapporteringens innhold, form og omfang.</article><article class="changesToParent">Endret ved <a href="forskrift/2019-10-24-1418">forskrift 24 okt 2019 nr. 1418</a> (i kraft 1 nov 2019).</article></article><article class="legalArticle" data-lovdata-URL="SF/forskrift/2015-03-09-194/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og kontroll</span></h2><article class="legalP" id="paragraf-6-ledd-1">Reguleringsmyndigheten for energi fører tilsyn med at bestemmelser gitt i eller i medhold av denne forskriften blir overholdt.</article><article class="legalP" id="paragraf-6-ledd-2">Enhver som omfattes av forskriften skal medvirke til gjennomføring av tilsyn etter første ledd. Dette omfatter blant annet å fremskaffe opplysninger og dokumentasjon som er nødvendig for å gjennomføre tilsyn.</article><article class="changesToParent">Endret ved <a href="forskrift/2019-10-24-1418">forskrift 24 okt 2019 nr. 1418</a> (i kraft 1 nov 2019).</article></article><article class="legalArticle" data-lovdata-URL="SF/forskrift/2015-03-09-194/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Pålegg</span></h2><article class="legalP" id="paragraf-7-ledd-1">Reguleringsmyndigheten for energi kan gi de pålegg som er nødvendige for gjennomføring av bestemmelser gitt i eller i medhold av denne forskriften.</article><article class="changesToParent">Endret ved <a href="forskrift/2019-10-24-1418">forskrift 24 okt 2019 nr. 1418</a> (i kraft 1 nov 2019).</article></article><article class="legalArticle" data-lovdata-URL="SF/forskrift/2015-03-09-194/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tvangsmulkt</span></h2><article class="legalP" id="paragraf-8-ledd-1">Ved overtredelse av denne forskriften eller bestemmelser eller pålegg gitt i medhold av forskriften, kan Reguleringsmyndigheten for energi fastsette en tvangsmulkt i medhold av <a href="lov/1990-06-29-50/§10-3">energiloven § 10-3</a>.</article><article class="changesToParent">Endret ved <a href="forskrift/2019-10-24-1418">forskrift 24 okt 2019 nr. 1418</a> (i kraft 1 nov 2019).</article></article><article class="legalArticle" data-lovdata-URL="SF/forskrift/2015-03-09-194/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overtredelsesgebyr</span></h2><article class="legalP" id="paragraf-9-ledd-1">Ved overtredelse av bestemmelsene gitt i eller i medhold av <a href="forskrift/2015-03-09-194/§4">§ 4</a>, <a href="forskrift/2015-03-09-194/§5">§ 5</a> og pålegg gitt i medhold av <a href="forskrift/2015-03-09-194/§7">§ 7</a>, kan Reguleringsmyndigheten for energi ilegge overtredelsesgebyr i medhold av <a href="lov/1990-06-29-50/§10-7">energiloven § 10-7</a> annet ledd.</article><article class="changesToParent">Endret ved <a href="forskrift/2019-10-24-1418">forskrift 24 okt 2019 nr. 1418</a> (i kraft 1 nov 2019).</article></article><article class="legalArticle" data-lovdata-URL="SF/forskrift/2015-03-09-194/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Reguleringsmyndigheten for energi kan i særlige tilfeller dispensere fra denne forskriften og de krav som er stilt i medhold av forskriften.</article><article class="changesToParent">Endret ved <a href="forskrift/2019-10-24-1418">forskrift 24 okt 2019 nr. 1418</a> (i kraft 1 nov 2019).</article></article><article class="legalArticle" data-lovdata-URL="SF/forskrift/2015-03-09-194/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-11-ledd-1">Denne forskriften trer i kraft 1. april 2015.</article></article><article class="legalArticle" data-lovdata-URL="SF/forskrift/2015-03-09-194/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overgangsregel</span></h2><article class="legalP" id="paragraf-12-ledd-1">Rapporteringsplikt for elektrisk energi levert i henhold til lovpålagt leveringsplikt trer først i kraft 1. januar 2016.</article></article></main></body></html>