<!DOCTYPE html><html lang="no"><head><title>Forskrift om virkeområdet for distriktsrettet investeringsstøtte</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-14-3661</dd><dt class="dokid">DokumentID</dt><dd class="dokid">SF/forskrift/2021-12-14-3661</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Regionalpolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2014-06-17-807">forskrift/2014-06-17-807</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1992-11-27-117">lov/1992-11-27-117</a></li></ul></dd><dt class="dateOfPublication">Kunngjort</dt><dd class="dateOfPublication">2021-12-20 15:10</dd><dt class="titleShort">Korttittel</dt><dd class="titleShort">Forskrift om virkeområdet for distriktsrettet investeringsstøtte</dd><dt class="title">Tittel</dt><dd class="title">Forskrift om virkeområdet for distriktsrettet investeringsstøtte</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 14. desember 2021, jf. ESAs vedtak 269/21/COL, jf. <a href="lov/1992-11-27-117">lov 27. november 1992 nr. 117 om offentlig støtte</a>.</dd><dt class="refid">RefID</dt><dd class="refid">forskrift/2021-12-14-3661</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om virkeområdet for distriktsrettet investeringsstøtte</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Geografisk virkeområde</a></li></ul></li><li><a href="#kapittel-2" data-child-interval="§ 4">Kapittel II. Distriktsrettet investeringsstøtte</a><ul class="tocSubUl"><li><a href="#kapittel-2-paragraf-1">§ 4. Støtteintensitet</a></li></ul></li><li><a href="#kapittel-3" data-child-interval="§ 5">Kapittel III. Forholdet til skatteloven</a><ul class="tocSubUl"><li><a href="#kapittel-3-paragraf-1">§ 5. Skattefri virksomhetsinntekt</a></li></ul></li><li><a href="#kapittel-4" data-child-interval="§§ 6 – 8">Kapittel IV. Øvrige bestemmelser</a><ul class="tocSubUl"><li><a href="#kapittel-4-paragraf-1">§ 6. Rapporteringsplikt</a></li><li><a href="#kapittel-4-paragraf-2">§ 7. Omgjøring og krav om tilbakebetaling</a></li><li><a href="#kapittel-4-paragraf-3">§ 8. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-12-14-3661" id="dokument"><h1>Forskrift om virkeområdet for distriktsrettet investeringsstøtte</h1><section class="section" data-name="kapI" id="kapittel-1" data-lovdata-URL="SF/forskrift/2021-12-14-3661/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="SF/forskrift/2021-12-14-3661/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften avgrenser det geografiske virkeområdet for distriktsrettet investeringsstøtte i samsvar med regionalstøttekartet.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-paragraf-1-ledd-2">Formålet med distriktsrettet investeringsstøtte er å stimulere til investeringer i bedrifter i virkeområdet der utfordringene for lønnsom næringsvirksomhet er størst.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. EFTAs overvåkningsorgans retningslinjer for regionalstøtte for 2022–2027 (269/21/COL), regionalstøttekartet er fastsatt ved vedtak <a href="eu/e2021c0276">276/21/COL</a>.</article></footer></article><article class="legalArticle" data-lovdata-URL="SF/forskrift/2021-12-14-3661/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">Følgende definisjoner legges til grunn i denne forskriften:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Regional investeringsstøtte:</i> Støtte gitt til en førsteinvestering eller til en førsteinvestering i ny økonomisk virksomhet.</article></article></li><li data-name="2." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Førsteinvestering:</i> <ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-2-ledd-1-punkt-1"><article class="legalP" id="kapittel-1-paragraf-2-ledd-1-punkt-2-ledd-1-punkt-1-ledd-1">en investering i materielle og immaterielle eiendeler knyttet til opprettelse av en ny virksomhet, utvidelse av en eksisterende virksomhets kapasitet, utvidelse av en virksomhets produksjonsspekter med produkter som ikke har vært produsert i virksomheten før, eller en grunnleggende endring av hele produksjonsprosessen i en eksisterende virksomhet, eller</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1-punkt-2-ledd-1">erverv av eiendeler som tilhører en virksomhet som er nedlagt eller ville blitt nedlagt dersom den ikke var blitt kjøpt, og som kjøpes av en investor uten tilknytning til selgeren, og der det utelukkes at bare foretakets aksjer erverves.</article></article></li></ol></article></article></li><li data-name="3." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Førsteinvestering i ny økonomisk virksomhet:</i> <ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-3-ledd-1-punkt-1"><article class="legalP" id="kapittel-1-paragraf-2-ledd-1-punkt-3-ledd-1-punkt-1-ledd-1">en investering i materielle og immaterielle eiendeler knyttet til opprettelse av en ny virksomhet eller til utvidelse av en virksomhets aktiviteter, forutsatt at den nye aktiviteten ikke er den samme som eller tilsvarer den aktiviteten som ble utøvd i virksomheten tidligere, eller</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-3-ledd-1-punkt-2"><article class="legalP" id="kapittel-1-paragraf-2-ledd-1-punkt-3-ledd-1-punkt-2-ledd-1">erverv av eiendeler som tilhører en virksomhet som er nedlagt eller ville blitt nedlagt dersom den ikke var blitt kjøpt, og som kjøpes av en investor uten tilknytning til selgeren, forutsatt at den nye aktiviteten som skal utøves med de ervervede eiendelene, ikke er den samme som eller tilsvarer den aktiviteten som ble utøvd i virksomheten før ervervet.</article></article></li></ol></article></article></li><li data-name="4." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Distriktsrettet investeringsstøtte:</i> Regional investeringsstøtte.</article></article></li></ol></article></article><article class="legalArticle" data-lovdata-URL="SF/forskrift/2021-12-14-3661/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-3-ledd-1">Distriktsrettet investeringsstøtte kan tildeles i følgende områder: <table><thead><tr><th data-text-align="left" data-vertical-align="top"><i>Fylke</i></th><th data-text-align="left" data-vertical-align="top"><i>Kommuner eller deler av kommuner</i></th></tr></thead><tbody><tr><td data-text-align="left" data-vertical-align="top">Troms og Finnmark</td><td data-text-align="left" data-vertical-align="top">Alle kommuner.</td></tr><tr><td data-text-align="left" data-vertical-align="top">Nordland</td><td data-text-align="left" data-vertical-align="top">Alle kommuner.</td></tr><tr><td data-text-align="left" data-vertical-align="top">Trøndelag</td><td data-text-align="left" data-vertical-align="top">Steinkjer, Namsos, Hitra, Frøya, Osen, Oppdal, Rennebu, Røros, Holtålen, Midtre Gauldal, Selbu, Tydal, Meråker, Frosta, Verdal, Snåase – Snåsa, Lierne, Raarvihke – Røyrvik, Namsskogan, Grong, Høylandet, Overhalla, Flatanger, Leka, Inderøy, Indre Fosen, Heim, Ørland, Åfjord, Nærøysund, Rindal og følgende grunnkretser i Orkland kommune: Midtskog, Løvby, Løkken Vest, Bjørnli, Løkken Øst, Laksøybygda, Drogsetmoen, Lo, Storås Vest, Fossen, Syrstad, Grefstad, Grøta, Hilstad, Jerpstad, Ree, Grut, Ilfjellet, Resdalen, Selven, Lysheim, Sletvik, Fjorden, Leksa, Ingdalen, Hamna, Singstad, Sterten, Stranda, Aa, Vuttudal – Skårild, Tannvik, Åstfjorden, Heggstad, Imsterfjorden Indre, Moldtun</td></tr><tr><td data-text-align="left" data-vertical-align="top">Møre og Romsdal</td><td data-text-align="left" data-vertical-align="top">Aukra, Vanylven, Sande, Hareid, Ørsta, Stranda, Sykkylven, Vestnes, Rauma, Averøy, Gjemnes, Tingvoll, Sunndal, Surnadal, Smøla, Aure, Volda, Fjord, Hustadvika, følgende grunnkretser i Molde kommune: Ranvik, Tjelle, Rød, Høvik, Hammervoll, Eidsvåg Sentrum, Aasen, Stubø, Vorpenes, Raudsand, Bersås, Eidsøra, Meisalstranda, Bugge, Myklebostad, Nerland, Sira, Slenes, Eikesdal, Aursjøen, Søre Midøy, Nordre Midøy, Midsund Ytre, Ugelvik, Nerland, Raknes, Rakvåg, Ræstad, Nord-Heggdal – Tautra, Sør-Heggdal og Midsund Indre og følgende grunnkretser i Ålesund kommune: Fjørtoft, Otterlei, Rogne, Longva, Flem, Ulla, Austnes, Haram, Kjerstad, Farstad, Hurla, Alvestad, Brattvåg, Aksla – Håvik, Samfjord, Strand, Slyngstad, Tennfjord, Vatne, Ulvestad – Vatne, Hellestranda, Vestrefjord, Bjørnøy – Kalvøy, Søvik – Gamlem, Grytastrand – Hamsund, Myklebost, Røsok, Bruvoll – Morsund, Steinshamn – Harnes, Huse, Finnøy, Sandøy og Ona – Husøy</td></tr><tr><td data-text-align="left" data-vertical-align="top">Vestland</td><td data-text-align="left" data-vertical-align="top">Kinn, Etne, Bømlo, Fitjar, Tysnes, Kvinnherad, Ullensvang, Eidfjord, Ulvik, Voss, Kvam, Samnanger, Vaksdal, Modalen, Austrheim, Fedje, Masfjorden, Gulen, Solund, Hyllestad, Høyanger, Vik, Sogndal, Aurland, Lærdal, Årdal, Luster, Askvoll, Fjaler, Sunnfjord, Bremanger, Stad, Gloppen og Stryn</td></tr><tr><td data-text-align="left" data-vertical-align="top">Rogaland</td><td data-text-align="left" data-vertical-align="top">Kvitsøy, Utsira, Sokndal, Lund, Bjerkreim, Hjelmeland, Suldal and Sauda.</td></tr><tr><td data-text-align="left" data-vertical-align="top">Agder</td><td data-text-align="left" data-vertical-align="top">Risør, Farsund, Flekkefjord, Gjerstad, Vegårshei, Tvedestrand, Åmli, Iveland, Evje og Hornnes, Bygland, Valle, Bykle, Åseral, Hægebostad, Kvinesdal, Sirdal, følgende grunnkretser i Lindesnes kommune: Øyslebø, Skjævesland, Birkeland, Støa, Gangså, Finnsdal, Tjomsland – Lindland, Laudal Nedre, Laudal Øvre, Tisland, Åkset, Bruskeland, Rydlende, Trygsland, Stedjan og Koland og følgende grunnkretser i Lyngdal kommune: Brastad, Viblemo, Konsmo, Audnedal, Ågedalstø, Øydna, Byremo og Håland – Sveindal.</td></tr><tr><td data-text-align="left" data-vertical-align="top">Vestfold og Telemark</td><td data-text-align="left" data-vertical-align="top">Notodden, Bamble, Kragerø, Drangedal, Nome, Midt-Telemark, Tinn, Hjartdal, Seljord, Kviteseid, Nissedal, Fyresdal, Tokke og Vinje</td></tr><tr><td data-text-align="left" data-vertical-align="top">Innlandet</td><td data-text-align="left" data-vertical-align="top">Kongsvinger, Nord-Odal, Sør-Odal, Eidskog, Grue, Åsnes, Våler, Trysil, Åmot, Stor-Elvdal, Rendalen, Engerdal, Tolga, Tynset, Alvdal, Folldal, Os, Dovre, Lesja, Skjåk, Lom, Vågå, Nord-Fron, Sel, Sør-Fron, Ringebu, Øyer, Gausdal, Vestre Toten, Søndre Land, Nordre Land, Sør-Aurdal, Etnedal, Nord-Aurdal, Vestre Slidre, Øystre Slidre og Vang</td></tr><tr><td data-text-align="left" data-vertical-align="top">Viken</td><td data-text-align="left" data-vertical-align="top">Aremark, Marker, Aurskog-Høland, Flå, Nesbyen, Gol, Hemsedal, Ål, Hol, Sigdal, Krødsherad, Flesberg, Rollag og Nore og Uvdal</td></tr></tbody></table></article></article></section><section class="section" data-name="kapII" id="kapittel-2" data-lovdata-URL="SF/forskrift/2021-12-14-3661/KAPITTEL_2"><h2>Kapittel II. Distriktsrettet investeringsstøtte</h2><article class="legalArticle" data-lovdata-URL="SF/forskrift/2021-12-14-3661/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Støtteintensitet</span></h3><article class="legalP" id="kapittel-2-paragraf-1-ledd-1">I alle områder nevnt under § 3 med unntak av kommunene Kvitsøy, Utsira og Aukra er maksimal støtteintensitet for investeringsstøtte: <table><thead><tr><th data-text-align="left" data-vertical-align="top"><i>Størrelse på foretak</i></th><th data-text-align="left" data-vertical-align="top"><i>Stor</i></th><th data-text-align="left" data-vertical-align="top"><i>Mellomstor</i></th><th data-text-align="left" data-vertical-align="top"><i>Liten</i></th></tr></thead><tbody><tr><td data-text-align="left" data-vertical-align="top">Prosent<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Inntil 20&#xa0;%</td><td data-text-align="left" data-vertical-align="top">Inntil 30&#xa0;%</td><td data-text-align="left" data-vertical-align="top">Inntil 40&#xa0;%</td></tr><tr><td data-text-align="left" data-vertical-align="top">Antall ansatte</td><td data-text-align="left" data-vertical-align="top">250 og flere</td><td data-text-align="left" data-vertical-align="top">Fra og med 50 til 250</td><td data-text-align="left" data-vertical-align="top">Færre enn 50</td></tr></tbody></table></article><article class="legalP" id="kapittel-2-paragraf-1-ledd-2">For kommunene Kvitsøy, Utsira og Aukra er maksimal støtteintensitet for investeringsstøtte: <table><thead><tr><th data-text-align="left" data-vertical-align="top"><i>Størrelse på foretak</i></th><th data-text-align="left" data-vertical-align="top"><i>Stor</i></th><th data-text-align="left" data-vertical-align="top"><i>Mellomstor</i></th><th data-text-align="left" data-vertical-align="top"><i>Liten</i></th></tr></thead><tbody><tr><td data-text-align="left" data-vertical-align="top">Prosent<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Inntil 10&#xa0;%</td><td data-text-align="left" data-vertical-align="top">Inntil 20&#xa0;%</td><td data-text-align="left" data-vertical-align="top">Inntil 30&#xa0;%</td></tr><tr><td data-text-align="left" data-vertical-align="top">Antall ansatte</td><td data-text-align="left" data-vertical-align="top">250 og flere</td><td data-text-align="left" data-vertical-align="top">Fra og med 50 til 250</td><td data-text-align="left" data-vertical-align="top">Færre enn 50</td></tr></tbody></table></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Prosent av støtteberettiget kostnad.</article></footer></article></section><section class="section" data-name="kapIII" id="kapittel-3" data-lovdata-URL="SF/forskrift/2021-12-14-3661/KAPITTEL_3"><h2>Kapittel III. Forholdet til skatteloven</h2><article class="legalArticle" data-lovdata-URL="SF/forskrift/2021-12-14-3661/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Skattefri virksomhetsinntekt</span></h3><article class="legalP" id="kapittel-3-paragraf-1-ledd-1">Regional investeringsstøtte etter retningslinjene for regionalstøtte og gruppeunntaksforordningen:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Regnes som skattefri virksomhetsinntekt.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Skal ikke trekkes fra kostpris ved beregning av årlige og totale avskrivninger.<sup class="footnotereference" data-footnotereferencevalue="2" data-unique-footnote-counter="4">2</sup></article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Regnes som en del av vederlaget ved salg av driftsmiddelet før det har gått fem år etter at det ble ervervet.<sup class="footnotereference" data-footnotereferencevalue="3" data-unique-footnote-counter="5">3</sup></article></article></li></ol></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. <a href="lov/1999-03-26-14/§5-31">lov 26. mars 1999 nr. 14 om skatt av formue og inntekt (skatteloven) § 5-31</a> bokstav a.</article><article class="footnote" data-name="2" data-unique-footnote-counter="4"><span class="footnoteLabel">2</span> Jf. <a href="lov/1999-03-26-14/§14-42">skatteloven § 14-42</a> andre ledd siste punktum.</article><article class="footnote" data-name="3" data-unique-footnote-counter="5"><span class="footnoteLabel">3</span> Jf. <a href="lov/1999-03-26-14/§14-44">skatteloven § 14-44</a> første ledd andre punktum.</article></footer></article></section><section class="section" data-name="kapIV" id="kapittel-4" data-lovdata-URL="SF/forskrift/2021-12-14-3661/KAPITTEL_4"><h2>Kapittel IV. Øvrige bestemmelser</h2><article class="legalArticle" data-lovdata-URL="SF/forskrift/2021-12-14-3661/§6" data-name="§6" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rapporteringsplikt</span></h3><article class="legalP" id="kapittel-4-paragraf-1-ledd-1">Samtlige midler som tildeles i henhold til denne forskriften skal rapporteres etter Nærings- og fiskeridepartementets bestemmelser.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Jf. <a href="lov/1992-11-27-117/§2">lov 27. november 1992 nr. 117 om offentlig støtte § 2</a> og <a href="forskrift/1992-12-04-907/§2">forskrift 4. desember 1992 nr. 907 om offentlig støtte § 2</a>.</article></footer></article><article class="legalArticle" data-lovdata-URL="SF/forskrift/2021-12-14-3661/§7" data-name="§7" id="kapittel-4-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Omgjøring og krav om tilbakebetaling</span></h3><article class="legalP" id="kapittel-4-paragraf-2-ledd-1">Vedtak om tilskudd kan helt eller delvis omgjøres før utbetaling eller kreves helt eller delvis tilbakebetalt etter utbetaling dersom departementet, fylkeskommunen eller andre støttegiver finner at tilskuddet er i strid med <a href="lov/1992-11-27-109/eøsl">EØS-avtalen</a>.</article><article class="legalP" id="kapittel-4-paragraf-2-ledd-2">Ved tilbakebetaling etter disse reglene skal det legges til renter og renters renter fastsatt av ESA, gjeldende fra den dagen støtten ble mottatt til tidspunktet for tilbakebetalingen.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Jf. <a href="forskrift/1992-12-04-907/§5">forskrift 4. desember 1992 nr. 907 om offentlig støtte § 5</a>.</article></footer></article><article class="legalArticle" data-lovdata-URL="SF/forskrift/2021-12-14-3661/§8" data-name="§8" id="kapittel-4-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft fra 1. januar 2022. Fra samme tid oppheves <a href="forskrift/2014-06-17-807">forskrift 17. juni 2014 nr. 807 om virkeområdet for distriktsrettet investeringsstøtte og regional transportstøtte</a>.</article></article></section></main></body></html>