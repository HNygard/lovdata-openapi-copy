<!DOCTYPE html><html lang="no"><head><title>Forskrift om bruk av arbeidsformidlingsvirksomhet på skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-08-19-999</dd><dt class="dokid">DokumentID</dt><dd class="dokid">SF/forskrift/2013-08-19-999</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2013 hefte 12</dd><dt class="dateInForce">I kraft fra</dt><dd class="dateInForce">2013-08-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-12-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-19-3286">forskrift/2024-12-19-3286</a> fra 2024-12-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2013-06-21-102/§3-9">lov/2013-06-21-102/§3-9</a></li><li><a href="forskrift/2013-07-03-974">forskrift/2013-07-03-974</a></li></ul></dd><dt class="dateOfPublication">Kunngjort</dt><dd class="dateOfPublication">2013-08-23 15:05</dd><dt class="title">Tittel</dt><dd class="title">Forskrift om bruk av arbeidsformidlingsvirksomhet på skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 19. august 2013 med hjemmel i <a href="lov/2013-06-21-102">lov 21. juni 2013 nr. 102</a> om stillingsvern mv. for arbeidstakere på skip (skipsarbeidsloven) <a href="lov/2013-06-21-102/§3-9">§ 3-9</a>, jf. <a href="forskrift/2013-07-03-974">delegeringsvedtak 3. juli 2013 nr. 974</a>. <br /><strong>Endret</strong> ved <a href="forskrift/2017-11-10-1778">forskrifter 10 nov 2017 nr. 1778</a>, <a href="forskrift/2024-12-19-3286">19 des 2024 nr. 3286</a> (i kraft 23 des 2024).</dd><dt class="refid">RefID</dt><dd class="refid">forskrift/2013-08-19-999</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bruk av arbeidsformidlingsvirksomhet på skip</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Arbeidsgivers plikter</a></li><li><a href="#paragraf-4">§ 4. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-08-19-999" id="dokument"><h1>Forskrift om bruk av arbeidsformidlingsvirksomhet på skip</h1><article class="legalArticle" data-lovdata-URL="SF/forskrift/2013-08-19-999/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder arbeidstaker på skip som ansettes ved bruk av arbeidsformidlingsvirksomhet, herunder fiskefartøy.</article><article class="changesToParent">Endret ved <a href="forskrift/2017-11-10-1778">forskrift 10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/2013-08-19-999/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>arbeidsformidling:</i> All aktiv kobling mellom arbeidssøker og arbeidsgiver som utføres av andre enn Arbeids- og velferdsetaten i den hensikt å etablere et arbeidsgiver-/arbeidstakerforhold.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>arbeidsformidlingsvirksomhet:</i> Person, selskap, institusjon, byrå eller annen organisasjon som primært har til formål å drive med arbeidsformidling av arbeidstakere, eller som driver med formidling av et betydelig antall arbeidstakere selv om dette ikke er virksomhetens primære mål.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>ILO-konvensjon nr. 186:</i> Den internasjonale konvensjon om sjøfolks arbeids- og levevilkår (MLC).</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>ILO-konvensjon nr. 188:</i> Den internasjonale <a href="traktat/2007-06-14-69">konvensjon om arbeidsvilkår i fiskerisektoren (</a>ILO 188).</article></article></li></ol></article><article class="changesToParent">Endret ved <a href="forskrift/2017-11-10-1778">forskrift 10 nov 2017 nr. 1778</a> (i kraft 16 nov 2017).</article></article><article class="legalArticle" data-lovdata-URL="SF/forskrift/2013-08-19-999/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeidsgivers plikter</span></h2><article class="legalP" id="paragraf-3-ledd-1">Når arbeidsgiver ved formidling av arbeidstakere til lasteskip og passasjerskip bruker arbeidsformidlingsvirksomhet som drives i land som ikke har ratifisert MLC, eller ved formidling av arbeidstakere til fiskefartøy bruker arbeidsformidlingsvirksomhet som drives i land som ikke har ratifisert MLC eller ILO 188, skal arbeidsgiver ha dokumentasjon på at arbeidsformidlingsvirksomheten har prosedyrer om at den<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">ikke bruker metoder, mekanismer eller lister beregnet på å hindre arbeidstakere i å få arbeid som de er kvalifisert for,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">ikke krever betaling av arbeidstaker for sin formidlingstjeneste,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">kontrollerer at arbeidstaker er kvalifisert og har de dokumenter som er nødvendige for vedkommende stilling,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">kontrollerer at arbeidstaker får en arbeidsavtale som er i samsvar med gjeldende lover, forskrifter og eventuelle tariffavtaler,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">sørger for at arbeidstakeren blir informert om sine rettigheter og plikter etter arbeidsavtalen før eller under ansettelsesprosessen, og at arbeidstakeren får tilstrekkelig adgang til å gjennomgå arbeidsavtalen før og etter at avtalen er undertegnet,</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">kontrollerer at arbeidstakeren får et eksemplar av arbeidsavtalen,</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">kontrollerer at arbeidsgiveren er i stand til å beskytte sjøfolkene mot å bli etterlatt i fremmed havn,</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">fører et oppdatert og fullstendig register over arbeidstakere som formidles av virksomheten,</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">har etablert et system for behandling av klager vedrørende virksomhetens drift,</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">har rutiner for å opplyse den kompetente myndighet i det land hvor virksomheten drives om eventuelle klagesaker som ikke er avgjort,</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">har et beskyttelsessystem, i form av forsikring eller tilsvarende egnet tiltak, som arbeidstaker får informasjon om før eller underveis i ansettelsesprosessen. Beskyttelsessystemet skal kompensere arbeidstakerne for økonomiske tap de måtte lide som følge av at arbeidsformidlingsvirksomheten selv eller arbeidsgiver ikke oppfyller sine forpliktelser i henhold til arbeidsavtalen.</article></article></li></ol></article><article class="legalP" id="paragraf-3-ledd-2">Det er tilstrekkelig at arbeidsgiver kan dokumentere at det er brukt arbeidsformidlingsvirksomhet som drives i<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Norge</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">land som har ratifisert MLC, ved formidling av arbeidstakere til lasteskip og passasjerskip</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">land som har ratifisert MLC eller ILO 188, ved formidling av arbeidstakere til fiskefartøy.</article></article></li></ol></article><article class="changesToParent">Endret ved <a href="forskrift/2017-11-10-1778">forskrifter 10 nov 2017 nr. 1778</a> (i kraft 16 nov 2017), <a href="forskrift/2024-12-19-3286">19 des 2024 nr. 3286</a> (i kraft 23 des 2024).</article></article><article class="legalArticle" data-lovdata-URL="SF/forskrift/2013-08-19-999/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 20. august 2013.</article></article></main></body></html>