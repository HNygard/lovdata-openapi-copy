<!DOCTYPE html><html lang="no"><head><title>Forskrift om prioritet i mobilnett</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-10-21-1241</dd><dt class="dokid">DokumentID</dt><dd class="dokid">SF/forskrift/2013-10-21-1241</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk (DIA), Nasjonal kommunikasjonsmyndighet (Nkom)</li></ul></dd><dt class="publishedIn">Publisert i</dt><dd class="publishedIn">I 2013 hefte 15</dd><dt class="dateInForce">I kraft fra</dt><dd class="dateInForce">2013-10-21</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3423">forskrift/2024-12-20-3423</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-07-04-83/§1-4">lov/2003-07-04-83/§1-4</a></li><li><a href="lov/2003-07-04-83/§2-10">lov/2003-07-04-83/§2-10</a></li><li><a href="lov/2003-07-04-83/§10-1">lov/2003-07-04-83/§10-1</a></li><li><a href="lov/2003-07-04-83/§10-3">lov/2003-07-04-83/§10-3</a></li><li><a href="forskrift/2013-06-14-619">forskrift/2013-06-14-619</a></li><li><a href="forskrift/2021-06-18-2024">forskrift/2021-06-18-2024</a></li><li><a href="lov/2024-12-13-76/§1-4">lov/2024-12-13-76/§1-4</a></li><li><a href="lov/2024-12-13-76/§3-1">lov/2024-12-13-76/§3-1</a></li><li><a href="lov/2024-12-13-76/§15-1">lov/2024-12-13-76/§15-1</a></li><li><a href="lov/2024-12-13-76/§15-2">lov/2024-12-13-76/§15-2</a></li><li><a href="forskrift/2024-12-20-3413">forskrift/2024-12-20-3413</a></li></ul></dd><dt class="dateOfPublication">Kunngjort</dt><dd class="dateOfPublication">2013-10-22 14:20</dd><dt class="lastupdated">Rettet</dt><dd class="lastupdated">2024-01-04 (departementstilhørighet)</dd><dt class="title">Tittel</dt><dd class="title">Forskrift om prioritet i mobilnett</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Post- og teletilsynet 21. oktober 2013 med hjemmel i <a href="lov/2003-07-04-83">lov 4. juli 2003 nr. 83</a> om elektronisk kommunikasjon (ekomloven) <a href="lov/2003-07-04-83/§1-4">§ 1-4</a>, <a href="lov/2003-07-04-83/§2-10">§ 2-10</a> femte ledd, <a href="lov/2003-07-04-83/§10-1">§ 10-1</a> og <a href="lov/2003-07-04-83/§10-3">§ 10-3</a>, jf. <a href="forskrift/2013-06-14-619">delegeringsvedtak 14. juni 2013 nr. 619</a>. <br /> <strong>Tilføyd hjemmel:</strong> <a href="forskrift/2021-06-18-2024">Delegeringsvedtak 18. juni 2021 nr. 2024</a>. <a href="lov/2024-12-13-76/§1-4">Lov 13. desember 2024 nr. 76 om elektronisk kommunikasjon (ekomloven) § 1-4</a>, <a href="lov/2024-12-13-76/§3-1">§ 3-1</a>, <a href="lov/2024-12-13-76/§15-1">§ 15-1</a> og <a href="lov/2024-12-13-76/§15-2">§ 15-2</a>, jf. <a href="forskrift/2024-12-20-3413">delegeringsvedtak 20. desember 2024 nr. 3413</a> <br /><strong>Endret</strong> ved forskrifter <a href="forskrift/2019-05-03-560">3 mai 2019 nr. 560</a> (departementsendring), <a href="forskrift/2022-12-23-2505">23 des 2022 nr. 2505</a> (i kraft 15 sep 2023),  <a href="forskrift/2024-12-20-3423">20 des 2024 nr. 3423</a> (i kraft 1 jan 2025). <br /><strong>Rettet</strong> 04.01.2024 (departementstilhørighet).</dd><dt class="refid">RefID</dt><dd class="refid">forskrift/2013-10-21-1241</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om prioritet i mobilnett</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 6">Kapittel 2. Generelle krav</a><ul class="tocSubUl"><li><a href="#kapittel-2-paragraf-1">§ 4. Plikt til å tilby prioritetsabonnement</a></li><li><a href="#kapittel-2-paragraf-2">§ 5. Plikt til å tilby nødvendig funksjonalitet til andre mobiltilbydere</a></li><li><a href="#kapittel-2-paragraf-3">§ 6. Sikkerhet</a></li></ul></li><li><a href="#kapittel-3" data-child-interval="§§ 7 – 12">Kapittel 3. Funksjonelle krav mv.</a><ul class="tocSubUl"><li><a href="#kapittel-3-paragraf-1">§ 7. (Opphevet)</a></li><li><a href="#kapittel-3-paragraf-2">§ 8. Tilgangsprioritet</a></li><li><a href="#kapittel-3-paragraf-3">§ 9. Nasjonal gjesting</a></li><li><a href="#kapittel-3-paragraf-4">§ 10. Forbindelser fra andre elektroniske kommunikasjonsnett</a></li><li><a href="#kapittel-3-paragraf-5">§ 11. Aktivering</a></li><li><a href="#kapittel-3-paragraf-6">§ 12. Testing</a></li></ul></li><li><a href="#kapittel-4" data-child-interval="§§ 13 – 16">Kapittel 4. Prioritetsabonnement</a><ul class="tocSubUl"><li><a href="#kapittel-4-paragraf-1">§ 13. Abonnementsvilkår mv.</a></li><li><a href="#kapittel-4-paragraf-2">§ 14. Verifisering av autorisasjon</a></li><li><a href="#kapittel-4-paragraf-3">§ 15. Oversikt over prioritetsabonnement mv.</a></li><li><a href="#kapittel-4-paragraf-4">§ 16. Begrensning av antall prioritetsabonnement</a></li></ul></li><li><a href="#kapittel-5" data-child-interval="§§ 17 – 19">Kapittel 5. Administrative bestemmelser mv.</a><ul class="tocSubUl"><li><a href="#kapittel-5-paragraf-1">§ 17. Kostnadsdekning</a></li><li><a href="#kapittel-5-paragraf-2">§ 18. Dispensasjon mv.</a></li><li><a href="#kapittel-5-paragraf-3">§ 19. Tilsyn, pålegg og sanksjoner</a></li></ul></li><li><a href="#kapittel-6" data-child-interval="§§ 20 – 22">Kapittel 6. Ikrafttredelse, frister og overgangsbestemmelser</a><ul class="tocSubUl"><li><a href="#kapittel-6-paragraf-1">§ 20. Ikrafttredelse</a></li><li><a href="#kapittel-6-paragraf-2">§ 21. Frister for oppfyllelse av enkeltbestemmelser</a></li><li><a href="#kapittel-6-paragraf-3">§ 22. Prioritetsfunksjon for linjesvitsjet telefonforbindelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2013-10-21-1241" id="dokument"><h1>Forskrift om prioritet i mobilnett</h1><section class="section" data-name="kap1" id="kapittel-1" data-lovdata-URL="SF/forskrift/2013-10-21-1241/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2013-10-21-1241/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å bidra til at samfunnsviktig trafikk prioriteres i mobilnett i krise- eller beredskapssituasjoner.</article></article><article class="legalArticle" data-lovdata-URL="SF/forskrift/2013-10-21-1241/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder mobiltilbydere.</article></article><article class="legalArticle" data-lovdata-URL="SF/forskrift/2013-10-21-1241/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ul class="defaultList"><li><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Autorisasjon:</i> Godkjenning av at en virksomhet kan få prioritetsabonnement.</article></article></li><li><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Mobilnett:</i> Offentlig landmobilt elektronisk kommunikasjonsnett.</article></article></li><li><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Mobiltilbyder:</i> Tilbyder av tilgang til mobilnett og tilbyder av offentlige elektroniske kommunikasjonstjenester i mobilnett.</article></article></li><li><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Tilgangsprioritet:</i> Funksjon i mobilnett som sikrer prioritetsabonnenter høyere sannsynlighet enn andre for å komme gjennom med sin innkommende og utgående kommunikasjon når det lokalt er metning i mobilnettet.</article></article></li><li><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Nasjonal gjesting:</i> Funksjon som gjør det mulig for en sluttbruker å få formidlet egen mobiltilbyders offentlige elektroniske kommunikasjonstjenester i annen mobiltilbyders mobilnett i Norge.</article></article></li><li><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Prioritetsabonnement:</i> Et mobilabonnement som inneholder tilgangsprioritet og nasjonal gjesting i medhold av denne forskrift.</article></article></li></ul></article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article></section><section class="section" data-name="kap2" id="kapittel-2" data-lovdata-URL="SF/forskrift/2013-10-21-1241/KAPITTEL_2"><h2>Kapittel 2. Generelle krav</h2><article class="legalArticle" data-lovdata-URL="SF/forskrift/2013-10-21-1241/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å tilby prioritetsabonnement</span></h3><article class="legalP" id="kapittel-2-paragraf-1-ledd-1">Mobiltilbyder som tilbyr mobilabonnement til bedriftskunder i sluttbrukermarkedet, har plikt til å tilby prioritetsabonnement.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å tilby nødvendig funksjonalitet til andre mobiltilbydere</span></h3><article class="legalP" id="kapittel-2-paragraf-2-ledd-1">Mobiltilbyder som tilbyr tilgang til mobilnett til andre mobiltilbydere som plikter å tilby prioritetsabonnement, skal tilby nødvendig funksjonalitet for at disse kan tilby prioritetsabonnement til sine sluttbrukere. Denne funksjonaliteten skal tilbys på ikke-diskriminerende vilkår og til kostnadsorienterte priser. Mobiltilbyder skal på forespørsel fra Nasjonal kommunikasjonsmyndighet dokumentere at prisene er kostnadsorienterte.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Sikkerhet</span></h3><article class="legalP" id="kapittel-2-paragraf-3-ledd-1">Mobiltilbyder som plikter å tilby prioritetsabonnement og mobiltilbydere som tilbyr tilgang til mobilnett til andre mobiltilbydere som plikter å tilby prioritetsabonnement, skal sørge for forsvarlig sikkerhet for tekniske og administrative funksjoner i prioritetsordningen, herunder opplysninger om prioritetsabonnenter.</article><article class="legalP" id="kapittel-2-paragraf-3-ledd-2">Personer som behandler prioritetsabonnement hos mobiltilbyder skal ha særskilt fullmakt av mobiltilbyder til dette. Antallet fullmakter skal begrenses mest mulig. Tilgang til opplisting som identifiserer prioritetsabonnenter, skal begrenses til personer med fullmakt.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article></section><section class="section" data-name="kap3" id="kapittel-3" data-lovdata-URL="SF/forskrift/2013-10-21-1241/KAPITTEL_3"><h2>Kapittel 3. Funksjonelle krav mv.</h2><article class="legalArticle" data-lovdata-URL="SF/forskrift/2013-10-21-1241/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilgangsprioritet</span></h3><article class="legalP" id="kapittel-3-paragraf-2-ledd-1">Mobiltilbyder som plikter å tilby prioritetsabonnement skal for disse abonnementene ha tilgangsprioritet med følgende egenskaper:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">tilgangsprioritet skal omfatte tale-, data- og meldingstjenester,</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">tilgangsprioritet skal ikke påvirke nødsamtaler negativt,</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">tilgangsprioritet skal ikke stille særskilte krav til mobilterminal og</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">tilgangsprioritet skal gjelde også dersom prioritetsabonnenten er gjest, jf. <a href="forskrift/2013-10-21-1241/§9">§ 9</a>.</article></article></li></ol></article><article class="legalP" id="kapittel-3-paragraf-2-ledd-2">Nasjonal kommunikasjonsmyndighet kan fastsette nærmere krav til funksjon og egenskaper for tilgangsprioritet.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Nasjonal gjesting</span></h3><article class="legalP" id="kapittel-3-paragraf-3-ledd-1">Mobiltilbydere som tilbyr tilgang til mobilnett skal tilby nasjonal gjesting for prioritetsabonnenter i hverandres nett.</article><article class="legalP" id="kapittel-3-paragraf-3-ledd-2">Nasjonal gjesting skal gjelde over hele landet.</article><article class="legalP" id="kapittel-3-paragraf-3-ledd-3">Nasjonal gjesting skal gjelde for tale, data og meldinger.</article><article class="legalP" id="kapittel-3-paragraf-3-ledd-4">Nasjonal gjesting skal ikke stille særskilte krav til mobilterminal.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forbindelser fra andre elektroniske kommunikasjonsnett</span></h3><article class="legalP" id="kapittel-3-paragraf-4-ledd-1">Nasjonal kommunikasjonsmyndighet kan vedta at forbindelser som originerer i elektroniske kommunikasjonsnett som ikke omfattes av denne forskriften, skal behandles i henhold til tilgangsprioritet i terminerende mobilnett.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Aktivering</span></h3><article class="legalP" id="kapittel-3-paragraf-5-ledd-1">Muligheten for tilgangsprioritet, jf. <a href="forskrift/2013-10-21-1241/§8">§ 8</a>, og nasjonal gjesting, jf. <a href="forskrift/2013-10-21-1241/§9">§ 9</a>, skal være til stede i mobilnettene til enhver tid.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Testing</span></h3><article class="legalP" id="kapittel-3-paragraf-6-ledd-1">Mobiltilbyder som plikter å tilby prioritetsabonnement og mobiltilbydere som tilbyr tilgang til mobilnett til andre mobiltilbydere som plikter å tilby prioritetsabonnement skal, med forsvarlige mellomrom, gjennomføre eller få gjennomført tester som verifiserer at tilgangsprioritet og nasjonal gjesting oppfyller kravene i denne forskriften. Dokumentasjon på gjennomførte tester skal oversendes Nasjonal kommunikasjonsmyndighet på forespørsel.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article></section><section class="section" data-name="kap4" id="kapittel-4" data-lovdata-URL="SF/forskrift/2013-10-21-1241/KAPITTEL_4"><h2>Kapittel 4. Prioritetsabonnement</h2><article class="legalArticle" data-lovdata-URL="SF/forskrift/2013-10-21-1241/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Abonnementsvilkår mv.</span></h3><article class="legalP" id="kapittel-4-paragraf-1-ledd-1">Prioritetsabonnement skal tilbys mot en løpende årsavgift som fastsettes av mobiltilbyder.</article><article class="legalP" id="kapittel-4-paragraf-1-ledd-2">Prioritetsabonnement skal tilbys bare til virksomheter registrert i Enhetsregisteret.</article><article class="legalP" id="kapittel-4-paragraf-1-ledd-3">Prioritetsabonnement skal så langt det passer være underlagt de samme abonnementsvilkår som mobiltilbyderen ellers benytter for mobilabonnement.</article><article class="legalP" id="kapittel-4-paragraf-1-ledd-4">Nasjonal kommunikasjonsmyndighet kan sette særskilte krav til abonnementsvilkår for prioritetsabonnement, herunder endre årsavgiften fastsatt av mobiltilbyder.</article><article class="legalP" id="kapittel-4-paragraf-1-ledd-5">Årsavgift tilfaller mobiltilbyder og skal være kostnadsorientert. Mobiltilbyder skal på forespørsel fra Nasjonal kommunikasjonsmyndighet kunne fremlegge grunnlaget for fastsettelse av årsavgift.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Verifisering av autorisasjon</span></h3><article class="legalP" id="kapittel-4-paragraf-2-ledd-1">Mobiltilbyder skal verifisere at virksomhet, ved tegning av prioritetsabonnement, har autorisasjon.</article><article class="legalP" id="kapittel-4-paragraf-2-ledd-2">Mobiltilbyder skal minst årlig verifisere at virksomheter med prioritetsabonnent har beholdt sin autorisasjon.</article><article class="legalP" id="kapittel-4-paragraf-2-ledd-3">Mobiltilbyder plikter å avslutte prioritetsabonnement til virksomhet som ikke lenger har autorisasjon.</article></article><article class="legalArticle" data-lovdata-URL="SF/forskrift/2013-10-21-1241/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Oversikt over prioritetsabonnement mv.</span></h3><article class="legalP" id="kapittel-4-paragraf-3-ledd-1">Mobiltilbyder skal på forespørsel fra Nasjonal kommunikasjonsmyndighet fremlegge oversikt over aktive prioritetsabonnement. Mobiltilbyder som tilbyr andre mobiltilbydere tilgang til mobilnett skal også kunne fremlegge oversikt over deres aktive prioritetsabonnement. Mobiltilbydere som kjøper tilgang hos tilbydere av mobilnett, har plikt til å fremlegge oversikt over sine prioritetsabonnement for sin tilbyder av mobilnett.</article><article class="legalP" id="kapittel-4-paragraf-3-ledd-2">Nasjonal kommunikasjonsmyndighet kan kreve at mobiltilbyder lagrer og utleverer statistiske data for faktisk bruk av prioritetsfunksjonen og nasjonal gjesting.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Begrensning av antall prioritetsabonnement</span></h3><article class="legalP" id="kapittel-4-paragraf-4-ledd-1">Nasjonal kommunikasjonsmyndighet kan ved behov iverksette tiltak for å begrense antall prioritetsabonnement.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article></section><section class="section" data-name="kap5" id="kapittel-5" data-lovdata-URL="SF/forskrift/2013-10-21-1241/KAPITTEL_5"><h2>Kapittel 5. Administrative bestemmelser mv.</h2><article class="legalArticle" data-lovdata-URL="SF/forskrift/2013-10-21-1241/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kostnadsdekning</span></h3><article class="legalP" id="kapittel-5-paragraf-1-ledd-1">Nasjonal kommunikasjonsmyndighet kan treffe enkeltvedtak om hel eller delvis dekning av særskilte investeringskostnader som mobiltilbyder som tilbyr tilgang til mobilnett, har ved implementering av nødvendig prioritetsfunksjonalitet i sine nett, jf. <a href="lov/2024-12-13-76/§3-8/ledd/7">lov 13. desember 2024 nr. 76 om elektronisk kommunikasjon ekomloven § 3-8 syvende ledd</a> jf. første til sjette ledd.</article><article class="legalP" id="kapittel-5-paragraf-1-ledd-2">Mobiltilbyder bærer risikoen for eventuelle driftskostnader som ikke dekkes inn gjennom årsavgiften, jf. <a href="forskrift/2013-10-21-1241/§13">§ 13</a>.</article><article class="changesToParent">Endret ved forskrifter <a href="forskrift/2022-12-23-2505">23 des 2022 nr. 2505</a> (i kraft 15 sep 2023), <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2013-10-21-1241/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Dispensasjon mv.</span></h3><article class="legalP" id="kapittel-5-paragraf-2-ledd-1">Nasjonal kommunikasjonsmyndighet kan gi dispensasjon fra hele eller deler av forskriften. Det kan settes vilkår for slik dispensasjon.</article><article class="legalP" id="kapittel-5-paragraf-2-ledd-2">Nasjonal kommunikasjonsmyndighet kan fastsette utfyllende bestemmelser til denne forskriften.</article><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article><article class="legalArticle" data-lovdata-URL="SF/forskrift/2013-10-21-1241/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilsyn, pålegg og sanksjoner</span></h3><article class="legalP" id="kapittel-5-paragraf-3-ledd-1">Nasjonal kommunikasjonsmyndighet fører tilsyn med bestemmelsene i denne forskriften, jf. <a href="lov/2024-12-13-76/§15-1">ekomloven § 15-1</a>.</article><article class="legalP" id="kapittel-5-paragraf-3-ledd-2">Nasjonal kommunikasjonsmyndighet kan gi pålegg om retting av forhold for å sikre samsvar med krav fastsatt i denne forskriften, jf. <a href="lov/2024-12-13-76/§15-5">ekomloven § 15-5</a>.</article><article class="legalP" id="kapittel-5-paragraf-3-ledd-3">Brudd på kravene i denne forskriften kan føre til tvangsmulkt, jf. <a href="lov/2024-12-13-76/§15-11">ekomloven § 15-11</a>, overtredelsesgebyr jf. <a href="lov/2024-12-13-76/§15-12/ledd/1/bokstav/b">ekomloven § 15-12 første ledd bokstav b</a>. eller straff jf. <a href="lov/2024-12-13-76/§15-14">ekomloven § 15-14</a>.</article><article class="changesToParent">Endret ved forskrifter <a href="forskrift/2022-12-23-2505">23 des 2022 nr. 2505</a> (i kraft 15 sep 2023), <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article></section><section class="section" data-name="kap6" id="kapittel-6" data-lovdata-URL="SF/forskrift/2013-10-21-1241/KAPITTEL_6"><h2>Kapittel 6. Ikrafttredelse, frister og overgangsbestemmelser</h2><article class="changesToParent">Endret ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article><article class="legalArticle" data-lovdata-URL="SF/forskrift/2013-10-21-1241/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Denne forskriften trer i kraft straks.</article></article><article class="legalArticle" data-lovdata-URL="SF/forskrift/2013-10-21-1241/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Frister for oppfyllelse av enkeltbestemmelser</span></h3><article class="legalP" id="kapittel-6-paragraf-2-ledd-1">Pliktene som fremgår av § 4-5 og § 7-16 skal være oppfylt innen 30. juni 2014.</article></article><article class="legalArticle" data-lovdata-URL="SF/forskrift/2013-10-21-1241/§22" data-name="§22" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Prioritetsfunksjon for linjesvitsjet telefonforbindelse</span></h3><article class="legalP" id="kapittel-6-paragraf-3-ledd-1">Mobiltilbyder som tilbyr linjesvitsjet telefonforbindelse kan for denne tjenesten videreføre prioritetsfunksjon til 15. september 2024.</article><article class="changesToParent">Tilføyd ved forskrift <a href="forskrift/2022-12-23-2505">23 des 2022 nr. 2505</a> (i kraft 15 sep 2023).</article></article></section></main></body></html>