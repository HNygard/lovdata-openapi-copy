<!DOCTYPE html><html lang="no"><head><title>Forskrift om åpning for fiske etter anadrome laksefisk (åpningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-20-736</dd><dt class="dokid">DokumentID</dt><dd class="dokid">SF/forskrift/2003-06-20-736</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for naturforvaltning</li></ul></dd><dt class="publishedIn">Publisert i</dt><dd class="publishedIn">I 2003 hefte 9</dd><dt class="dateInForce">I kraft fra</dt><dd class="dateInForce">2003-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-10-08-2958">forskrift/2021-10-08-2958</a> fra 2021-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1992-11-27-877">forskrift/1992-11-27-877</a></li><li><a href="forskrift/1975-12-19-8590">forskrift/1975-12-19-8590</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-05-15-47/§2">lov/1992-05-15-47/§2</a></li><li><a href="lov/1992-05-15-47/§33">lov/1992-05-15-47/§33</a></li></ul></dd><dt class="dateOfPublication">Kunngjort</dt><dd class="dateOfPublication">2003-06-24</dd><dt class="titleShort">Korttittel</dt><dd class="titleShort">Forskrift om åpning for anadromt laksefiske</dd><dt class="title">Tittel</dt><dd class="title">Forskrift om åpning for fiske etter anadrome laksefisk (åpningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. juni 2003 med hjemmel i <a href="lov/1992-05-15-47">lov av 15. mai 1992 nr. 47</a> om laksefisk og innlandsfisk m.v. <a href="lov/1992-05-15-47/§2">§ 2</a> og <a href="lov/1992-05-15-47/§33">§ 33</a>. Fremmet av Miljøverndepartementet. <br /><strong>Endret</strong> ved <a href="forskrift/2013-03-15-284">forskrifter 15 mars 2013 nr. 284</a>, <a href="forskrift/2013-10-10-1216">10 okt 2013 nr. 1216</a>, <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</dd><dt class="refid">RefID</dt><dd class="refid">forskrift/2003-06-20-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om åpning for fiske etter anadrome laksefisk (åpningsforskriften)</a><ul class="tocSubUl"><li><a href="#paragraf-1">§ 1. Fiske i sjø</a></li><li><a href="#paragraf-2">§ 2. Fiske i vassdrag</a></li><li><a href="#paragraf-3">§ 3. Minstemål</a></li><li><a href="#paragraf-4">§ 4. Tillatelse til fiske med andre redskaper</a></li><li><a href="#paragraf-5">§ 5. Definisjon av redskaper til fangst av anadrome laksefisk</a></li><li><a href="#paragraf-6">§ 6. Områder med fiskeforbud for fiske etter laks</a></li><li><a href="#paragraf-7">§ 7. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-06-20-736" id="dokument"><h1>Forskrift om åpning for fiske etter anadrome laksefisk (åpningsforskriften)</h1><article class="legalArticle" data-lovdata-URL="SF/forskrift/2003-06-20-736/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fiske i sjø</span></h2><article class="legalP" id="paragraf-1-ledd-1">I sjøen er fiske etter anadrome laksefisk bare tillatt med stang, håndsnøre, laksedorg, oter, kilenot, krokgarn og lakseverp til de tider og på de steder som er fastsatt av Miljødirektoratet. Miljødirektoratet kan fastsette bestemmelser om fangstkvantum.</article><article class="legalP" id="paragraf-1-ledd-2">Fiske i sjøen med faststående bundne redskaper kan bare utøves på eller i direkte tilknytning til grunn som eies eller leies av fiskeren.</article><article class="changesToParent">Endret ved <a href="forskrift/2013-03-15-284">forskrift 15 mars 2013 nr. 284</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2003-06-20-736/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fiske i vassdrag</span></h2><article class="legalP" id="paragraf-2-ledd-1">I vassdrag er fiske etter anadrome laksefisk bare tillatt med stang og håndsnøre til de tider og i de vassdrag eller deler av vassdrag som er fastsatt av Miljødirektoratet. Miljødirektoratet kan fastsette bestemmelser om fangstkvantum.</article><article class="legalP" id="paragraf-2-ledd-2">I grensevassdrag gjelder de regler som er fastsatt i henhold til avtale med vedkommende stat.</article><article class="changesToParent">Endret ved <a href="forskrift/2013-10-10-1216">forskrift 10 okt 2013 nr. 1216</a> (i kraft 15 okt 2013).</article></article><article class="legalArticle" data-lovdata-URL="SF/forskrift/2003-06-20-736/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Minstemål</span></h2><article class="legalP" id="paragraf-3-ledd-1">Det er bare tillatt å fange anadrome laksefisk som er minst 35 centimeter. I Nordland, Troms og Finnmark er det likevel tillatt å fange sjøørret og sjørøye som er minst 30 centimeter.</article></article><article class="legalArticle" data-lovdata-URL="SF/forskrift/2003-06-20-736/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tillatelse til fiske med andre redskaper</span></h2><article class="legalP" id="paragraf-4-ledd-1">I vassdrag, deler av vassdrag eller sjøområder med stort innslag av rømt oppdrettsfisk kan Miljødirektoratet i forskrift eller statsforvalteren i enkelttilfeller tillate fiske med andre redskaper enn de som følger av denne forskrift.</article><article class="legalP" id="paragraf-4-ledd-2">I andre tilfeller kan Miljødirektoratet tillate fiske med andre redskaper dersom særlige forhold tilsier dette.</article><article class="changesToParent">Endret ved forskrifter <a href="forskrift/2013-03-15-284">15 mars 2013 nr. 284</a> (i kraft 1 juli 2013), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</article></article><article class="legalArticle" data-lovdata-URL="SF/forskrift/2003-06-20-736/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Definisjon av redskaper til fangst av anadrome laksefisk</span></h2><article class="legalP" id="paragraf-5-ledd-1">Redskap til fangst av anadrome laksefisk skal være utformet og brukes slik Miljødirektoratet fastsetter i forskrift.</article><article class="changesToParent">Endret ved <a href="forskrift/2013-03-15-284">forskrift 15 mars 2013 nr. 284</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2003-06-20-736/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Områder med fiskeforbud for fiske etter laks</span></h2><article class="legalP" id="paragraf-6-ledd-1">Det er forbudt for norske statsborgere, personer som er bosatt i Norge og norske selskaper og andre sammenslutninger å fiske laks i området utenfor 12 nautiske mil fra den enkelte kyststats grunnlinje nord for 36° nordlig bredde.</article><article class="legalP" id="paragraf-6-ledd-2">Forbudet gjelder ikke fiske som skjer i henhold til bestemmelser gitt av Den nordatlantiske laksevernorganisasjonen (NASCO).</article></article><article class="legalArticle" data-lovdata-URL="SF/forskrift/2003-06-20-736/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften trer i kraft 1. juli 2003. Fra samme tid oppheves <a href="forskrift/1992-11-27-877">kgl.res. av 27. november 1992 nr. 877</a> om åpning for fiske etter anadrome laksefisk, og <a href="forskrift/1975-12-19-8590">kgl.res. av 19. desember 1975 nr. 8590</a> om forbud mot fiske etter laks for norske fiskere i det nord-vestlige og nord-østlige Atlanterhav.</article></article></main></body></html>