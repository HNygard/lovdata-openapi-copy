<!DOCTYPE html><html lang="no"><head><title>Forskrift om dverggås (Anser erythropus) som prioritert art</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-20-518</dd><dt class="dokid">DokumentID</dt><dd class="dokid">SF/forskrift/2011-05-20-518</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for naturforvaltning</li></ul></dd><dt class="publishedIn">Publisert i</dt><dd class="publishedIn">I 2011 hefte 5</dd><dt class="dateInForce">I kraft fra</dt><dd class="dateInForce">2011-05-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-03-15-284">forskrift/2013-03-15-284</a> fra 2013-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-100/§23">lov/2009-06-19-100/§23</a></li><li><a href="lov/2009-06-19-100/§24">lov/2009-06-19-100/§24</a></li><li><a href="lov/2009-06-19-100/§62">lov/2009-06-19-100/§62</a></li></ul></dd><dt class="dateOfPublication">Kunngjort</dt><dd class="dateOfPublication">2011-05-24 15:25</dd><dt class="titleShort">Korttittel</dt><dd class="titleShort">Forskrift om dverggås som prioritert art</dd><dt class="title">Tittel</dt><dd class="title">Forskrift om dverggås (Anser erythropus) som prioritert art</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. mai 2011 med hjemmel i <a href="lov/2009-06-19-100">lov 19. juni 2009 nr. 100</a> om forvaltning av naturens mangfold (naturmangfoldloven) <a href="lov/2009-06-19-100/§23">§ 23</a>, <a href="lov/2009-06-19-100/§24">§ 24</a> og <a href="lov/2009-06-19-100/§62">§ 62</a>. Fremmet av Miljøverndepartementet. <br /><strong>Endret</strong> ved <a href="forskrift/2013-03-15-284">forskrift 15 mars 2013 nr. 284</a>.</dd><dt class="refid">RefID</dt><dd class="refid">forskrift/2011-05-20-518</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om dverggås (Anser erythropus) som prioritert art</a><ul class="tocSubUl"><li><a href="#paragraf-1">§ 1. Dverggås som prioritert art</a></li><li><a href="#paragraf-2">§ 2. Formål</a></li><li><a href="#paragraf-3">§ 3. Forbud mot uttak, skade og ødeleggelse</a></li><li><a href="#paragraf-4">§ 4. Artens økologiske funksjonsområder</a></li><li><a href="#paragraf-5">§ 5. Handlingsplan</a></li><li><a href="#paragraf-6">§ 6. Skjøtsel</a></li><li><a href="#paragraf-7">§ 7. Forvaltningsmyndighet</a></li><li><a href="#paragraf-8">§ 8. Dispensasjon</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-05-20-518" id="dokument"><h1>Forskrift om dverggås (Anser erythropus) som prioritert art</h1><article class="legalArticle" data-lovdata-URL="SF/forskrift/2011-05-20-518/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Dverggås som prioritert art</span></h2><article class="legalP" id="paragraf-1-ledd-1">Dverggås (<i>Anser erythropus</i>) utpekes som prioritert art.</article></article><article class="legalArticle" data-lovdata-URL="SF/forskrift/2011-05-20-518/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med forskriften er å ivareta dverggås i samsvar med forvaltningsmålet for arter i <a href="lov/2009-06-19-100/§5">naturmangfoldloven § 5</a> første ledd.</article></article><article class="legalArticle" data-lovdata-URL="SF/forskrift/2011-05-20-518/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot uttak, skade og ødeleggelse</span></h2><article class="legalP" id="paragraf-3-ledd-1">Enhver form for uttak, skade eller ødeleggelse av dverggås, herunder egg, og dens reir, er forbudt. Som ødeleggelse regnes alle handlinger som er egnet til å skade, forstyrre eller på annen måte forringe individer av arten.</article></article><article class="legalArticle" data-lovdata-URL="SF/forskrift/2011-05-20-518/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Artens økologiske funksjonsområder</span></h2><article class="legalP" id="paragraf-4-ledd-1">Som økologiske funksjonsområder for dverggås regnes i forskriften hekkeområder, myteområder og rasteområder, unntatt slike områder i sjø og hekke- og myteområdet i Iesjávri-området og rasteområdet i Indre Porsangerfjord.</article><article class="legalP" id="paragraf-4-ledd-2">I de økologiske funksjonsområdene for dverggås er bruk som tar hensyn til dverggåsas hekkeområder, myteområder og rasteområder tillatt. Annen bruk er ikke tillatt. Med unntak av de handlinger som er nevnt i tredje ledd, kan forvaltningsmyndigheten inngå avtale med grunneier eller rettighetshaver om hvilke handlinger som skal være tillatt, og hvilke som ikke skal være tillatt. Forbudet etter annet punktum gjelder ikke for handlinger som er regulert i avtalen.</article><article class="legalP" id="paragraf-4-ledd-3">Oppføring av bygninger, anlegg, gjerder, andre varige eller midlertidige innretninger, bygging av veier, drenering eller annen form for tørrlegging, uttak, oppfylling og lagring av masse, er forbudt.</article><article class="legalP" id="paragraf-4-ledd-4">I økologiske funksjonsområder for dverggås gjelder i tillegg følgende bestemmelser i rasteområder som benyttes om våren i periodene f.o.m. 1. mai t.o.m. 15. juni, og i rasteområder som benyttes om høsten f.o.m. 10. august t.o.m. 15. september, og i hekke- og myteområder f.o.m. 1. mai t.o.m. 31. august:<ol class="defaultList" type="a"><li data-name="a." value="1"><article class="listArticle" id="paragraf-4-ledd-4-punkt-1"><article class="legalP" id="paragraf-4-ledd-4-punkt-1-ledd-1">All ferdsel er forbudt, herunder ilandstigning på øyer.</article></article></li><li data-name="b." value="2"><article class="listArticle" id="paragraf-4-ledd-4-punkt-2"><article class="legalP" id="paragraf-4-ledd-4-punkt-2-ledd-1">All motorisert ferdsel til lands og til vanns er forbudt, herunder starting og landing av luftfartøy.</article></article></li></ol></article><article class="legalP" id="paragraf-4-ledd-5">Dersom bestemmelsene i annet, tredje eller fjerde ledd medfører en vesentlig vanskeliggjøring av igangværende bruk og et vesentlig tap, kan grunneier kreve at området vernes etter <a href="lov/2009-06-19-100/kapv">naturmangfoldloven kapittel V</a> eller at det gjøres unntak fra prioriteringen for de aktuelle områdene etter <a href="forskrift/2011-05-20-518/§8">§ 8</a>.</article><article class="legalP" id="paragraf-4-ledd-6">Dersom det planlegges inngrep i et økologisk funksjonsområde for dverggås, kan forvaltningsmyndigheten kreve at følgene av det planlagte inngrepet for denne arten klarlegges, i samsvar med <a href="lov/2009-06-19-100/§24">naturmangfoldloven § 24</a> første ledd bokstav c.</article><article class="legalP" id="paragraf-4-ledd-7">Ved vedtak etter annet lovverk, skal hensynet til arten og dens økologiske funksjonsområder ivaretas i samsvar med denne forskriften.</article></article><article class="legalArticle" data-lovdata-URL="SF/forskrift/2011-05-20-518/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Handlingsplan</span></h2><article class="legalP" id="paragraf-5-ledd-1">Det skal utarbeides en handlingsplan med nærmere retningslinjer for forvaltning, skjøtsel eller andre typer tiltak som er nødvendige for å ta vare på artens økologiske funksjonsområder.</article></article><article class="legalArticle" data-lovdata-URL="SF/forskrift/2011-05-20-518/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skjøtsel</span></h2><article class="legalP" id="paragraf-6-ledd-1">Forvaltningsmyndigheten, eller den forvaltningsmyndigheten har inngått avtale med, fortrinnsvis grunneier, kan iverksette tiltak i samsvar med <a href="lov/2009-06-19-100/§47">naturmangfoldloven § 47</a>, jf. <a href="lov/2009-06-19-100/§24">§ 24</a> annet ledd, for å opprettholde eller oppnå den natur- eller kulturtilstanden som er nødvendig for å sikre bevaring av arten.</article></article><article class="legalArticle" data-lovdata-URL="SF/forskrift/2011-05-20-518/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forvaltningsmyndighet</span></h2><article class="legalP" id="paragraf-7-ledd-1">Miljødirektoratet er forvaltningsmyndighet etter forskriften.</article><article class="changesToParent">Endret ved <a href="forskrift/2013-03-15-284">forskrift 15 mars 2013 nr. 284</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2011-05-20-518/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Miljødirektoratet kan, etter søknad, gjøre unntak fra forbudene i <a href="forskrift/2011-05-20-518/§3">§ 3</a>, <a href="forskrift/2011-05-20-518/§4">§ 4</a> annet ledd annet punktum, <a href="forskrift/2011-05-20-518/§4">§ 4</a> tredje ledd og <a href="forskrift/2011-05-20-518/§4">§ 4</a> fjerde ledd, i samsvar med <a href="lov/2009-06-19-100/§24">naturmangfoldloven § 24</a> femte ledd.</article><article class="legalP" id="paragraf-8-ledd-2">Ved søknad om dispensasjon fra forskriften, kan forvaltningsorganet kreve at følgene av det planlagte tiltaket for arten klarlegges, i samsvar med <a href="lov/2009-06-19-100/§24">naturmangfoldloven § 24</a> første ledd bokstav c.</article><article class="changesToParent">Endret ved <a href="forskrift/2013-03-15-284">forskrift 15 mars 2013 nr. 284</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2011-05-20-518/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article></main></body></html>