<!DOCTYPE html><html lang="nb"><head><title>Forskrift om nasjonal løsning for tilgjengeliggjøring av helsedata</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-11-48</dd><dt class="dokid">DokumentID</dt><dd class="dokid">SF/forskrift/2023-01-11-48</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-11</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-21-2281">forskrift/2023-12-21-2281</a> fra 2024-01-01</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§29">lov/1999-07-02-64/§29</a></li><li><a href="lov/2014-06-20-43/§19e">lov/2014-06-20-43/§19e</a></li><li><a href="lov/2014-06-20-43/§20">lov/2014-06-20-43/§20</a></li></ul></dd><dt class="dateOfPublication">Kunngjort</dt><dd class="dateOfPublication">2023-01-17 14:35</dd><dt class="title">Tittel</dt><dd class="title">Forskrift om nasjonal løsning for tilgjengeliggjøring av helsedata</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 11. januar 2023 med hjemmel i <a href="lov/1999-07-02-64/§29">lov 2. juli 1999 nr. 64 om helsepersonell m.v. (helsepersonelloven) § 29</a> sjette ledd og <a href="lov/2014-06-20-43/§19e">lov 20. juni 2014 nr. 43 om helseregistre og behandling av helseopplysninger (helseregisterloven) § 19e</a> femte ledd og <a href="lov/2014-06-20-43/§20">§ 20</a>. <br /> <strong>Endret</strong> ved forskrifter <a href="forskrift/2023-03-07-307">7 mars 2023 nr. 307</a> (i kraft 15 mars 2023), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</dd><dt class="refid">RefID</dt><dd class="refid">forskrift/2023-01-11-48</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om nasjonal løsning for tilgjengeliggjøring av helsedata</a><ul class="tocSubUl"><li><a href="#paragraf-1">§ 1. Etablering av en nasjonal løsning</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Helseregistre som kan inkluderes i løsningen</a></li><li><a href="#paragraf-4">§ 4. Avgjørelser om tilgjengeliggjøring</a></li><li><a href="#paragraf-5">§ 5. Sammenstillinger</a></li><li><a href="#paragraf-6">§ 6. Saker som krever forskningsetisk forhåndsgodkjenning</a></li><li><a href="#paragraf-7">§ 7. Dispensasjon fra taushetsplikten</a></li><li><a href="#paragraf-8">§ 8. Betaling for tilgjengeliggjøring av opplysninger</a></li><li><a href="#paragraf-9">§ 9. Klage på Folkehelseinstituttets og Helsedirektoratets avgjørelser</a></li><li><a href="#paragraf-10">§ 10. Plikter for registerforvalterne</a></li><li><a href="#paragraf-11">§ 11. Overgangsregler</a></li><li><a href="#paragraf-12">§ 12. Ikrafttredelse</a></li><li><a href="#kapittel-1">Helseregistre som er inkludert i løsningen</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-01-11-48" id="dokument"><h1>Forskrift om nasjonal løsning for tilgjengeliggjøring av helsedata</h1><article class="legalArticle" data-lovdata-URL="SF/forskrift/2023-01-11-48/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Etablering av en nasjonal løsning</span></h2><article class="legalP" id="paragraf-1-ledd-1">Departementet kan etablere en nasjonal organisatorisk løsning for tilgjengeliggjøring av helsedata fra helseregistre, jf. <a href="lov/2014-06-20-43/§20">helseregisterloven § 20</a> (Helsedataservice).</article><article class="legalP" id="paragraf-1-ledd-2">Løsningen skal gjelde tilgjengeliggjøring av helsedata til bruk i statistikk, helseanalyser, forskning, kvalitetsforbedring, planlegging, styring og beredskap.</article><article class="legalP" id="paragraf-1-ledd-3">Løsningen skal forvaltes av Folkehelseinstituttet, som blant annet skal<ol class="defaultList" type="a"><li data-name="a." value="1"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">motta, behandle og koordinere søknader om tilgjengeliggjøring</article></article></li><li data-name="b." value="2"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">gi informasjon og veiledning til databrukere</article></article></li><li data-name="c." value="3"><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">sørge for tjenester for databrukere</article></article></li><li data-name="d." value="4"><article class="listArticle" id="paragraf-1-ledd-3-punkt-4"><article class="legalP" id="paragraf-1-ledd-3-punkt-4-ledd-1">sørge for fellestjenester for registerforvaltere knyttet til behandling av søknader om tilgjengeliggjøring fra registrene.</article></article></li></ol></article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften gjelder følgende definisjoner:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>helsedata:</i> direkte og indirekte identifiserbare helseopplysninger, jf. <a href="lov/2014-06-20-43/§2">helseregisterloven § 2</a> bokstav a, og anonyme opplysninger om folks helse</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>databruker:</i> søker eller mottaker av helsedata som er eller skal bli tilgjengeliggjort etter denne forskriften <a href="forskrift/2023-01-11-48/§4">§ 4</a></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>registerforvalter:</i> dataansvarlig for behandlingen av opplysninger i et helseregister.</article></article></li></ol></article></article><article class="legalArticle" data-lovdata-URL="SF/forskrift/2023-01-11-48/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Helseregistre som kan inkluderes i løsningen</span></h2><article class="legalP" id="paragraf-3-ledd-1">Folkehelseinstituttet kan beslutte at følgende helseregistre skal inkluderes i løsningen<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Dødsårsaksregisteret</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Kreftregisteret</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Medisinsk fødselsregister</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Meldingssystem for smittsomme sykdommer (MSIS)</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Nasjonalt vaksinasjonsregister (SYSVAK)</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Norsk pasientregister (NPR)</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Nasjonalt register over hjerte- og karlidelser</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">System for bivirkningsrapportering</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">Kommunalt pasient- og brukerregister (KPR)</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">Legemiddelregisteret</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">Helsearkivregisteret</article></article></li><li data-name="l." value="12"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1">medisinske kvalitetsregistre som har nasjonal status og er hjemlet i <a href="forskrift/2019-06-21-789">forskrift om medisinske kvalitetsregistre</a></article></article></li><li data-name="m." value="13"><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1">befolkningsbaserte helseundersøkelser som Folkehelseinstituttet er dataansvarlig for</article></article></li><li data-name="n." value="14"><article class="listArticle" id="paragraf-3-ledd-1-punkt-14"><article class="legalP" id="paragraf-3-ledd-1-punkt-14-ledd-1">beredskapsregistre etablert med hjemmel i <a href="lov/2000-06-23-56/§2-4">helseberedskapsloven § 2-4</a>.</article></article></li></ol></article><article class="legalP" id="paragraf-3-ledd-2">Før det fattes beslutning etter første ledd skal Folkehelseinstituttet rådføre seg med registerforvalteren for det aktuelle registeret. Hvilke registre som Folkehelseinstituttet har besluttet å inkludere skal fremgå av vedlegg til denne forskriften.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avgjørelser om tilgjengeliggjøring</span></h2><article class="legalP" id="paragraf-4-ledd-1">Folkehelseinstituttet kan etter søknad ta avgjørelser om tilgjengeliggjøring av helsedata fra helseregistre som er besluttet inkludert etter <a href="forskrift/2023-01-11-48/§3">§ 3</a>.</article><article class="legalP" id="paragraf-4-ledd-2">Helsedata skal tilgjengeliggjøres i samsvar med <a href="lov/2014-06-20-43/§19">helseregisterloven § 19</a> tredje og fjerde ledd og <a href="lov/2014-06-20-43/§19a">§ 19a</a>, <a href="lov/2014-06-20-43/§19b">§ 19b</a>, <a href="lov/2014-06-20-43/§19c">§ 19c</a> og <a href="lov/2014-06-20-43/§19f">§ 19f</a>. Dataene skal tilgjengeliggjøres for databrukeren som anonyme opplysninger eller i en lukket og sikker analyseinfrastruktur. Direkte og indirekte personidentifiserbare helseopplysninger kan likevel tilgjengeliggjøres på andre måter dersom det er nødvendig for å oppnå formålet databrukeren har oppgitt i søknaden til Folkehelseinstituttet.</article><article class="legalP" id="paragraf-4-ledd-3">Dersom tilgjengeliggjøringen krever særlig kjennskap til opplysningene i eller fra et helseregister, skal Folkehelseinstituttet rådføre seg med registerforvalteren for det aktuelle registeret.</article><article class="legalP" id="paragraf-4-ledd-4">Folkehelseinstituttet kan sette vilkår for tilgjengeliggjøring av helseopplysninger dersom det er nødvendig for å verne den registrertes grunnleggende rettigheter og interesser, jf. <a href="lov/2014-06-20-43/§19a">helseregisterloven § 19 a</a> fjerde ledd. Dette kan omfatte krav om sletting, plikt til å gi informasjon til de registrerte eller andre egnede tiltak. Folkehelseinstituttet kan også bestemme at registerforvalteren skal treffe avgjørelse om hvilke opplysninger fra registeret som skal tilgjengeliggjøres.</article><article class="legalP" id="paragraf-4-ledd-5">Folkehelseinstituttet kan bestemme hvordan søknader skal utformes, og at det skal benyttes bestemte prosedyrer.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sammenstillinger</span></h2><article class="legalP" id="paragraf-5-ledd-1">Sammenstillinger av opplysninger i registre som er besluttet inkludert i løsningen etter <a href="forskrift/2023-01-11-48/§3">§ 3</a>, og opplysninger i behandlingsrettede helseregistre eller andre helseregistre, skal gjennomføres av databrukeren eller av den registerforvalteren som Folkehelseinstituttet peker ut. Folkehelseinstituttet fastsetter hvordan sammenstillingen skal skje. Sammenstillingen kan gjennomføres på grunnlag av datafiler der særskilte løpenumre er tildelt av Folkehelseinstituttet.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Saker som krever forskningsetisk forhåndsgodkjenning</span></h2><article class="legalP" id="paragraf-6-ledd-1">I saker der Folkehelseinstituttet kan ta avgjørelser etter <a href="forskrift/2023-01-11-48/§4">§ 4</a>, og som krever forhåndsgodkjenning fra regionale komiteer for medisinsk og helsefaglig forskningsetikk etter <a href="lov/2008-06-20-44/§33">helseforskningsloven § 33</a>, kan Folkehelseinstituttet motta, koordinere og videresende søknaden om forhåndsgodkjenning.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon fra taushetsplikten</span></h2><article class="legalP" id="paragraf-7-ledd-1">Folkehelseinstituttet kan fatte vedtak etter <a href="lov/2014-06-20-43/§19e">helseregisterloven § 19e</a> og <a href="lov/1999-07-02-64/§29">helsepersonelloven § 29</a> om dispensasjon fra taushetsplikten for tilgjengeliggjøring av helseopplysninger. Myndigheten gjelder opplysninger fra registre som er besluttet inkludert i løsningen etter <a href="forskrift/2023-01-11-48/§3">§ 3</a> eller som skal sammenstilles med opplysninger fra slike registre. Dersom vedtaket krever særlig kjennskap til opplysningene i eller fra et helseregister, skal Folkehelseinstituttet rådføre seg med registerforvalteren for det aktuelle registeret.</article><article class="legalP" id="paragraf-7-ledd-2">Søknader etter første ledd fra Folkehelseinstituttet, behandles av Helsedirektoratet.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Betaling for tilgjengeliggjøring av opplysninger</span></h2><article class="legalP" id="paragraf-8-ledd-1">Folkehelseinstituttet kan kreve betaling fra databrukere for tjenester og for tilgjengeliggjøring av helsedata etter <a href="forskrift/2023-01-11-48/§4">§ 4</a> og <a href="forskrift/2023-01-11-48/§7">§ 7</a>. Folkehelseinstituttet kan etter avtale også fakturere brukerne for kostnadene ved tilgjengeliggjøring av data fra registrene på vegne av registerforvalterne</article><article class="legalP" id="paragraf-8-ledd-2">Betalingen kan kun dekke de faktiske kostnadene knyttet til saksbehandling av databrukerens søknad og til forvaltning av løsningen. Den kan fastsettes i form av stykkpriser, standardiserte satser, timepriser og abonnementsløsninger med prisreduksjoner.</article><article class="legalP" id="paragraf-8-ledd-3">Priser og informasjon om beregningsgrunnlag skal være offentlig tilgjengelig. Det skal gis varsel i rimelig tid ved endringer av priser.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage på Folkehelseinstituttets og Helsedirektoratets avgjørelser</span></h2><article class="legalP" id="paragraf-9-ledd-1">Databrukeren kan klage på Folkehelseinstituttets avgjørelser om tilgjengeliggjøring etter <a href="forskrift/2023-01-11-48/§4">§ 4</a> og <a href="forskrift/2023-01-11-48/§5">§ 5</a> og Folkehelseinstituttets og Helsedirektoratets vedtak om dispensasjon fra taushetsplikten etter <a href="forskrift/2023-01-11-48/§7">§ 7</a>. Klagen behandles av Nasjonalt klageorgan for helsetjenesten (Helseklage). For klagesaksbehandlingen gjelder reglene i <a href="lov/1967-02-10/§29">forvaltningsloven § 29</a> til <a href="lov/1967-02-10/§34">§ 34</a> og <a href="lov/1967-02-10/§36">§ 36</a> tilsvarende.</article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Plikter for registerforvalterne</span></h2><article class="legalP" id="paragraf-10-ledd-1">Registerforvalterne skal tilgjengeliggjøre helsedata fra registeret i samsvar med Folkehelseinstituttets avgjørelser etter <a href="forskrift/2023-01-11-48/§4">§ 4</a> og <a href="forskrift/2023-01-11-48/§5">§ 5</a>.</article><article class="legalP" id="paragraf-10-ledd-2">Helsedata fra helseregistre som er besluttet inkludert i løsningen etter <a href="forskrift/2023-01-11-48/§3">§ 3</a>, kan bare tilgjengeliggjøres av registerforvalteren etter avgjørelser fra Folkehelseinstituttet. Dette gjelder også tilgjengeliggjøring innenfor registerforvalterens virksomhet.</article><article class="legalP" id="paragraf-10-ledd-3">Andre ledd gjelder ikke for<ol class="defaultList" type="a"><li data-name="a." value="1"><article class="listArticle" id="paragraf-10-ledd-3-punkt-1"><article class="legalP" id="paragraf-10-ledd-3-punkt-1-ledd-1">data som skal brukes av registerforvalteren selv eller av offentlige virksomheter til statistikk, analyse, kvalitetsforbedring, planlegging, styring eller beredskap for å ivareta oppgaver i henhold til lov, forskrift eller instruks</article></article></li><li data-name="b." value="2"><article class="listArticle" id="paragraf-10-ledd-3-punkt-2"><article class="legalP" id="paragraf-10-ledd-3-punkt-2-ledd-1">data som registerforvalteren selv skal bruke til forskning som krever forhåndsgodkjenning fra regionale komiteer for medisinsk og helsefaglig forskningsetikk etter <a href="lov/2008-06-20-44/§33">helseforskningsloven § 33</a>, og som ikke skal sammenstilles med data fra andre registre.</article></article></li></ol></article><article class="changesToParent">Endret ved forskrift <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-01-11-48/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overgangsregler</span></h2><article class="legalP" id="paragraf-11-ledd-1">Forskriften <a href="forskrift/2023-01-11-48/§10/ledd/2">§ 10</a> andre ledd, gjelder ikke for søknader om tilgjengeliggjøring som har kommet til registerforvalteren før Direktoratet for e-helse har avgjørelsesmyndighet etter <a href="forskrift/2023-01-11-48/§4/ledd/1">§ 4</a> første ledd. Slike søknader kan overføres til direktoratet etter avtale mellom registerforvalteren og direktoratet.</article></article><article class="legalArticle" data-lovdata-URL="SF/forskrift/2023-01-11-48/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="SF/forskrift/2023-01-11-48/KAPITTEL_1"><h2>Helseregistre som er inkludert i løsningen</h2><ol class="defaultList" type="a"><li data-name="a." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Dødsårsaksregisteret</article></article></li><li data-name="b." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Kreftregisteret</article></article></li><li data-name="c." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Medisinsk fødselsregister</article></article></li><li data-name="d." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Meldingssystem for smittsomme sykdommer (MSIS)</article></article></li><li data-name="e." value="5"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">System for vaksinasjonskontroll (SYSVAK)</article></article></li><li data-name="f." value="6"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Norsk pasientregister (NPR)</article></article></li><li data-name="g." value="7"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">Nasjonalt register over hjerte- og karlidelser</article></article></li><li data-name="h." value="8"><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">System for bivirkningsrapportering</article></article></li><li data-name="i." value="9"><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1">Kommunalt pasient- og brukerregister (KPR)</article></article></li><li data-name="j." value="10"><article class="listArticle" id="kapittel-1-punkt-10"><article class="legalP" id="kapittel-1-punkt-10-ledd-1">Legemiddelregisteret</article></article></li><li data-name="k." value="11"><article class="listArticle" id="kapittel-1-punkt-11"><article class="legalP" id="kapittel-1-punkt-11-ledd-1">Helsearkivregisteret.</article></article></li></ol><article class="changesToParent">Endret ved forskrift <a href="forskrift/2023-03-07-307">7 mars 2023 nr. 307</a> (i kraft 15 mars 2023).</article></section></main></body></html>