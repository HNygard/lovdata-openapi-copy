<!DOCTYPE html><html lang="no"><head><title>Forskrift om midlertidig kompensasjonsordning i forbindelse med avlysning, stenging eller utsettelse av kulturarrangementer planlagt avholdt i september 2020 som følge av covid-19-utbruddet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-04-2250</dd><dt class="dokid">DokumentID</dt><dd class="dokid">SF/forskrift/2020-11-04-2250</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for medier og kunst</li></ul></dd><dt class="dateInForce">I kraft fra</dt><dd class="dateInForce">2020-11-04</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-03-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-03-02-589">forskrift/2021-03-02-589</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-11-06 18:20</dd><dt class="titleShort">Korttittel</dt><dd class="titleShort">Forskrift om midl. kompensasjonsordning i forbindelse med avlysning, stenging eller utsettelse av kulturarrangementer planlagt avholdt i september 2020 som følge av covid-19-utbruddet</dd><dt class="title">Tittel</dt><dd class="title">Forskrift om midlertidig kompensasjonsordning i forbindelse med avlysning, stenging eller utsettelse av kulturarrangementer planlagt avholdt i september 2020 som følge av covid-19-utbruddet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 4. november 2020 til gjennomføring av Stortingets budsjettvedtak 9. oktober 2020. <br /> <strong>Endret</strong> ved forskrifter <a href="forskrift/2020-11-27-2498">27 nov 2020 nr. 2498</a>, <a href="forskrift/2020-12-18-3028">18 des 2020 nr. 3028</a>, <a href="forskrift/2021-03-02-589">2 mars 2021 nr. 589</a>.</dd><dt class="refid">RefID</dt><dd class="refid">forskrift/2020-11-04-2250</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midlertidig kompensasjonsordning i forbindelse med avlysning, stenging eller utsettelse av kulturarrangementer planlagt avholdt i september 2020 som følge av covid-19-utbruddet</a><ul class="tocSubUl"><li><a href="#kapittel-1" data-child-interval="§ 1">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li></ul></li><li><a href="#kapittel-2" data-child-interval="§§ 2 – 4">Kapittel 2. Kompensasjon til arrangører</a><ul class="tocSubUl"><li><a href="#kapittel-2-paragraf-1">§ 2. Generelle vilkår</a></li><li><a href="#kapittel-2-paragraf-2">§ 3. Hvilke tap eller utgifter det kan gis kompensasjon for</a></li><li><a href="#kapittel-2-paragraf-3">§ 4. Tildelingskriterier</a></li></ul></li><li><a href="#kapittel-3" data-child-interval="§§ 5 – 7">Kapittel 3. Kompensasjon til underleverandører</a><ul class="tocSubUl"><li><a href="#kapittel-3-paragraf-1">§ 5. Generelle vilkår</a></li><li><a href="#kapittel-3-paragraf-2">§ 6. Hvilke tap eller utgifter det kan gis kompensasjon for</a></li><li><a href="#kapittel-3-paragraf-3">§ 7. Tildelingskriterier for underleverandører</a></li></ul></li><li><a href="#kapittel-4" data-child-interval="§§ 8 – 12">Kapittel 4. Krav til søknaden, saksbehandlingsregler, kontroll m.m.</a><ul class="tocSubUl"><li><a href="#kapittel-4-paragraf-1">§ 8. Krav til søknaden</a></li><li><a href="#kapittel-4-paragraf-2">§ 9. Saksbehandlingsregler</a></li><li><a href="#kapittel-4-paragraf-3">§ 10. Dokumentasjon</a></li><li><a href="#kapittel-4-paragraf-4">§ 11. Kontroll</a></li><li><a href="#kapittel-4-paragraf-5">§ 12. Tilbakebetaling</a></li></ul></li><li><a href="#kapittel-5" data-child-interval="§ 13">Kapittel 5. Ikrafttredelse</a><ul class="tocSubUl"><li><a href="#kapittel-5-paragraf-1">§ 13. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2020-11-04-2250" id="dokument"><h1>Forskrift om midlertidig kompensasjonsordning i forbindelse med avlysning, stenging eller utsettelse av kulturarrangementer planlagt avholdt i september 2020 som følge av covid-19-utbruddet</h1><section class="section" data-name="kap1" id="kapittel-1" data-lovdata-URL="SF/forskrift/2020-11-04-2250/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2020-11-04-2250/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne ordningen er å kompensere tap og merutgifter i forbindelse med utsettelse eller hel eller delvis avlysning eller stenging av arrangementer i kultursektoren som følge av pålegg gitt av offentlige myndigheter i forbindelse med covid-19-utbruddet.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2020-11-04-2250/KAPITTEL_2"><h2>Kapittel 2. Kompensasjon til arrangører</h2><article class="legalArticle" data-lovdata-URL="SF/forskrift/2020-11-04-2250/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår</span></h3><article class="legalP" id="kapittel-2-paragraf-1-ledd-1">Arrangører som i hovedsak formidler eller gjør kunst og kultur tilgjengelig til allmennheten kan søke om kompensasjon når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Arrangøren har sin hovedvirksomhet i Norge og var registrert i Enhetsregisteret før 1. mai 2020.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Arrangøren har planlagt å avholde kulturarrangement åpent for allmennheten i Norge i september 2020.</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Tapte billettinntekter eller merutgifter etter <a href="forskrift/2020-11-04-2250/§3">§ 3</a> for arrangøren i den gjeldende perioden utgjør minimum 12&#xa0;500 kroner til sammen etter eventuelle avkortninger nevnt i <a href="forskrift/2020-11-04-2250/§4">§ 4</a>.</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Arrangøren er ikke under konkursbehandling.</article></article></li></ol></article><article class="legalP" id="kapittel-2-paragraf-1-ledd-2">Arrangører som mottar 60 prosent eller mer av sine inntekter fra offentlig tilskudd i 2019 eller som er registrert i Frivillighetsregisteret, har ikke rett til kompensasjon etter denne forskriften.</article></article><article class="legalArticle" data-lovdata-URL="SF/forskrift/2020-11-04-2250/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvilke tap eller utgifter det kan gis kompensasjon for</span></h3><article class="legalP" id="kapittel-2-paragraf-2-ledd-1">Det kan gis kompensasjon for netto tapte billettinntekter og merutgifter ved hel eller delvis avlysning eller stenging av kulturarrangementer som nevnt i <a href="forskrift/2020-11-04-2250/§2">§ 2</a> bokstav b som følge av pålegg gitt av offentlige myndigheter i forbindelse med covid-19-utbruddet. Ved utsettelse av kulturarrangement som nevnt i <a href="forskrift/2020-11-04-2250/§2">§ 2</a> bokstav b som følge av pålegg gitt av offentlige myndigheter i forbindelse med covid-19-utbruddet, kan det kun gis kompensasjon for merutgifter.</article><article class="legalP" id="kapittel-2-paragraf-2-ledd-2">Med netto tapte billettinntekter menes differansen mellom arrangørens faktiske billettinntekter for kulturarrangementer avholdt i september 2020 og gjennomsnittet av arrangørens billettinntekter fra kulturarrangementer avholdt i september i 2017–2019. Arrangører som kun har inntekter fra kulturarrangementer i ett eller to av årene i tidsperioden 2017–2019, skal beregne gjennomsnittsinntekter fra disse arrangementene. Kompensasjon beregnes kun ut i fra kulturarrangementer avholdt i Norge som var åpne for allmennheten.</article><article class="legalP" id="kapittel-2-paragraf-2-ledd-3">For arrangører med planlagte kulturarrangementer i 2020 uten tilsvarende eller sammenlignbare kulturarrangementer i foregående år, eller arrangører som har gjort vesentlige endringer i kulturarrangement det søkes kompensasjon for, utgjør netto tapte billettinntekter differansen mellom arrangementets budsjetterte billettinntekter og arrangementets faktiske billettinntekter.</article><article class="legalP" id="kapittel-2-paragraf-2-ledd-4">Tapte billettinntekter og merutgifter som har blitt dekket av offentlig kompensasjon utenfor denne ordningen, kompenseres ikke. Tapte billettinntekter og merutgifter som har blitt dekket eller kan dekkes av arrangørens forsikringsordning eller avtale mv., dekkes heller ikke.</article><article class="legalP" id="kapittel-2-paragraf-2-ledd-5">Med merutgifter som følge av at et kulturarrangement utsettes eller helt eller delvis avlyses eller stenges, menes utgifter som oppstår som en direkte følge av utsettelsen, avlysningen eller stengingen. Utgifter som påløper uavhengig av utsettelse, avlysning eller stenging av kulturarrangementet regnes ikke som merutgifter.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2250/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tildelingskriterier</span></h3><article class="legalP" id="kapittel-2-paragraf-3-ledd-1">Kompensasjon etter <a href="forskrift/2020-11-04-2250/§3">§ 3</a> annet ledd skal sammen med det faktiske resultatet for alle avlyste og stengte kulturarrangementer ikke overstige arrangørens gjennomsnittlige resultat for tilsvarende perioder i 2017–2019. I slike tilfeller vil kompensasjonen bli redusert slik at overskudd etter avlysning eller stengning blir likt gjennomsnittlig overskudd for tilsvarende perioder i 2017–2019. Ved beregning av det faktiske resultatet for avlyste og stengte kulturarrangement skal bortfalte kostnader og kostnader som kompenseres gjennom andre offentlige tilskuddsordninger knyttet til covid-19 trekkes fra.</article><article class="legalP" id="kapittel-2-paragraf-3-ledd-2">Kompensasjon etter <a href="forskrift/2020-11-04-2250/§3">§ 3</a> tredje ledd skal sammen med det faktiske resultatet for alle avlyste og stengte kulturarrangementer ikke overstige arrangørens budsjetterte resultat for 2020. I slike tilfeller vil kompensasjonen bli redusert slik at overskudd etter avlysning eller stengning blir likt budsjettert overskudd. Ved beregning av det faktiske resultatet for avlyste og stengte kulturarrangement skal bortfalte kostnader og kostnader som kompenseres gjennom andre offentlige tilskuddsordninger knyttet til covid-19 trekkes fra.</article><article class="legalP" id="kapittel-2-paragraf-3-ledd-3">Når det søkes om kompensasjon på grunnlag av kulturarrangementenes budsjetterte billettinntekter etter <a href="forskrift/2020-11-04-2250/§3">§ 3</a> tredje ledd, kan kulturarrangementets budsjetterte overskudd bli vurdert opp mot overskudd for lignende kulturarrangementer. Ved større avvik mellom et arrangements budsjetterte overskudd knyttet til billettinntekter og overskudd fra billettinntekter for liknende kulturarrangementer, vil det avvikende beløpet kreves tilbakebetalt med mindre arrangøren kan dokumentere saklig grunn for avviket.</article><article class="legalP" id="kapittel-2-paragraf-3-ledd-4">Det utbetales ikke kompensasjon dersom det innen utbetalingen blir åpnet konkurs hos arrangøren.</article></article></section><section class="section" data-name="kap3" id="kapittel-3" data-lovdata-URL="SF/forskrift/2020-11-04-2250/KAPITTEL_3"><h2>Kapittel 3. Kompensasjon til underleverandører</h2><article class="legalArticle" data-lovdata-URL="SF/forskrift/2020-11-04-2250/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle vilkår</span></h3><article class="legalP" id="kapittel-3-paragraf-1-ledd-1">Underleverandører til kulturarrangement kan søke om kompensasjon når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Underleverandøren har sin hovedvirksomhet i Norge og var registrert i Enhetsregisteret før 1. mai 2020.</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Underleverandøren skulle levert tjenester/innhold til kulturarrangement åpent for allmennheten i Norge i september 2020.</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Underleverandøren har hatt et omsetningsfall på minst 30 prosent i kalendermånedene det søkes tilskudd for september 2020, sammenlignet med tilsvarende måned i 2019.</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Tapte inntekter eller merutgifter etter <a href="forskrift/2020-11-04-2250/§6">§ 6</a> for underleverandøren i den gjeldende perioden utgjør minimum 12&#xa0;500 kroner til sammen etter eventuelle avkortninger nevnt i <a href="forskrift/2020-11-04-2250/§7">§ 7</a>.</article></article></li><li data-name="e." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Underleverandøren er ikke under konkursbehandling.</article></article></li></ol></article><article class="legalP" id="kapittel-3-paragraf-1-ledd-2">Med underleverandør menes aktører innenfor lys, lyd, bilde og rigg, artister, management, booking og filmdistributører som leverer tjenester eller innhold til et kulturarrangement, og aktører som leier ut lokaler der det skal gjennomføres et kulturarrangement.</article><article class="legalP" id="kapittel-3-paragraf-1-ledd-3">Underleverandør som mottar 60 prosent eller mer av sine inntekter fra offentlig tilskudd i 2019 eller som er registrert i Frivillighetsregisteret, har ikke rett til kompensasjon etter denne forskriften.</article></article><article class="legalArticle" data-lovdata-URL="SF/forskrift/2020-11-04-2250/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvilke tap eller utgifter det kan gis kompensasjon for</span></h3><article class="legalP" id="kapittel-3-paragraf-2-ledd-1">Det kan gis kompensasjon for tapte inntekter og merutgifter ved hel eller delvis avlysning eller stenging av kulturarrangementer som nevnt i <a href="forskrift/2020-11-04-2250/§5">§ 5</a> bokstav b som følge av pålegg gitt av offentlige myndigheter i forbindelse med covid-19-utbruddet. Ved utsettelse av kulturarrangementer som nevnt i <a href="forskrift/2020-11-04-2250/§5">§ 5</a> bokstav b som følge av pålegg gitt av offentlige myndigheter i forbindelse med covid-19-utbruddet, kan det kun gis kompensasjon for merutgifter.</article><article class="legalP" id="kapittel-3-paragraf-2-ledd-2">Med tapte inntekter menes differansen mellom underleverandørens faktiske inntekter fra kulturarrangementer i september 2020 og gjennomsnittet av underleverandørens inntekter fra kulturarrangementer i september i 2017–2019. Underleverandører som kun har inntekter fra kulturarrangementer i ett eller to av årene i tidsperioden 2017–2019, skal beregne gjennomsnittsinntekter fra disse arrangementene. Kompensasjon beregnes kun ut i fra kulturarrangementer åpne for allmennheten og avholdt i Norge.</article><article class="legalP" id="kapittel-3-paragraf-2-ledd-3">For underleverandører uten tilsvarende eller sammenlignbare inntekter fra kulturarrangementer i foregående år som har kontrakt på leveranse til kulturarrangementer i september 2020, kan kompensasjonen i stedet beregnes ut fra de kontraktsfestede inntektene som har falt bort i denne perioden.</article><article class="legalP" id="kapittel-3-paragraf-2-ledd-4">Tapte inntekter og merutgifter som har blitt dekket av offentlig kompensasjon utenfor denne ordningen, kompenseres ikke. Tapte inntekter og merutgifter som har blitt dekket eller kan dekkes av underleverandørens forsikringsordning eller avtale mv., dekkes heller ikke.</article><article class="legalP" id="kapittel-3-paragraf-2-ledd-5">Når det søkes om kompensasjon på grunnlag av underleverandørens kontrakter for 2020 etter <a href="forskrift/2020-11-04-2250/§6">§ 6</a> tredje ledd, kan kontraktene bli vurdert opp mot inntekter fra lignende kulturarrangementer. Ved større avvik mellom de kontraktsfestede inntektene og inntekter fra liknende kulturarrangementer, vil det avvikende beløpet kreves tilbakebetalt med mindre underleverandøren kan dokumentere saklig grunn for avviket.</article><article class="legalP" id="kapittel-3-paragraf-2-ledd-6">Med merutgifter menes utgifter som definert i <a href="forskrift/2020-11-04-2250/§3">§ 3</a> siste ledd.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2250/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tildelingskriterier for underleverandører</span></h3><article class="legalP" id="kapittel-3-paragraf-3-ledd-1">Underleverandører kompenseres for inntil 50 prosent av sine tapte inntekter, jf. <a href="forskrift/2020-11-04-2250/§6">§ 6</a>. Maksimal kompensasjon for selvstendig næringsdrivende er kr 432&#xa0;971 på årsbasis, inkludert kompensasjon tildelt under <a href="forskrift/2020-07-16-1568">forskrift 16. juli 2020 nr. 1568</a> om midlertidig kompensasjonsordning i forbindelse med avlysning, stenging eller utsettelse av kulturarrangementer som følge av covid-19-utbruddet.</article><article class="legalP" id="kapittel-3-paragraf-3-ledd-2">For underleverandører som søker på grunnlag av gjennomsnittlige inntekter, jf. <a href="forskrift/2020-11-04-2250/§6">§ 6</a> andre ledd, skal kompensasjonen sammen med underleverandørens faktiske resultat for alle avlyste og stengte kulturarrangementer i perioden ikke overstige underleverandørens gjennomsnittlige resultat fra kulturarrangementer for tilsvarende periode i 2017–2019. I slike tilfeller vil kompensasjonen bli redusert slik at overskudd etter avlysning eller stengning blir likt gjennomsnittlig overskudd for tilsvarende periode i 2017–2019. Ved beregning av det faktiske resultatet for avlyste og stengte kulturarrangement skal bortfalte kostnader og kostnader som kompenseres gjennom andre offentlige tilskuddsordninger knyttet til covid-19 trekkes fra.</article><article class="legalP" id="kapittel-3-paragraf-3-ledd-3">For underleverandører som søker på grunnlag av kontraktsfestede inntekter for 2020, jf. <a href="forskrift/2020-11-04-2250/§6">§ 6</a> tredje ledd, skal kompensasjonen sammen med det faktiske resultatet for alle avlyste og stengte kulturarrangementer ikke overstige underleverandørens budsjetterte overskudd før avlysning eller stenging. I slike tilfeller vil kompensasjonen bli redusert slik at overskudd etter avlysning eller stengning blir likt budsjettert overskudd. Ved beregning av det faktiske resultatet for avlyste og stengte kulturarrangement skal bortfalte kostnader og kostnader som kompenseres gjennom andre offentlige tilskuddsordninger knyttet til covid-19 trekkes fra.</article><article class="legalP" id="kapittel-3-paragraf-3-ledd-4">Det utbetales ikke kompensasjon dersom det innen utbetalingen blir åpnet konkurs hos underleverandøren.</article></article></section><section class="section" data-name="kap4" id="kapittel-4" data-lovdata-URL="SF/forskrift/2020-11-04-2250/KAPITTEL_4"><h2>Kapittel 4. Krav til søknaden, saksbehandlingsregler, kontroll m.m.</h2><article class="legalArticle" data-lovdata-URL="SF/forskrift/2020-11-04-2250/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til søknaden</span></h3><article class="legalP" id="kapittel-4-paragraf-1-ledd-1">Søknad om kompensasjon skal leveres elektronisk via Norsk kulturråds nettsider. Nærmere informasjon vil fremgå av søknadsskjemaet og Norsk kulturråds nettsider.</article><article class="legalP" id="kapittel-4-paragraf-1-ledd-2">Søknadsfrist vil bli fastsatt av Kulturdepartementet.</article><article class="legalP" id="kapittel-4-paragraf-1-ledd-3">Søker med tap eller merutgifter knyttet til flere kulturarrangementer må sende samlet søknad for alle kulturarrangementene i perioden det søkes kompensasjon for.</article><article class="legalP" id="kapittel-4-paragraf-1-ledd-4">Arrangører skal oppgi følgende opplysninger i søknadsskjemaet:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-4-punkt-1"><article class="legalP" id="kapittel-4-paragraf-1-ledd-4-punkt-1-ledd-1">Bekreftelse på at vilkårene i <a href="forskrift/2020-11-04-2250/§2">§ 2</a> er oppfylt.</article></article></li><li data-name="b." value="2"><article class="listArticle" id="kapittel-4-paragraf-1-ledd-4-punkt-2"><article class="legalP" id="kapittel-4-paragraf-1-ledd-4-punkt-2-ledd-1">Oversikt over tap og merutgifter som søkes kompensert i henhold til <a href="forskrift/2020-11-04-2250/§3">§ 3</a>.</article></article></li><li data-name="c." value="3"><article class="listArticle" id="kapittel-4-paragraf-1-ledd-4-punkt-3"><article class="legalP" id="kapittel-4-paragraf-1-ledd-4-punkt-3-ledd-1">Informasjon om hvorvidt arrangementet er et samarbeid mellom flere arrangører.</article></article></li><li data-name="d." value="4"><article class="listArticle" id="kapittel-4-paragraf-1-ledd-4-punkt-4"><article class="legalP" id="kapittel-4-paragraf-1-ledd-4-punkt-4-ledd-1">Bekreftelse på at kompensasjon ikke har blitt dekket eller kan dekkes på annen måte, jf. <a href="forskrift/2020-11-04-2250/§3">§ 3</a> fjerde ledd.</article></article></li><li data-name="e." value="5"><article class="listArticle" id="kapittel-4-paragraf-1-ledd-4-punkt-5"><article class="legalP" id="kapittel-4-paragraf-1-ledd-4-punkt-5-ledd-1">Opplysninger om hvorvidt kompensasjon etter <a href="forskrift/2020-11-04-2250/§3">§ 3</a> vil gi et overskudd som overstiger faktisk resultat for tilsvarende periode i 2017–2019, jf. <a href="forskrift/2020-11-04-2250/§4">§ 4</a> andre ledd, eller opplysninger om hvorvidt kompensasjon etter <a href="forskrift/2020-11-04-2250/§3">§ 3</a> vil gi et overskudd som overstiger budsjettert resultat for kulturarrangementer i 2020 før avlysning eller stenging, jf. <a href="forskrift/2020-11-04-2250/§4">§ 4</a> tredje ledd.</article></article></li><li data-name="f." value="6"><article class="listArticle" id="kapittel-4-paragraf-1-ledd-4-punkt-6"><article class="legalP" id="kapittel-4-paragraf-1-ledd-4-punkt-6-ledd-1">Bekreftelse på at arrangementet ble avlyst, stengt eller utsatt som følge av pålegg fra offentlige myndigheter.</article></article></li><li data-name="g." value="7"><article class="listArticle" id="kapittel-4-paragraf-1-ledd-4-punkt-7"><article class="legalP" id="kapittel-4-paragraf-1-ledd-4-punkt-7-ledd-1">Bekreftelse på at arrangøren ikke er under konkursbehandling.</article></article></li></ol></article><article class="legalP" id="kapittel-4-paragraf-1-ledd-5">Dersom et arrangement er et samarbeid mellom flere arrangører, skal den enkelte arrangøren søke om kompensasjon for sin andel av tapte inntekter og eventuelle merutgifter, jf. <a href="forskrift/2020-11-04-2250/§3">§ 3</a>.</article><article class="legalP" id="kapittel-4-paragraf-1-ledd-6">Underleverandører skal oppgi følgende opplysninger i søknadsskjemaet:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-6-punkt-1"><article class="legalP" id="kapittel-4-paragraf-1-ledd-6-punkt-1-ledd-1">Bekreftelse på at vilkårene i <a href="forskrift/2020-11-04-2250/§5">§ 5</a> er oppfylt.</article></article></li><li data-name="b." value="2"><article class="listArticle" id="kapittel-4-paragraf-1-ledd-6-punkt-2"><article class="legalP" id="kapittel-4-paragraf-1-ledd-6-punkt-2-ledd-1">Oversikt over tap og merutgifter som søkes kompensert i henhold til <a href="forskrift/2020-11-04-2250/§6">§ 6</a>.</article></article></li><li data-name="c." value="3"><article class="listArticle" id="kapittel-4-paragraf-1-ledd-6-punkt-3"><article class="legalP" id="kapittel-4-paragraf-1-ledd-6-punkt-3-ledd-1">Bekreftelse på at kompensasjon ikke har blitt dekket eller kan dekkes på annen måte, jf. <a href="forskrift/2020-11-04-2250/§6">§ 6</a> fjerde ledd.</article></article></li><li data-name="d." value="4"><article class="listArticle" id="kapittel-4-paragraf-1-ledd-6-punkt-4"><article class="legalP" id="kapittel-4-paragraf-1-ledd-6-punkt-4-ledd-1">Opplysninger om hvorvidt kompensasjon etter <a href="forskrift/2020-11-04-2250/§6">§ 6</a> vil gi et overskudd som overstiger faktisk resultat for tilsvarende periode i 2017–2019, jf. <a href="forskrift/2020-11-04-2250/§6">§ 6</a> andre ledd, eller opplysninger om hvorvidt kompensasjon etter <a href="forskrift/2020-11-04-2250/§6">§ 6</a> vil gi et overskudd som overstiger budsjettert resultat for kulturarrangementer i 2020 før avlysning eller stenging, jf. <a href="forskrift/2020-11-04-2250/§7">§ 7</a> tredje ledd.</article></article></li><li data-name="e." value="5"><article class="listArticle" id="kapittel-4-paragraf-1-ledd-6-punkt-5"><article class="legalP" id="kapittel-4-paragraf-1-ledd-6-punkt-5-ledd-1">Bekreftelse på at tapte inntekter og merutgifter som søkes kompensert kan knyttes til kulturarrangementer som ble avlyst, stengt eller utsatt som følge av pålegg fra offentlige myndigheter.</article></article></li><li data-name="f." value="6"><article class="listArticle" id="kapittel-4-paragraf-1-ledd-6-punkt-6"><article class="legalP" id="kapittel-4-paragraf-1-ledd-6-punkt-6-ledd-1">Bekreftelse på at underleverandøren ikke er under konkursbehandling.</article></article></li></ol></article><article class="legalP" id="kapittel-4-paragraf-1-ledd-7">Dersom underleverandører søker på grunnlag av kontrakter inngått for 2020, jf. <a href="forskrift/2020-11-04-2250/§6">§ 6</a> tredje ledd, og flere underleverandører er part i samme kontrakt eller i underliggende kontrakt, skal hver enkelt underleverandør kun søke om kompensasjon for sin andel av tapte inntekter og merutgifter.</article><article class="legalP" id="kapittel-4-paragraf-1-ledd-8">Det kan ikke søkes kompensasjon som både arrangør og underleverandør på samme kulturarrangement.</article><article class="legalP" id="kapittel-4-paragraf-1-ledd-9">Norsk kulturråd kan også be om ytterligere opplysninger som er nødvendige for behandling av søknader etter denne forskriften</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2250/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Saksbehandlingsregler</span></h3><article class="legalP" id="kapittel-4-paragraf-2-ledd-1">Ordningen forvaltes av Norsk kulturråd.</article><article class="legalP" id="kapittel-4-paragraf-2-ledd-2">Klagenemnda for tilskudd til kulturarrangementer er klageinstans for enkeltvedtak etter forskriften.</article><article class="legalP" id="kapittel-4-paragraf-2-ledd-3">Klagenemnda kan ikke omgjøre Norsk kulturråds vedtak etter eget tiltak.</article><article class="legalP" id="kapittel-4-paragraf-2-ledd-4">Klagenemnda er vedtaksfør når minst tre medlemmer er til stede og avgjør sakene med vanlig flertall. Ved stemmelikhet har lederen dobbeltstemme. Nemndleder kan fatte vedtak alene i saker der klagen klart ikke kan føre frem.</article><article class="legalP" id="kapittel-4-paragraf-2-ledd-5">Departementet kan ikke instruere klagenemnda i enkeltsaker eller omgjøre klagenemndas vedtak etter forskriften.</article><article class="changesToParent">Endret ved forskrifter <a href="forskrift/2020-11-27-2498">27 nov 2020 nr. 2498</a>, <a href="forskrift/2021-03-02-589">2 mars 2021 nr. 589</a>.</article></article><article class="legalArticle" data-lovdata-URL="SF/forskrift/2020-11-04-2250/§10" data-name="§10" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon</span></h3><article class="legalP" id="kapittel-4-paragraf-3-ledd-1">Søkere må på forespørsel bl.a. kunne dokumentere:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Spesifikasjon av hvilke kulturarrangementer som inngår i en ev. samlet søknad i henhold til <a href="forskrift/2020-11-04-2250/§8">§ 8</a> tredje ledd.</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Tapet eller merutgiftene som søkes kompensert etter <a href="forskrift/2020-11-04-2250/§3">§ 3</a> eller <a href="forskrift/2020-11-04-2250/§6">§ 6</a>, for eksempel ved å legge frem regnskap fra tidligere års sammenlignbare kulturarrangementer, avtaler, intensjonsavtaler og/eller annen relevant informasjon som viser kostnader, inntekter og eventuelt overskudd, jf. <a href="forskrift/2020-11-04-2250/§4">§ 4</a> eller <a href="forskrift/2020-11-04-2250/§7">§ 7</a>.</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Budsjetterte inntekter og utgifter for arrangementet før beslutning om utsettelse, hel eller delvis avlysning eller stenging for arrangører som søker på grunnlag av budsjett for 2020, jf. <a href="forskrift/2020-11-04-2250/§3">§ 3</a> tredje ledd.</article></article></li><li data-name="d." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">Kontrakter på leveranse av tjenester/innhold til kulturarrangement for underleverandører som søker på grunnlag av kontrakter for 2020, jf. <a href="forskrift/2020-11-04-2250/§6">§ 6</a> tredje ledd.</article></article></li><li data-name="e." value="5"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">Faktiske inntekter og utgifter for arrangementet etter beslutning om utsettelse, hel eller delvis avlysning eller stenging.</article></article></li><li data-name="f." value="6"><article class="listArticle" id="kapittel-4-paragraf-3-ledd-1-punkt-6"><article class="legalP" id="kapittel-4-paragraf-3-ledd-1-punkt-6-ledd-1">At tapet eller merutgiftene ikke er blitt dekket eller kan dekkes på annen måte, jf. <a href="forskrift/2020-11-04-2250/§3">§ 3</a> fjerde ledd eller <a href="forskrift/2020-11-04-2250/§6">§ 6</a> fjerde ledd.</article></article></li><li data-name="g." value="7"><article class="listArticle" id="kapittel-4-paragraf-3-ledd-1-punkt-7"><article class="legalP" id="kapittel-4-paragraf-3-ledd-1-punkt-7-ledd-1">At det ble gitt pålegg fra offentlige myndigheter om utsettelse, hel eller delvis avlysning eller stenging av arrangementet, samt datoen arrangementet ble utsatt, avlyst eller stengt.</article></article></li></ol></article><article class="legalP" id="kapittel-4-paragraf-3-ledd-2">Budsjett og regnskap skal på forespørsel bekreftes av daglig leder eller styreleder. Søkes det om kompensasjon for tap eller merutgifter over 1 million kroner, skal det på forespørsel kunne fremlegges revisorattestestasjon for beregningen av kompensasjonsbeløpet.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2250/§11" data-name="§11" id="kapittel-4-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h3><article class="legalP" id="kapittel-4-paragraf-4-ledd-1">Norsk kulturråd fører kontroll med at vilkårene for å motta kompensasjon etter ordningen er oppfylt. Det skal gjennomføres etterhåndskontroll av søkere som får kompensasjon etter denne forskriften på 9 millioner kroner eller mer. Det skal også gjennomføres etterhåndskontroll av øvrige søkere som mottar kompensasjon etter denne forskriften basert på en risiko- og vesentlighetsvurdering.</article><article class="legalP" id="kapittel-4-paragraf-4-ledd-2">Søker plikter på forespørsel å fremlegge alle opplysninger som er nødvendige for at Norsk kulturråd kan føre kontroll etter denne forskriften. Søker skal oppbevare all dokumentasjon om at vilkårene for å motta kompensasjon er oppfylt i ti år beregnet fra året etter søknadsåret.</article></article><article class="legalArticle" data-lovdata-URL="SF/forskrift/2020-11-04-2250/§12" data-name="§12" id="kapittel-4-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakebetaling</span></h3><article class="legalP" id="kapittel-4-paragraf-5-ledd-1">Dersom en søker gir ufullstendige eller feilaktige opplysninger i søknaden om kompensasjon, og dette medfører at det utbetales uberettiget eller for høy kompensasjon, kan beløpet helt eller delvis kreves tilbakebetalt. Dersom kompensasjonen ennå ikke er utbetalt, kan beløpet holdes helt eller delvis tilbake eller bortfalle.</article><article class="legalP" id="kapittel-4-paragraf-5-ledd-2">Dersom det utbetales for høy kompensasjon på grunn av feil fra forvalters side, kan den uberettigede andelen av kompensasjonen kreves tilbakebetalt.</article></article></section><section class="section" data-name="kap5" id="kapittel-5" data-lovdata-URL="SF/forskrift/2020-11-04-2250/KAPITTEL_5"><h2>Kapittel 5. Ikrafttredelse</h2><article class="legalArticle" data-lovdata-URL="SF/forskrift/2020-11-04-2250/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft straks.</article></article></section></main></body></html>