<!DOCTYPE html><html lang="no"><head><title>Forskrift om Barne-, ungdoms- og familieetatens rett til å kreve egenbetaling fra kommunen for opphold på institusjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-26-1397</dd><dt class="dokid">DokumentID</dt><dd class="dokid">SF/forskrift/2003-11-26-1397</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Barne- og ungdomsavd.</li></ul></dd><dt class="publishedIn">Publisert i</dt><dd class="publishedIn">I 2003 hefte 16</dd><dt class="dateInForce">I kraft fra</dt><dd class="dateInForce">2004-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-15-2258">forskrift/2022-12-15-2258</a> fra 2023-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1992-12-21-1247">forskrift/1992-12-21-1247</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2021-06-18-97/§16-5">lov/2021-06-18-97/§16-5</a></li></ul></dd><dt class="dateOfPublication">Kunngjort</dt><dd class="dateOfPublication">2003-12-02</dd><dt class="titleShort">Korttittel</dt><dd class="titleShort">Forskrift om refusjon for opphold i institusjon</dd><dt class="title">Tittel</dt><dd class="title">Forskrift om Barne-, ungdoms- og familieetatens rett til å kreve egenbetaling fra kommunen for opphold på institusjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 26. november 2003 med hjemmel i <a href="lov/2021-06-18-97/§16-5">lov 18. juni 2021 nr. 97 om barnevern (barnevernsloven) § 16-5</a> fjerde ledd. <br /><strong>Endret</strong> ved <a href="forskrift/2013-12-13-1588">forskrifter 13 des 2013 nr. 1588</a>, <a href="forskrift/2022-12-15-2258">15 des 2022 nr. 2258</a> (i kraft 1 jan 2023).</dd><dt class="refid">RefID</dt><dd class="refid">forskrift/2003-11-26-1397</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Barne-, ungdoms- og familieetatens rett til å kreve egenbetaling fra kommunen for opphold på institusjon</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Adgang til å kreve egenbetaling fra kommunen</a></li><li><a href="#paragraf-3">§ 3. Hva egenbetalingen dekker</a></li><li><a href="#paragraf-4">§ 4. Egenbetalingens størrelse og reguleringsmåten</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-11-26-1397" id="dokument"><h1>Forskrift om Barne-, ungdoms- og familieetatens rett til å kreve egenbetaling fra kommunen for opphold på institusjon</h1><article class="legalArticle" data-lovdata-URL="SF/forskrift/2003-11-26-1397/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder egenbetaling fra kommunen for opphold i institusjon, jf. <a href="lov/2021-06-18-97/§16-3">barnevernsloven § 16-3</a> tredje ledd bokstav b jf. <a href="lov/2021-06-18-97/§10-17">§ 10-17</a> og <a href="lov/2021-06-18-97/§10-21">§ 10-21</a>.</article><article class="changesToParent">Endret ved <a href="forskrift/2013-12-13-1588">forskrifter 13 des 2013 nr. 1588</a> (i kraft 1 jan 2014), <a href="forskrift/2022-12-15-2258">15 des 2022 nr. 2258</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2003-11-26-1397/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgang til å kreve egenbetaling fra kommunen</span></h2><article class="legalP" id="paragraf-2-ledd-1">Barne-, ungdoms- og familieetaten kan kreve egenbetaling fra kommunen for opphold i institusjoner som nevnt i <a href="forskrift/2003-11-26-1397/§1">§ 1</a>.</article><article class="changesToParent">Endret ved <a href="forskrift/2013-12-13-1588">forskrift 13 des 2013 nr. 1588</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2003-11-26-1397/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva egenbetalingen dekker</span></h2><article class="legalP" id="paragraf-3-ledd-1">Egenbetalingen gjelder delvis dekning av oppholdsutgiftene. Oppholdsutgiftene omfatter kost, losji, klær, lommepenger, fritidskostnader, ferieturer, hjemreiser og lignende.</article><article class="changesToParent">Endret ved <a href="forskrift/2013-12-13-1588">forskrift 13 des 2013 nr. 1588</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2003-11-26-1397/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Egenbetalingens størrelse og reguleringsmåten</span></h2><article class="legalP" id="paragraf-4-ledd-1">Satsene for egenbetalingen fastsettes og reguleres i forbindelse med behandlingen av statsbudsjettet.</article><article class="legalP" id="paragraf-4-ledd-2">Kommunen betaler én sats for hvert barn som er plassert i institusjon.</article><article class="legalP" id="paragraf-4-ledd-3">Ved plassering av én foresatt og ett barn i institusjon betaler kommunen én sats. Ved plassering av to foresatte og ett barn betaler kommunen én og en halv sats. For hvert av øvrige barn betaler kommunen halv sats.</article><article class="legalP" id="paragraf-4-ledd-4">Hvis klienten fører egen husholdning i institusjonen eller er under tilbakeføring til kommunen, kan det fastsettes særlige satser.</article><article class="legalP" id="paragraf-4-ledd-5">Det kan også fastsettes særlige satser for enslige mindreårige og flyktninger.</article><article class="legalP" id="paragraf-4-ledd-6">Egenbetalingsplikten løper fra innskrivningsdato til utskrivningsdato, med kvartalsvise terminer som innbetales etterskuddsvis.</article><article class="changesToParent">Endret ved <a href="forskrift/2013-12-13-1588">forskrifter 13 des 2013 nr. 1588</a> (i kraft 1 jan 2014), <a href="forskrift/2022-12-15-2258">15 des 2022 nr. 2258</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2003-11-26-1397/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft 1. januar 2004.</article><article class="legalP" id="paragraf-5-ledd-2">Fra samme tidspunkt oppheves <a href="forskrift/1992-12-21-1247">forskrift av 21. desember 1992 nr. 1247</a> om fylkeskommunens rett til å kreve refusjon fra kommunen for opphold i institusjon.</article></article></main></body></html>