<!DOCTYPE html><html lang="no"><head><title>Forskrift om tilskudd til implementering av arbeidsrehabiliteringsmetodene individuell jobbstøtte og jobbmestrende oppfølging</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-03-04-185</dd><dt class="dokid">DokumentID</dt><dd class="dokid">SF/forskrift/2019-03-04-185</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavd.</li></ul></dd><dt class="dateInForce">I kraft fra</dt><dd class="dateInForce">2019-03-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-03-07 13:15</dd><dt class="titleShort">Korttittel</dt><dd class="titleShort">Forskrift om tilskudd til arbeidsrehabilitering</dd><dt class="title">Tittel</dt><dd class="title">Forskrift om tilskudd til implementering av arbeidsrehabiliteringsmetodene individuell jobbstøtte og jobbmestrende oppfølging</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 4. mars 2019 med hjemmel i Stortingets årlige budsjettvedtak, kap. 765 post 73.</dd><dt class="refid">RefID</dt><dd class="refid">forskrift/2019-03-04-185</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til implementering av arbeidsrehabiliteringsmetodene individuell jobbstøtte og jobbmestrende oppfølging</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Hvem og hva det kan gis tilskudd til</a></li><li><a href="#paragraf-4">§ 4. Krav til søknad om tilskudd</a></li><li><a href="#paragraf-5">§ 5. Søknadsbehandlingen</a></li><li><a href="#paragraf-6">§ 6. Saksbehandling og klage</a></li><li><a href="#paragraf-7">§ 7. Utbetaling av tilskudd</a></li><li><a href="#paragraf-8">§ 8. Tilskuddsmottakers oppfølging og rapportering</a></li><li><a href="#paragraf-9">§ 9. Adgangen til å kontrollere at betingelsene og vilkårene for tilskudd er oppfylt</a></li><li><a href="#paragraf-10">§ 10. Stans i utbetaling av tilskudd og krav om tilbakebetaling</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-03-04-185" id="dokument"><h1>Forskrift om tilskudd til implementering av arbeidsrehabiliteringsmetodene individuell jobbstøtte og jobbmestrende oppfølging</h1><article class="legalArticle" data-lovdata-URL="SF/forskrift/2019-03-04-185/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddsordningen skal gjennom støtte til implementering av de kunnskapsbaserte arbeidsrehabiliteringsmetodene individuell jobbstøtte og jobbmestrende oppfølging, bidra til at<ol class="defaultList" type="1"><li data-name="1." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">personer med moderate til alvorlige psykiske lidelser og rusmiddelproblemer kan utnytte sin arbeidsevne i ordinært arbeid</article></article></li><li data-name="2." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">arbeidsdeltakelse inkluderes som et ledd i utredning og behandling av personer med moderate til alvorlige psykiske lidelser og personer med rusmiddelproblemer som ønsker deltakelse i arbeidslivet.</article></article></li></ol></article></article><article class="legalArticle" data-lovdata-URL="SF/forskrift/2019-03-04-185/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>individuell jobbstøtte:</i> En kunnskapsbasert metode innen arbeidsrehabilitering utviklet spesielt for personer med alvorlige psykiske lidelser, hvor behandling i helse- og omsorgstjenesten og arbeidsrettet oppfølging foregår parallelt.</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>jobbmestrende oppfølging:</i> En norsk kunnskapsbasert samarbeids- og oppfølgingsmodell som omfatter deltaker (jobbsøker), arbeidskonsulent, NAV og behandler i helse- og omsorgstjenesten.</article></article></li></ol></article></article><article class="legalArticle" data-lovdata-URL="SF/forskrift/2019-03-04-185/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem og hva det kan gis tilskudd til</span></h2><article class="legalP" id="paragraf-3-ledd-1">Det kan gis tilskudd til kommuner og helseforetak samt leverandører som har driftsavtale med kommunen eller spesialisthelsetjenesten.</article><article class="legalP" id="paragraf-3-ledd-2">Det gis tilskudd til implementering av individuell jobbstøtte og jobbmestrende oppfølging.</article></article><article class="legalArticle" data-lovdata-URL="SF/forskrift/2019-03-04-185/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad om tilskudd</span></h2><article class="legalP" id="paragraf-4-ledd-1">Søknad om tilskudd skal sendes Helsedirektoratet på fastsatt skjema via Altinn. Søknaden skal sendes innen fristen som fremgår i utlysingen av tilskuddsordningen.</article><article class="legalP" id="paragraf-4-ledd-2">Søknaden skal<ol class="defaultList" type="1"><li data-name="1." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">angi søkers kontaktinformasjon</article></article></li><li data-name="2." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">beskrive tiltak det søkes om tilskudd til, med mål og fremdriftsplan</article></article></li><li data-name="3." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">angi tiltaksbeløp</article></article></li><li data-name="4." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">inneholde et budsjett for tiltaksperioden</article></article></li><li data-name="5." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">angi tilskudd søkeren har fått innvilget eller har søkt om fra andre instanser</article></article></li><li data-name="6." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">angi egenfinansiering av tiltaket</article></article></li><li data-name="7." value="7"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">beskrive søkerens organisasjonsform med fullstendig organisasjonsoversikt som viser moder-, søster- og datterorganisasjoner</article></article></li><li data-name="8." value="8"><article class="listArticle" id="paragraf-4-ledd-2-punkt-8"><article class="legalP" id="paragraf-4-ledd-2-punkt-8-ledd-1">angi eventuelt samarbeid med andre aktører om gjennomføringen av tiltaket</article></article></li><li data-name="9." value="9"><article class="listArticle" id="paragraf-4-ledd-2-punkt-9"><article class="legalP" id="paragraf-4-ledd-2-punkt-9-ledd-1">oppgi planlagte interne og eksterne kontrolltiltak for å sikre korrekt rapportering og måloppnåelse</article></article></li><li data-name="10." value="10"><article class="listArticle" id="paragraf-4-ledd-2-punkt-10"><article class="legalP" id="paragraf-4-ledd-2-punkt-10-ledd-1">dokumentere at rapporteringen er foretatt i tråd med kravene i <a href="forskrift/2019-03-04-185/§8">§ 8</a>, dersom søkeren fikk tilskudd foregående år.</article></article></li></ol></article></article><article class="legalArticle" data-lovdata-URL="SF/forskrift/2019-03-04-185/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsbehandlingen</span></h2><article class="legalP" id="paragraf-5-ledd-1">Tildeling av tilskuddsmidler forutsetter at det er etablert et forpliktende samarbeid mellom NAV og helse- og omsorgstjenesten.</article><article class="legalP" id="paragraf-5-ledd-2">Tilskuddet gis etter en skjønnsmessig vurdering. Ved tildeling av tilskudd skal det legges vekt på vurderingskriteriene i kunngjøringsteksten.</article><article class="legalP" id="paragraf-5-ledd-3">Tilskuddet skal ikke tilfalle del av virksomhet som driver økonomisk aktivitet omfattet av foretaksbegrepet i EØS-avtalen artikkel 61 om offentlig støtte.</article><article class="legalP" id="paragraf-5-ledd-4">Tilskudd kan innvilges for inntil ett år av gangen.</article></article><article class="legalArticle" data-lovdata-URL="SF/forskrift/2019-03-04-185/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Saksbehandling og klage</span></h2><article class="legalP" id="paragraf-6-ledd-1">Søknader som kommer inn etter søknadsfristen kan avvises. For øvrig gjelder forvaltningsloven.</article></article><article class="legalArticle" data-lovdata-URL="SF/forskrift/2019-03-04-185/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskudd</span></h2><article class="legalP" id="paragraf-7-ledd-1">Tilskuddsmottakeren skal uten unødig opphold varsle Helsedirektoratet om endringer i adresse, bankkontonummer eller organisasjonsnummer etter at tilskudd er innvilget.</article><article class="legalP" id="paragraf-7-ledd-2">Før et tilskudd utbetales, skal søkeren bekrefte at virksomheten<ol class="defaultList" type="1"><li data-name="1." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">ikke driver økonomisk aktivitet eller</article></article></li><li data-name="2." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">har opprettet separate regnskaper for økonomisk og ikke-økonomisk aktivitet som oppfyller kravene i <a href="forskrift/2006-09-07-1062">forskrift 7. september 2006 nr. 1062</a> til utfylling og gjennomføring mv. av regnskapsloven av 17. juli 1998 nr. 56 § 9-1-3 og at inntekter og utgifter allokeres på relevant regnskap.</article></article></li></ol></article><article class="legalP" id="paragraf-7-ledd-3">Tilskuddet kan utbetales som enkeltbeløp eller i terminer.</article><article class="legalP" id="paragraf-7-ledd-4">Fikk tilskuddsmottakeren tilskudd også foregående år, kan det nye tilskuddet avkortes med ubenyttede midler fra året før.</article></article><article class="legalArticle" data-lovdata-URL="SF/forskrift/2019-03-04-185/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilskuddsmottakers oppfølging og rapportering</span></h2><article class="legalP" id="paragraf-8-ledd-1">Tilskuddsmottaker skal innen 1. mars året etter det året tilskuddet gjelder for, rapportere til Helsedirektoratet elektronisk på fastsatt skjema via Altinn. Rapporteringen skal inneholde:<ol class="defaultList" type="1"><li data-name="1." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Rapport med informasjon om måloppnåelse ut fra <ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1-ledd-1-punkt-1"><article class="legalP" id="paragraf-8-ledd-1-punkt-1-ledd-1-punkt-1-ledd-1">Antall deltakere i arbeid eller under utdanning</article></article></li><li data-name="b." value="2"><article class="listArticle" id="paragraf-8-ledd-1-punkt-1-ledd-1-punkt-2"><article class="legalP" id="paragraf-8-ledd-1-punkt-1-ledd-1-punkt-2-ledd-1">Poengsum på kvalitetsskalaen for IPS</article></article></li><li data-name="c." value="3"><article class="listArticle" id="paragraf-8-ledd-1-punkt-1-ledd-1-punkt-3"><article class="legalP" id="paragraf-8-ledd-1-punkt-1-ledd-1-punkt-3-ledd-1">Bruk av kognitive teknikker i arbeidsrehabilitering</article></article></li><li data-name="d." value="4"><article class="listArticle" id="paragraf-8-ledd-1-punkt-1-ledd-1-punkt-4"><article class="legalP" id="paragraf-8-ledd-1-punkt-1-ledd-1-punkt-4-ledd-1">Kompetanseheving av ansatte</article></article></li><li data-name="e." value="5"><article class="listArticle" id="paragraf-8-ledd-1-punkt-1-ledd-1-punkt-5"><article class="legalP" id="paragraf-8-ledd-1-punkt-1-ledd-1-punkt-5-ledd-1">Omfanget av samarbeid med arbeidsgivere</article></article></li></ol></article></article></li><li data-name="2." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Årsregnskap som er stilt opp slik at det kan sammenlignes med budsjett</article></article></li><li data-name="3." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Revisorattestasjon og revisorkontroll dersom spesifisert i kunngjøring eller tilskuddsbrev.</article></article></li></ol></article><article class="legalP" id="paragraf-8-ledd-2">I tillegg kan tilskuddsforvalter i kunngjøringen eller tilskuddsbrevet kreve ytterligere opplysninger i rapporteringen, eventuelt også når rapporteringen behandles.</article></article><article class="legalArticle" data-lovdata-URL="SF/forskrift/2019-03-04-185/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Adgangen til å kontrollere at betingelsene og vilkårene for tilskudd er oppfylt</span></h2><article class="legalP" id="paragraf-9-ledd-1">Helsedirektoratet kan kontrollere at betingelsene for tilskuddet og vilkårene i tilskuddsvedtaket er oppfylt, og kan kreve at tilskuddsmottaker fremlegger de opplysningene og den dokumentasjonen som er nødvendig for kontrollen.</article></article><article class="legalArticle" data-lovdata-URL="SF/forskrift/2019-03-04-185/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stans i utbetaling av tilskudd og krav om tilbakebetaling</span></h2><article class="legalP" id="paragraf-10-ledd-1">Helsedirektoratet kan stanse utbetalingen av tilskudd eller kreve at tilskuddsmottaker tilbakebetaler hele eller deler av utbetalt tilskudd dersom<ol class="defaultList" type="1"><li data-name="1." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">tildelingen har bygget på uriktige, misvisende eller mangelfulle opplysninger fra søker</article></article></li><li data-name="2." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">tilskuddet ikke er brukt i samsvar med kravene i forskriften og tilskuddsvedtaket</article></article></li><li data-name="3." value="3"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">tilskuddsmottaker ikke har oppfylt øvrige krav i forskriften eller tilskuddsvedtaket.</article></article></li></ol></article></article><article class="legalArticle" data-lovdata-URL="SF/forskrift/2019-03-04-185/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks.</article></article></main></body></html>