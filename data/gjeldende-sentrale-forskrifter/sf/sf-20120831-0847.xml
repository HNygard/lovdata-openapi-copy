<!DOCTYPE html><html lang="no"><head><title>Bestemmelser om klarering av adgang til og opphold på norsk territorium under fredsforhold for militære og sivile statsfartøyer mv. iht. avtale 11. desember 2008 nr. 36 mellom regjeringene i den euroarktiske Barentsregionen om samarbeid innen forebygging, beredskap og innsats rettet mot krisesituasjoner (heretter «avtalen»)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-08-31-847</dd><dt class="dokid">DokumentID</dt><dd class="dokid">SF/forskrift/2012-08-31-847</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Sikkerhetspolitisk avd.</li></ul></dd><dt class="publishedIn">Publisert i</dt><dd class="publishedIn">I 2012 hefte 10</dd><dt class="dateInForce">I kraft fra</dt><dd class="dateInForce">2012-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/1997-05-02-396/§18">forskrift/1997-05-02-396/§18</a></li><li><a href="lov/1914-08-18-3/§1">lov/1914-08-18-3/§1</a></li><li><a href="lov/1993-06-11-101/§17-14">lov/1993-06-11-101/§17-14</a></li><li><a href="lov/2003-06-27-57/§2">lov/2003-06-27-57/§2</a></li><li><a href="lov/2003-06-27-57/§3">lov/2003-06-27-57/§3</a></li><li><a href="lov/2014-08-15-61/§6">lov/2014-08-15-61/§6</a></li><li><a href="lov/2019-06-21-70/§53">lov/2019-06-21-70/§53</a></li></ul></dd><dt class="dateOfPublication">Kunngjort</dt><dd class="dateOfPublication">2012-09-04 13:40</dd><dt class="lastupdated">Rettet</dt><dd class="lastupdated">2015-01-01 (hjemmel)</dd><dt class="titleShort">Korttittel</dt><dd class="titleShort">Bestemmelser om adgang og opphold på norsk territorium m.m.</dd><dt class="title">Tittel</dt><dd class="title">Bestemmelser om klarering av adgang til og opphold på norsk territorium under fredsforhold for militære og sivile statsfartøyer mv. iht. avtale 11. desember 2008 nr. 36 mellom regjeringene i den euroarktiske Barentsregionen om samarbeid innen forebygging, beredskap og innsats rettet mot krisesituasjoner (heretter «avtalen»)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Forsvarsdepartementet 31. august med hjemmel i <a href="forskrift/1997-05-02-396">forskrift 2. mai 1997 nr. 396</a> om adgang til og opphold på norsk territorium under fredsforhold for fremmede militære og sivile statsfartøyer § 18. <br /> <strong>Tilføyd hjemmel:</strong> <a href="lov/2014-08-15-61">Lov 15. august 2014 nr. 61</a> om losordningen <a href="lov/2014-08-15-61/§6">§ 6</a> sjette ledd. <br /> <strong>Rettelser:</strong> 01.01.2015 (hjemmel).</dd><dt class="refid">RefID</dt><dd class="refid">forskrift/2012-08-31-847</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Bestemmelser om klarering av adgang til og opphold på norsk territorium under fredsforhold for militære og sivile statsfartøyer mv. iht. avtale 11. desember 2008 nr. 36 mellom regjeringene i den euroarktiske Barentsregionen om samarbeid innen forebygging, beredskap og innsats rettet mot krisesituasjoner (heretter «avtalen»)</a></li></ul></dd></dl></header><main class="documentBody" data-lovdata-URL="SF/forskrift/2012-08-31-847" id="dokument"><h1>Bestemmelser om klarering av adgang til og opphold på norsk territorium under fredsforhold for militære og sivile statsfartøyer mv. iht. avtale 11. desember 2008 nr. 36 mellom regjeringene i den euroarktiske Barentsregionen om samarbeid innen forebygging, beredskap og innsats rettet mot krisesituasjoner (heretter «avtalen»)</h1><ol class="defaultList" type="1"><li data-name="1." value="1"><article class="listArticle" id="punkt-1"><article class="legalP" id="punkt-1-ledd-1">Anmodninger som norske myndigheter mottar fra finske, russiske eller svenske myndigheter om adgang til og opphold på, herunder transitt gjennom, norsk territorium, for militære eller sivile statsfartøyer eller militære innsatsgrupper/assistanseressurser som skal krysse norsk grense til lands, i forbindelse med assistanse i kriseinnsatsoperasjoner som omfattes av avtalen, skal forelegges Forsvarets operative hovedkvarter (FOH) i henhold til nedfelte prosedyrer.</article></article></li><li data-name="2." value="2"><article class="listArticle" id="punkt-2"><article class="legalP" id="punkt-2-ledd-1">FOH delegeres myndighet til å gi klarering i slike tilfeller som nevnt ovenfor i pkt. 1.</article></article></li><li data-name="3." value="3"><article class="listArticle" id="punkt-3"><article class="legalP" id="punkt-3-ledd-1">FOH er ansvarlig for å informere Natos luftoperasjonssenter CAOC (Combined Air Operations Center), som er gitt «air policing» ansvaret over norsk luftrom, før klarering av finske, russiske eller svenske luftfartøyer kan gis, i den hensikt å unngå iverksetting av tiltak fra NATO for å avvise angjeldende luftfartøyer.</article></article></li><li data-name="4." value="4"><article class="listArticle" id="punkt-4"><article class="legalP" id="punkt-4-ledd-1">Dersom tidsnød gjør muntlig/telefonisk klarering nødvendig, skal saken følges opp med skriftlig saksbehandling. Innvilgede klareringer skal kunne dokumenteres.</article></article></li><li data-name="5." value="5"><article class="listArticle" id="punkt-5"><article class="legalP" id="punkt-5-ledd-1">Situasjonssenteret i Forsvarsstaben skal orienteres fortløpende om de enkelte sakene, om mulig før klarering innvilges, slik at Forsvarsdepartementet kan holdes informert til enhver tid. Forsvarsdepartementet informerer Utenriksdepartementet og Justis- og beredskapsdepartementet.</article></article></li><li data-name="6." value="6"><article class="listArticle" id="punkt-6"><article class="legalP" id="punkt-6-ledd-1">Tvilstilfeller skal forelegges Forsvarsdepartementet, som skal konsultere Utenriksdepartementet og eventuelt Justis- og beredskapsdepartementet i slike saker.</article></article></li><li data-name="7." value="7"><article class="listArticle" id="punkt-7"><article class="legalP" id="punkt-7-ledd-1">Utenriksdepartementet, Justis- og beredskapsdepartementet, Forsvarsdepartementet og Situasjonssenteret i Forsvarsstaben skal tilstiles gjenpart av alle klareringsavgjørelser.</article></article></li><li data-name="8." value="8"><article class="listArticle" id="punkt-8"><article class="legalP" id="punkt-8-ledd-1">Fremmed aktivitet innenfor grensene av norsk territorium gjennomføres i samsvar med norske lover og bestemmelser med mindre annet følger av avtalen.</article></article></li><li data-name="9." value="9"><article class="listArticle" id="punkt-9"><article class="legalP" id="punkt-9-ledd-1">Bestemmelsene her trer i kraft 1. september 2012.</article></article></li></ol></main></body></html>