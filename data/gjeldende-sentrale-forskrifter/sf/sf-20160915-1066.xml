<!DOCTYPE html><html lang="no"><head><title>Forskrift om merking av og etablering av sikkerhetssoner tilknyttet innretning for fornybar energiproduksjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-15-1066</dd><dt class="dokid">DokumentID</dt><dd class="dokid">SF/forskrift/2016-09-15-1066</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Kyst- og miljøavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 12</dd><dt class="dateInForce">I kraft fra</dt><dd class="dateInForce">2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-08-22</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-08-22-1081">forskrift/2019-08-22-1081</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2010-06-04-21/§5-2">lov/2010-06-04-21/§5-2</a></li><li><a href="forskrift/2014-06-20-791">forskrift/2014-06-20-791</a></li><li><a href="lov/2009-04-17-19/§13">lov/2009-04-17-19/§13</a></li><li><a href="lov/2009-04-17-19/§20">lov/2009-04-17-19/§20</a></li><li><a href="forskrift/2010-12-17-1607">forskrift/2010-12-17-1607</a></li><li><a href="forskrift/2014-10-10-1287">forskrift/2014-10-10-1287</a></li><li><a href="lov/2019-06-21-70/§10">lov/2019-06-21-70/§10</a></li></ul></dd><dt class="dateOfPublication">Kunngjort</dt><dd class="dateOfPublication">2016-09-16 14:30</dd><dt class="lastupdated">Rettet</dt><dd class="lastupdated">2016-10-15 (struktur i vedlegget, korttittel)</dd><dt class="titleShort">Korttittel</dt><dd class="titleShort">Forskrift om merking av innretning for fornybar energiproduksjon</dd><dt class="title">Tittel</dt><dd class="title">Forskrift om merking av og etablering av sikkerhetssoner tilknyttet innretning for fornybar energiproduksjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 15. september 2016 med hjemmel i <a href="lov/2010-06-04-21">lov 4. juni 2010 nr. 21</a> om fornybar energiproduksjon til havs (<a href="lov/2010-06-04-21/§5-2">havenergilova) § 5-2</a>, jf. <a href="forskrift/2014-06-20-791">delegeringsvedtak 20. juni 2014 nr. 791</a> og <a href="lov/2009-04-17-19">lov 17. april 2009 nr. 19</a> om havner og farvann (havne- og farvannsloven) § 13 og § 20, jf. <a href="forskrift/2010-12-17-1607">kgl.res. 17. desember 2010 nr. 1607</a> og <a href="forskrift/2014-10-10-1287">kgl.res. 10. oktober 2014 nr. 1287</a>. <br /><strong>Tilføyd hjemmel:</strong> <a href="lov/2019-06-21-70/§10">Lov 21 juni 2019 nr. 70 om havner og farvann (havne- og farvannsloven) § 10</a>. <br /><strong>EØS-henvisninger:</strong> Forskriften er meldt til EFTAs overvåkingsorgan i henhold til kravene i <a href="lov/2004-12-17-101">lov 17. desember 2004 nr. 101</a> om europeisk meldeplikt for tekniske regler m.m. (EØS-høringsloven) <a href="lov/2004-12-17-101/§11">§ 11</a>, jf. <a href="lov/2004-12-17-101/§10">§ 10</a>, jf. EØS-avtalen vedlegg II kap. XIX nr. 1 (direktiv <a href="eu/31998l0034">98/34/EF</a>, som endret ved direktiv <a href="eu/31998l0048">98/48/EF</a>), jf. <a href="forskrift/2019-03-05-1068">kunngjøring 5 mars 2019 nr. 1068</a>. Tekniske regler stadfestet, jf <a href="forskrift/2019-08-22-1081">kunngjøring 22 aug 2019 nr. 1081</a>. <br /> <strong>Rettelser:</strong> 15.10.2016 (struktur i vedlegget, korttittel).</dd><dt class="refid">RefID</dt><dd class="refid">forskrift/2016-09-15-1066</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om merking av og etablering av sikkerhetssoner tilknyttet innretning for fornybar energiproduksjon</a><ul class="tocSubUl"><li><a href="#paragraf-1">§ 1. (virkeområde)</a></li><li><a href="#paragraf-2">§ 2. (merking av innretning for fornybar energiproduksjon)</a></li><li><a href="#paragraf-3">§ 3. (vedlikeholdsplikt)</a></li><li><a href="#paragraf-4">§ 4. (sikkerhetssone i tilknytning til innretning for fornybar energiproduksjon)</a></li><li><a href="#paragraf-5">§ 5. (merking av nedlagt innretning for fornybar energiproduksjon)</a></li><li><a href="#paragraf-6">§ 6. (ikrafttredelse)</a></li><li><a href="#kapittel-1">Vedlegg 1. Bestemmelser om merking av innretninger for fornybar energiproduksjon i sjø</a><ul class="tocSubUl"><li><a href="#kapittel-1-kapittel-1">1 Innledning</a></li><li><a href="#kapittel-1-kapittel-2">2 Tilgjengelighet</a></li><li><a href="#kapittel-1-kapittel-3">3 Lyssignal, belysning og farge</a></li><li><a href="#kapittel-1-kapittel-4">4 Standard merking av vindenergiinnretninger</a><ul class="tocSubUl"><li><a href="#kapittel-1-kapittel-4-kapittel-1">4.1 Overflatefarge, retrorefleks og identifikasjon</a></li><li><a href="#kapittel-1-kapittel-4-kapittel-2">4.2 Lyssignal</a></li></ul></li><li><a href="#kapittel-1-kapittel-5">5 Standard merking av bølge- og tidevannsenergiinnretninger</a><ul class="tocSubUl"><li><a href="#kapittel-1-kapittel-5-kapittel-1">5.1 Overflatefarge, retrorefleksmateriale, identifikasjon og lyssignal</a></li><li><a href="#kapittel-1-kapittel-5-kapittel-2">5.2 Radarreflektor</a></li></ul></li><li><a href="#kapittel-1-kapittel-6">6 Tilleggsmerking av vindenergiinnretninger og bølge- og tidevannsinnretninger</a><ul class="tocSubUl"><li><a href="#kapittel-1-kapittel-6-kapittel-1">6.1 Radarsvarer (racon)</a></li><li><a href="#kapittel-1-kapittel-6-kapittel-2">6.2 AIS navigasjonsinnretning</a></li><li><a href="#kapittel-1-kapittel-6-kapittel-3">6.3 Indirekte lys (Flomlys)</a></li></ul></li><li><a href="#kapittel-1-kapittel-7">7 Bruk av navigasjonsinnretninger</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2016-09-15-1066" id="dokument"><h1>Forskrift om merking av og etablering av sikkerhetssoner tilknyttet innretning for fornybar energiproduksjon</h1><article class="legalArticle" data-lovdata-URL="SF/forskrift/2016-09-15-1066/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(virkeområde)</span></h2><article class="legalP" id="paragraf-1-ledd-1">Forskriften gjelder i indre farvann, sjøterritoriet, Norges økonomiske sone og på kontinentalsokkelen.</article><article class="legalP" id="paragraf-1-ledd-2">Forskriften gjelder for innretning for fornybar energiproduksjon som befinner seg over eller under havoverflaten, og som utgjør et hinder for fartøy.</article></article><article class="legalArticle" data-lovdata-URL="SF/forskrift/2016-09-15-1066/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(merking av innretning for fornybar energiproduksjon)</span></h2><article class="legalP" id="paragraf-2-ledd-1">Eier er ansvarlig for at innretning for fornybar energiproduksjon merkes slik at den til enhver tid er godt synlig for sjøfarende. Merkingen skal utføres i overensstemmelse med vedlegg 1 til denne forskriften. Kystverket kan i enkelt tilfeller stille andre krav til merkingen enn de som fremgår av vedlegg 1.</article><article class="legalP" id="paragraf-2-ledd-2">Det skal gis melding til Kystverket når merking er utført.</article><article class="legalP" id="paragraf-2-ledd-3">Kystverket kan endre vedlegg 1 ved forskrift.</article></article><article class="legalArticle" data-lovdata-URL="SF/forskrift/2016-09-15-1066/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(vedlikeholdsplikt)</span></h2><article class="legalP" id="paragraf-3-ledd-1">Eier plikter å vedlikeholde merking og utstyr slik at det til enhver tid kan utføre sin tiltenkte funksjon og er i forsvarlig stand, herunder utbedre feil på utstyret uten ugrunnet opphold.</article><article class="legalP" id="paragraf-3-ledd-2">Dersom forhold som nevnt i første ledd ikke lar seg utbedre, skal dette straks meldes til Kystverket ved nasjonal koordinator for navigasjonsvarsler.</article></article><article class="legalArticle" data-lovdata-URL="SF/forskrift/2016-09-15-1066/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(sikkerhetssone i tilknytning til innretning for fornybar energiproduksjon)</span></h2><article class="legalP" id="paragraf-4-ledd-1">For å ivareta sjøsikkerheten eller sikkerheten til en innretning for fornybar energiproduksjon, kan Kystverket ved forskrift etablere en sikkerhetssone i tilknytning til innretningen.</article><article class="legalP" id="paragraf-4-ledd-2">Innenfor denne sikkerhetssonen kan det ilegges restriksjoner på ferdsel og annen bruk av farvannet, for eksempel forbud mot ferdsel for bestemte grupper av fartøy, ankringsforbud, forbud mot fiske eller lignende.</article><article class="legalP" id="paragraf-4-ledd-3">I norsk økonomisk sone og på kontinentalsokkelen kan sikkerhetssonen ha en utstrekning på inntil 500 meter fra innretningens ytterkanter.</article></article><article class="legalArticle" data-lovdata-URL="SF/forskrift/2016-09-15-1066/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(merking av nedlagt innretning for fornybar energiproduksjon)</span></h2><article class="legalP" id="paragraf-5-ledd-1">Dersom en innretning for fornybar energiproduksjon ikke lenger er i drift, skal kravene til merking etter denne forskriften opprettholdes frem til innretningen er fjernet.</article></article><article class="legalArticle" data-lovdata-URL="SF/forskrift/2016-09-15-1066/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(ikrafttredelse)</span></h2><article class="legalP" id="paragraf-6-ledd-1">Forskriften trer i kraft 1. januar 2017.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2016-09-15-1066/KAPITTEL_1"><h2>Vedlegg 1. Bestemmelser om merking av innretninger for fornybar energiproduksjon i sjø</h2><section class="section" data-name="kap1" id="kapittel-1-kapittel-1" data-lovdata-URL="SF/forskrift/2016-09-15-1066/KAPITTEL_1-1"><h3>1 Innledning</h3><article class="legalP" id="kapittel-1-kapittel-1-ledd-1">Det er lagt til grunn for bestemmelsene at innretninger for energiproduksjon i sjø normalt er avbildet i sjøkart og at fartøy følger reiseplaner som gir en trygg avstand for passering av enkeltstående innretninger eller område med flere innretninger.</article><article class="legalP" id="kapittel-1-kapittel-1-ledd-2">I bestemmelsene er det fastsatt krav med referanse til håndbok utgitt av Statens vegvesen eller anbefalinger eller retningslinjer gitt av International Association of Marine Aids to Navigation and Lighthouse Authorities (IALA). For øvrig vises det til standarder, anbefalinger og veiledninger fra International Maritime Organization (IMO), International Telecommunications Union (ITU) og International Electrotechnical Commission (IEC).</article></section><section class="section" data-name="kap2" id="kapittel-1-kapittel-2" data-lovdata-URL="SF/forskrift/2016-09-15-1066/KAPITTEL_1-2"><h3>2 Tilgjengelighet</h3><article class="legalP" id="kapittel-1-kapittel-2-ledd-1">Lyssignal, radarsvarer (racon) og AIS navigasjonsinnretning skal ha en tilgjengelighet på minst 99,8 pst.</article><article class="legalP" id="kapittel-1-kapittel-2-ledd-2">Tilgjengelighet skal dokumenteres over en periode på 3 år.</article><article class="legalP" id="kapittel-1-kapittel-2-ledd-3">Dersom lyssignal, radarsvarer (racon) og AIS navigasjonsinnretning ikke er i funksjon, skal det meldes til Kystverket ved Nasjonal koordinator for navigasjonsvarsler.</article></section><section class="section" data-name="kap3" id="kapittel-1-kapittel-3" data-lovdata-URL="SF/forskrift/2016-09-15-1066/KAPITTEL_1-3"><h3>3 Lyssignal, belysning og farge</h3><article class="defaultP"><i>Lysvidde</i></article><article class="legalP" id="kapittel-1-kapittel-3-ledd-1">IALAs anbefalinger skal følges ved beregning av lysintensitet for å møte kravet til lysvidde. Det skal forutsettes at atmosfærisk transmisjonsfaktor, T<sub>M</sub> = 0,74 (meteorologisk sikt 10 nautiske mil).</article><article class="legalP" id="kapittel-1-kapittel-3-ledd-2">I særlige tilfelle, der hvor transmisjonsfaktoren for store deler av tiden påviselig er mindre enn 0,74 (T<sub>M</sub> &lt; 0,74), kan det gis pålegg om at den mindre transmisjonsfaktoren skal benyttes ved beregning av lysvidde.</article><article class="defaultP"><i>Tenning og slukking</i></article><article class="legalP" id="kapittel-1-kapittel-3-ledd-3">Lyssignal og belysning skal normalt tennes og slukkes når det omgivende lysnivået er på henholdsvis 50–100 lux og 150–200 lux.</article><article class="defaultP"><i>Gul overflatefarge</i></article><article class="legalP" id="kapittel-1-kapittel-3-ledd-4">De kromatiske verdiene (fargekoordinatene) for gul overflatefarge skal ligge innenfor de hjørnepunktene som er angitt for ordinær gul farge i <i>IALA Recommendation E-108 – Surface Colours used as Visual Signals On Aids to Navigation</i><sup class="footnotereference" data-footnotereferencevalue="1" data-unique-footnote-counter="1">1</sup></article><article class="defaultP"><i>Gult retrorefleksmateriale</i></article><article class="legalP" id="kapittel-1-kapittel-3-ledd-5">Retrorefleksmateriale skal tilfredsstille krav til luminansfaktor og kromatisk verdi (fargekoordinater) som angitt for gul skiltfolie i klasse 2 og klasse 3 i <i>Statens vegvesens Håndbok R310 Trafikksikkerhetsutstyr Tekniske krav.</i></article><article class="defaultP"><i>Gult lys</i></article><article class="legalP" id="kapittel-1-kapittel-3-ledd-6">De kromatiske verdiene (fargekoordinatene) for gult lys skal ligge innenfor de hjørnepunktene som er angitt for gult lys i optimal region i <i>IALA Recommendation E-200-1 On Marine Signal Lights Part 1 – Colours</i>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Standardfargene RAL 1023 TRAFIKKGUL og NCS S 1080-Y GUL møter kravet til gul overflatefarge.</article></footer></section><section class="section" data-name="kap4" id="kapittel-1-kapittel-4" data-lovdata-URL="SF/forskrift/2016-09-15-1066/KAPITTEL_1-4"><h3>4 Standard merking av vindenergiinnretninger</h3><article class="legalP" id="kapittel-1-kapittel-4-ledd-1">Vindenergiinnretninger som skal merkes omfatter vindturbiner, meteorologiske master, transformatorstasjoner og lignende som er nødvendig for energiproduksjon eller transport av energi mv.</article><section class="section" data-name="kap4.1" id="kapittel-1-kapittel-4-kapittel-1" data-lovdata-URL="SF/forskrift/2016-09-15-1066/KAPITTEL_1-4-1"><h4>4.1 Overflatefarge, retrorefleks og identifikasjon</h4><article class="defaultP">4.1.1 <i>Overflatefarge</i></article><article class="legalP" id="kapittel-1-kapittel-4-kapittel-1-ledd-1">Bunnfaste og flytende vindenergiinnretninger skal ha gul overflatefarge fra henholdsvis høyeste astronomiske tidevann (HAT) eller vannlinjen opp til 15 m høyde.</article><article class="legalP" id="kapittel-1-kapittel-4-kapittel-1-ledd-2">Der hvor deler av fundamentet til en bunnfast innretning utgjøres av betongkasse, fagverk eller lignende, eller det av andre grunner er nødvendig eller hensiktsmessig, er det anledning til å gjøre tilpasninger i bruken av gul overflatefarge.</article><article class="defaultP">4.1.2 <i>Retrorefleks</i></article><article class="legalP" id="kapittel-1-kapittel-4-kapittel-1-ledd-3">Deler av overflaten med gul farge på en vindenergiinnretning skal være påført gul retroreflekterende skiltfolie i et passende mønster. Slikt materiale skal være synlig fra en hvilken som helst retning horisontalt når belyst med lyskaster i mørke.</article><article class="defaultP">4.1.3 <i>Identifikasjonsfelt eller -tavler</i></article><article class="legalP" id="kapittel-1-kapittel-4-kapittel-1-ledd-4">Vindenergiinnretninger skal ha identifikasjonsfelt eller -tavler med identifikasjon i form av bokstaver og tall. Trafikkalfabetet skal brukes som skrifttype.</article><article class="legalP" id="kapittel-1-kapittel-4-kapittel-1-ledd-5">Identifikasjon skal være synlig fra en hvilken som helst retning horisontalt på avstander inntil 1,5 nautiske mil.</article><article class="legalP" id="kapittel-1-kapittel-4-kapittel-1-ledd-6">Bokstaver og tall skal ha en høyde på minimum 0,7 m, og avstanden fra ytterste bokstav eller tall til kanten av identifikasjonsfelt- eller tavle skal være minimum 0,3 m.</article><article class="legalP" id="kapittel-1-kapittel-4-kapittel-1-ledd-7">Identifikasjonsfelt- eller tavler skal lyse i mørket.</article><article class="defaultP"><i>Belyste identifikasjonsfelt- eller tavler</i></article><article class="legalP" id="kapittel-1-kapittel-4-kapittel-1-ledd-8">Belyste identifikasjonsfelt- eller tavler skal ha svarte bokstaver og tall på bakgrunn av gul retroreflekterende skiltfolie.</article><article class="legalP" id="kapittel-1-kapittel-4-kapittel-1-ledd-9">Feltet eller tavlen skal fortrinnsvis ha et luminansnivå på 10 cd/m<sup>2</sup> .</article><article class="defaultP"><i>Identifikasjonsfelt- eller tavler med baklys</i></article><article class="legalP" id="kapittel-1-kapittel-4-kapittel-1-ledd-10">Identifikasjonsfelt- eller tavler med baklys skal ha svarte bokstaver og tall på transparent gul bakgrunn.</article><article class="legalP" id="kapittel-1-kapittel-4-kapittel-1-ledd-11">Feltet eller tavlen skal fortrinnsvis ha et luminansnivå på 10 cd/m<sup>2</sup> .</article><article class="defaultP"><i>Identifikasjonsfelt- eller tavler med lysende billedpunkt</i></article><article class="legalP" id="kapittel-1-kapittel-4-kapittel-1-ledd-12">Identifikasjonsfelt- eller tavler med billedpunkt skal ha bokstaver og tall som lysende billedpunkt på svart bakgrunn.</article><article class="legalP" id="kapittel-1-kapittel-4-kapittel-1-ledd-13">Feltet eller tavlen skal fortrinnsvis ha et luminansnivå på 10 cd/m<sup>2</sup> .</article></section><section class="section" data-name="kap4.2" id="kapittel-1-kapittel-4-kapittel-2" data-lovdata-URL="SF/forskrift/2016-09-15-1066/KAPITTEL_1-4-2"><h4>4.2 Lyssignal</h4><article class="legalP" id="kapittel-1-kapittel-4-kapittel-2-ledd-1">Lyssignal skal fortrinnsvis være i en høyde ikke under 6 m og ikke over 15 m over HAT for en fast vindenergiinnretning eller over vannlinjen for en flytende vindenergiinnretning.</article><article class="defaultP">4.2.1 <i>Lyssignal</i></article><article class="legalP" id="kapittel-1-kapittel-4-kapittel-2-ledd-2">Innretninger for energiproduksjon i sjø skal være utrustet med følgende lyssignal:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-4-kapittel-2-ledd-2-punkt-1"><article class="legalP" id="kapittel-1-kapittel-4-kapittel-2-ledd-2-punkt-1-ledd-1">Farge: Gul</article></article></li><li data-li-identifier="-" data-name="-"><article class="listArticle" id="kapittel-1-kapittel-4-kapittel-2-ledd-2-punkt-2"><article class="legalP" id="kapittel-1-kapittel-4-kapittel-2-ledd-2-punkt-2-ledd-1">Karakter (benevnelse): Oc Y 2s</article></article></li><li data-li-identifier="-" data-name="-"><article class="listArticle" id="kapittel-1-kapittel-4-kapittel-2-ledd-2-punkt-3"><article class="legalP" id="kapittel-1-kapittel-4-kapittel-2-ledd-2-punkt-3-ledd-1">Periode: 2 sekunder (1,75 sekund lys – 0,25 sekund mørke, dvs. arbeidssyklus 87,5&#xa0;%)</article></article></li><li data-li-identifier="-" data-name="-"><article class="listArticle" id="kapittel-1-kapittel-4-kapittel-2-ledd-2-punkt-4"><article class="legalP" id="kapittel-1-kapittel-4-kapittel-2-ledd-2-punkt-4-ledd-1">Lysvidde: 5 nautiske mil</article></article></li><li data-li-identifier="-" data-name="-"><article class="listArticle" id="kapittel-1-kapittel-4-kapittel-2-ledd-2-punkt-5"><article class="legalP" id="kapittel-1-kapittel-4-kapittel-2-ledd-2-punkt-5-ledd-1">Dekning: 360° horisontalt.</article></article></li></ul></article><article class="defaultP">4.2.2 <i>Vindparker</i></article><article class="legalP" id="kapittel-1-kapittel-4-kapittel-2-ledd-3">Ved etablering av flere vindenergiinnretninger som utgjør en vindpark kan Kystverket godkjenne at kun vindenergiinnretninger som utgjør vindparkens perimeter merkes med lyssignal. Etter en konkret vurdering kan enkelte vindenergiinnretninger på vindparkens perimeter unntas fra kravet om merking med lyssignal. Vindenergiinnretninger som utgjør hjørnene skal alltid merkes med lyssignal. Det kan også stilles krav om merking av enkeltinnretninger inne i vindparken med lyssignal.</article><article class="legalP" id="kapittel-1-kapittel-4-kapittel-2-ledd-4">Merking av vindenergiinnretninger etter dette punktet, må koordineres med Luftfartstilsynets krav til merking av vindparker, se <a href="forskrift/2014-07-15-980">forskrift 15. juli 2014 nr. 980</a> om rapportering, registrering og merking av luftfartshinder <a href="forskrift/2014-07-15-980/§10">§ 10</a>.</article><article class="legalP" id="kapittel-1-kapittel-4-kapittel-2-ledd-5">Lyssignal i et område med flere vindenergiinnretninger (vindpark) skal være synkronisert.</article></section></section><section class="section" data-name="kap5" id="kapittel-1-kapittel-5" data-lovdata-URL="SF/forskrift/2016-09-15-1066/KAPITTEL_1-5"><h3>5 Standard merking av bølge- og tidevannsenergiinnretninger</h3><article class="legalP" id="kapittel-1-kapittel-5-ledd-1">Bølge- og tidevannsenergiinnretninger som skal merkes omfatter blant annet innretninger som er:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-ledd-1-punkt-1"><article class="legalP" id="kapittel-1-kapittel-5-ledd-1-punkt-1-ledd-1">plassert på eller forankret til sjøbunnen og i hele eller deler av vannsøylen over, eller</article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-1-punkt-2"><article class="legalP" id="kapittel-1-kapittel-5-ledd-1-punkt-2-ledd-1">forankret til sjøbunnen eller fortøyd på annen måte og ligger på overflaten.</article></article></li></ul></article><section class="section" data-name="kap5.1" id="kapittel-1-kapittel-5-kapittel-1" data-lovdata-URL="SF/forskrift/2016-09-15-1066/KAPITTEL_1-5-1"><h4>5.1 Overflatefarge, retrorefleksmateriale, identifikasjon og lyssignal</h4><article class="legalP" id="kapittel-1-kapittel-5-kapittel-1-ledd-1">Der hvor bølge- og tidevannsinnretningen er over vann, er det krav til merking tilsvarende de krav som gjelder for vindenergiinnretninger, jf. <a href="forskrift/2016-09-15-1066/kap4">punkt</a> 4 over.</article><article class="legalP" id="kapittel-1-kapittel-5-kapittel-1-ledd-2">Der hvor en bølge- eller tidevannsinnretning er under vann, eller hvor merking etter <a href="forskrift/2016-09-15-1066/kap4">punkt</a> 4 ikke praktisk lar seg gjennomføre, skal Kystverket godkjenne merking og herunder vurdere behov for merking ved hjelp av navigasjonsinnretninger som nevnt i <a href="forskrift/2016-09-15-1066/kap7">punkt</a> 7.</article></section><section class="section" data-name="kap5.2" id="kapittel-1-kapittel-5-kapittel-2" data-lovdata-URL="SF/forskrift/2016-09-15-1066/KAPITTEL_1-5-2"><h4>5.2 Radarreflektor</h4><article class="legalP" id="kapittel-1-kapittel-5-kapittel-2-ledd-1">Bølge- og tidevannsenergiinnretninger skal, dersom deler av innretningen er over vann, merkes med radarreflektor for å øke muligheten for oppdagelse ved bruk av radar.</article><article class="legalP" id="kapittel-1-kapittel-5-kapittel-2-ledd-2">En radarreflektor skal minst ha et radartverrsnitt på 7,5 m<sup>2</sup> i X-båndet og 0,5 m<sup>2</sup> i S-båndet.</article></section></section><section class="section" data-name="kap6" id="kapittel-1-kapittel-6" data-lovdata-URL="SF/forskrift/2016-09-15-1066/KAPITTEL_1-6"><h3>6 Tilleggsmerking av vindenergiinnretninger og bølge- og tidevannsinnretninger</h3><article class="legalP" id="kapittel-1-kapittel-6-ledd-1">Innretninger for energiproduksjon i sjø som utgjør en særlig navigasjonsfare, er av særlig verdi, betydning eller lignende bør utrustes med radarsvarer (racon) eller AIS navigasjonsinnretning for ytterligere å sikre oppdagelse og gjenkjenning av sjøfarende. Dvs. der hvor merking etter <a href="forskrift/2016-09-15-1066/kap4">pkt</a>. 4 og <a href="forskrift/2016-09-15-1066/kap5">pkt</a>. 5 over ikke anses å være tilstrekkelig.</article><section class="section" data-name="kap6.1" id="kapittel-1-kapittel-6-kapittel-1" data-lovdata-URL="SF/forskrift/2016-09-15-1066/KAPITTEL_1-6-1"><h4>6.1 Radarsvarer (racon)</h4><article class="legalP" id="kapittel-1-kapittel-6-kapittel-1-ledd-1">Radarsvarer (racon) skal svare marine radarer i 3- og 10-cm-frekvensbåndene. I 10-cm-frekvensbåndet gjelder dette kravet ikke for NT (New Technology) radarer.</article><article class="legalP" id="kapittel-1-kapittel-6-kapittel-1-ledd-2">Radarsvarer skal svare med et signal i form av en passende bokstav i morsealfabetet og som begynner med en «strek». I koden skal en «strek» ha varighet som tre «prikker» og varigheten uten utsendelse mellom «streker» og «prikker» som en «prikk».</article></section><section class="section" data-name="kap6.2" id="kapittel-1-kapittel-6-kapittel-2" data-lovdata-URL="SF/forskrift/2016-09-15-1066/KAPITTEL_1-6-2"><h4>6.2 AIS navigasjonsinnretning</h4><article class="legalP" id="kapittel-1-kapittel-6-kapittel-2-ledd-1">En AIS navigasjonsinnretning kan være fysisk eller virtuell:<sup class="footnotereference" data-footnotereferencevalue="1" data-unique-footnote-counter="1">1</sup><ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-6-kapittel-2-ledd-1-punkt-1"><article class="legalP" id="kapittel-1-kapittel-6-kapittel-2-ledd-1-punkt-1-ledd-1">En fysisk AIS navigasjonsinnretning er en AIS melding 21 'Aids-to-navigation report (AtoN)' som representerer en innretning som eksisterer fysisk.</article></article></li><li data-li-identifier="-" data-name="-"><article class="listArticle" id="kapittel-1-kapittel-6-kapittel-2-ledd-1-punkt-2"><article class="legalP" id="kapittel-1-kapittel-6-kapittel-2-ledd-1-punkt-2-ledd-1">En virtuell AIS navigasjonsinnretning er en AIS melding 21 'Aids-to-navigation report (AtoN)' som representerer en innretning som ikke eksisterer fysisk.</article></article></li></ul></article><article class="defaultP"><i>Tilgangskontroll til og rapportering i nettverket</i></article><article class="legalP" id="kapittel-1-kapittel-6-kapittel-2-ledd-2">En AIS navigasjonsinnretning skal bruke 'random access TDMA' (RATDMA) for tilgangskontroll til nettverket (jf. AIS VHF Data Link (VDL)).</article><article class="legalP" id="kapittel-1-kapittel-6-kapittel-2-ledd-3">Rapportering til nettverket bør være Mode B med utsendelse av den samme meldingen først på kanal 1 og deretter på kanal 2 eller omvendt, i hurtig rekkefølge, nominelt 4 sekunder.</article><article class="defaultP"><i>AIS navigasjonsinnretning rapport</i></article><article class="legalP" id="kapittel-1-kapittel-6-kapittel-2-ledd-4">En AIS navigasjonsinnretning rapport skal være i form av en 'Aids-to-navigation report (AtoN)' rapport med typeindikasjon:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-6-kapittel-2-ledd-4-punkt-1"><article class="legalP" id="kapittel-1-kapittel-6-kapittel-2-ledd-4-punkt-1-ledd-1">'Fixed structure offshore, such as oil platforms, wind farms',</article></article></li><li data-li-identifier="-" data-name="-"><article class="listArticle" id="kapittel-1-kapittel-6-kapittel-2-ledd-4-punkt-2"><article class="legalP" id="kapittel-1-kapittel-6-kapittel-2-ledd-4-punkt-2-ledd-1">andre typeindikasjoner som for eksempel 'Special mark'.</article></article></li></ul></article><article class="legalP" id="kapittel-1-kapittel-6-kapittel-2-ledd-5">Innretninger skal betegnes med passende identifikasjon.</article><article class="defaultP"><i>Maritime Mobile Service Identity</i></article><article class="legalP" id="kapittel-1-kapittel-6-kapittel-2-ledd-6">Etablering av AIS navigasjonsinnretning krever Maritime Mobile Service Identity (MMSI). Slik identitet tildeles av Telenor Maritim Radio.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. International Maritime Organization MSC.1/Circ. 1473 POLICY ON USE OF AIS AIDS TO NAVIGATION.</article></footer></section><section class="section" data-name="kap6.3" id="kapittel-1-kapittel-6-kapittel-3" data-lovdata-URL="SF/forskrift/2016-09-15-1066/KAPITTEL_1-6-3"><h4>6.3 Indirekte lys (Flomlys)</h4><article class="legalP" id="kapittel-1-kapittel-6-kapittel-3-ledd-1">En vindenergiinnretning kan være belyst for å gjøre innretningen bedre synlig, for arbeid i mørket eller annet formål.</article><article class="legalP" id="kapittel-1-kapittel-6-kapittel-3-ledd-2">Indirekte lys<sup class="footnotereference" data-footnotereferencevalue="1" data-unique-footnote-counter="1">1</sup> (flomlys) på vindenergiinnretninger skal ikke være til sjenanse for sjøfarende. For å unngå å trekke fisk til innretningen skal belysning av sjø unngås eller begrenses så langt det er mulig.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Med indirekte lys menes her lys hvor observatøren ikke ser lyskilden direkte.</article></footer></section></section><section class="section" data-name="kap7" id="kapittel-1-kapittel-7" data-lovdata-URL="SF/forskrift/2016-09-15-1066/KAPITTEL_1-7"><h3>7 Bruk av navigasjonsinnretninger</h3><article class="legalP" id="kapittel-1-kapittel-7-ledd-1">Navigasjonsinnretninger som beskrevet i Kystverkets retningslinjer for utforming, tekniske krav til og plassering av navigasjonsinnretninger kan brukes til:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-7-ledd-1-punkt-1"><article class="legalP" id="kapittel-1-kapittel-7-ledd-1-punkt-1-ledd-1">permanent merking av vindenergiparker eller bølge- og tidevannsenergiparker eller enkeltstående innretninger, eller</article></article></li><li data-li-identifier="-" data-name="-"><article class="listArticle" id="kapittel-1-kapittel-7-ledd-1-punkt-2"><article class="legalP" id="kapittel-1-kapittel-7-ledd-1-punkt-2-ledd-1">midlertidig merking ved anleggsarbeider i sjø.</article></article></li></ul></article><article class="legalP" id="kapittel-1-kapittel-7-ledd-2">Dette omfatter særskilt lateralmerker, kardinalmerker, frittliggende fare merke, spesialmerke og sektorlys.</article></section></section></main></body></html>