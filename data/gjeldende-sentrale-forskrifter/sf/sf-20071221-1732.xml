<!DOCTYPE html><html lang="no"><head><title>Forskrift om krav til flasker brukt som målebeholdere (måleflasker)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1732</dd><dt class="dokid">DokumentID</dt><dd class="dokid">SF/forskrift/2007-12-21-1732</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Justervesenet</li></ul></dd><dt class="publishedIn">Publisert i</dt><dd class="publishedIn">I 2008 hefte 1</dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-01-1989">forskrift/2023-12-01-1989</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-01-26-4/§7">lov/2007-01-26-4/§7</a></li><li><a href="lov/2007-01-26-4/§10">lov/2007-01-26-4/§10</a></li><li><a href="lov/2007-01-26-4/§8">lov/2007-01-26-4/§8</a></li><li><a href="lov/2007-01-26-4/§19">lov/2007-01-26-4/§19</a></li><li><a href="lov/2007-01-26-4/§30">lov/2007-01-26-4/§30</a></li><li><a href="lov/2007-01-26-4/§35">lov/2007-01-26-4/§35</a></li></ul></dd><dt class="dateOfPublication">Kunngjort</dt><dd class="dateOfPublication">2008-01-11 15:40</dd><dt class="titleShort">Korttittel</dt><dd class="titleShort">Forskrift om krav til måleflasker</dd><dt class="title">Tittel</dt><dd class="title">Forskrift om krav til flasker brukt som målebeholdere (måleflasker)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 21. desember 2007 med hjemmel i <a href="lov/2007-01-26-4">lov 26. januar 2007 nr. 4</a> om målenheter, måling og normaltid <a href="lov/2007-01-26-4/§35">§ 35</a>, jf. <a href="lov/2007-01-26-4/§7">§ 7</a> og <a href="lov/2007-01-26-4/§10">§ 10</a> og <a href="lov/2007-01-26-4/§8">§ 8</a>, <a href="lov/2007-01-26-4/§19">§ 19</a> og <a href="lov/2007-01-26-4/§30">§ 30</a>. <br /> <strong>EØS-henvisninger:</strong> EØS-avtalen vedlegg II kap. IX nr. 1 (direktiv <a href="eu/32009l0034">2009/34/EF</a>), nr. 13 (direktiv <a href="eu/31975l0107">75/107/EØF</a>). <br /><strong>Endret</strong> ved <a href="forskrift/2011-09-09-922">forskrifter 9 sep 2011 nr. 922</a>, <a href="forskrift/2023-12-01-1989">1 des 2023 nr. 1989</a> (i kraft 1 jan 2024).</dd><dt class="refid">RefID</dt><dd class="refid">forskrift/2007-12-21-1732</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til flasker brukt som målebeholdere (måleflasker)</a><ul class="tocSubUl"><li><a href="#kapittel-1" data-child-interval="§§ 1 – 5">Kapittel 1 – Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjon av måleflasker</a></li><li><a href="#kapittel-1-paragraf-3">§ 3. Krav til måleflasker og kontroll</a></li><li><a href="#kapittel-1-paragraf-4">§ 4. Samsvarsmerking</a></li><li><a href="#kapittel-1-paragraf-5">§ 5. Måleflasker som er godkjent i andre EØS-stater</a></li></ul></li><li><a href="#kapittel-2" data-child-interval="§§ 6 – 9">Kapittel 2 – Krav til måleflasker</a><ul class="tocSubUl"><li><a href="#kapittel-2-paragraf-1">§ 6. Ulike kapasiteter for måleflasker</a></li><li><a href="#kapittel-2-paragraf-2">§ 7. Fyllemåter</a></li><li><a href="#kapittel-2-paragraf-3">§ 8. Største tillatte målefeil</a></li><li><a href="#kapittel-2-paragraf-4">§ 9. Krav til merking av måleflasker</a></li></ul></li><li><a href="#kapittel-3" data-child-interval="§§ 10 – 11">Kapittel 3 – Avsluttende bestemmelser</a><ul class="tocSubUl"><li><a href="#kapittel-3-paragraf-1">§ 10. Overtredelsesgebyr</a></li><li><a href="#kapittel-3-paragraf-2">§ 11. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2007-12-21-1732" id="dokument"><h1>Forskrift om krav til flasker brukt som målebeholdere (måleflasker)</h1><section class="section" data-name="kap1" id="kapittel-1" data-lovdata-URL="SF/forskrift/2007-12-21-1732/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="SF/forskrift/2007-12-21-1732/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder når det er fastsatt krav til flasker brukt som målebeholdere i <a href="forskrift/2007-12-20-1723/§3-1">forskrift 20. desember 2007 nr. 1723 om målenheter og måling § 3-1</a>.</article><article class="legalP" id="kapittel-1-paragraf-1-ledd-2">Forskriften kommer ikke til anvendelse på Svalbard.</article><article class="changesToParent">Endret ved forskrift <a href="forskrift/2023-12-01-1989">1 des 2023 nr. 1989</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2007-12-21-1732/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon av måleflasker</span></h3><article class="legalP" id="kapittel-1-paragraf-2-ledd-1">Med <i>måleflasker</i> menes i denne forskriften beholdere, vanligvis kalt flasker, som er laget av glass eller annet materiale med en stivhet og stabilitet som gir samme måletekniske sikkerhet som glass, når slike beholdere er<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">korket eller utformet til å korkes, er beregnet på lagring, transport eller levering av væsker,</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">har en nominell kapasitet på minst 0,05 liter og høyst 5 liter, og</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">har slike måletekniske egenskaper (utformingsegenskaper og produksjonsensartethet) at de kan brukes som målebeholdere, dvs at innholdet i dem kan måles med tilstrekkelig nøyaktighet når de er fylt opp til et bestemt nivå eller til en bestemt prosent av sin fulle kapasitet.</article></article></li></ol></article></article><article class="legalArticle" data-lovdata-URL="SF/forskrift/2007-12-21-1732/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav til måleflasker og kontroll</span></h3><article class="legalP" id="kapittel-1-paragraf-3-ledd-1">Kravene til måleflasker er fastsatt i kapittel 2 i forskriften her.</article><article class="legalP" id="kapittel-1-paragraf-3-ledd-2">Justervesenet skal kontrollere at måleflaskene oppfyller kravene i denne forskriften. Kontrollen utføres etter standard ISO 2859-2, ved stikkprøver hos produsenten eller, dersom dette ikke er praktisk mulig, hos importøren eller dennes representant.</article></article><article class="legalArticle" data-lovdata-URL="SF/forskrift/2007-12-21-1732/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Samsvarsmerking</span></h3><article class="legalP" id="kapittel-1-paragraf-4-ledd-1">Produsenten av måleflasker som skal godkjennes etter forskriften her, skal legge frem til godkjenning for Justervesenet et symbol som gjør det mulig å identifisere vedkommende.</article><article class="legalP" id="kapittel-1-paragraf-4-ledd-2">Produsenten skal på eget initiativ påføre symbolet (speilvendt epsilon) nevnt i artikkel 6 i direktiv <a href="eu/32009l0034">2009/34/EF</a> av 23. april 2009 om felles bestemmelser for måleinstrumenter og for måletekniske kontrollmetoder, som bekrefter at flasken oppfyller kravene i dette direktiv og dets vedlegg. Angivelse av dato, opprinnelse og referansenummer, som fastsatt i nr. 6.3 i vedlegg I til nevnte direktiv, er imidlertid ikke påkrevd.</article><article class="legalP" id="kapittel-1-paragraf-4-ledd-3">Symbolet skal ha en høyde på minst 3 mm.</article><article class="changesToParent">Endret ved <a href="forskrift/2011-09-09-922">forskrift 9 sep 2011 nr. 922</a>.</article></article><article class="legalArticle" data-lovdata-URL="SF/forskrift/2007-12-21-1732/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Måleflasker som er godkjent i andre EØS-stater</span></h3><article class="legalP" id="kapittel-1-paragraf-5-ledd-1">Måleflasker som er godkjent i andre EØS-stater som oppfyller kravene og tilfredsstiller kontrollkravene i direktiv <a href="eu/31975l0107">75/107/EØF</a>, med begrunnelse i deres volum, bestemmelsen av volumet eller de metoder som er anvendt ved kontrollen av dem, kan markedsføres og brukes som målebeholdere i Norge.</article></article></section><section class="section" data-name="kap2" id="kapittel-2" data-lovdata-URL="SF/forskrift/2007-12-21-1732/KAPITTEL_2"><h2>Kapittel 2 – Krav til måleflasker</h2><article class="legalArticle" data-lovdata-URL="SF/forskrift/2007-12-21-1732/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ulike kapasiteter for måleflasker</span></h3><article class="legalP" id="kapittel-2-paragraf-1-ledd-1">Måleflasker skal karakteriseres etter en av følgende følgende kapasiteter, som alltid bestemmes ved en temperatur på 20 °C:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Den nominelle kapasitet V<sub>n</sub> er volumet som er avmerket på flasken; det er det væskevolum som flasken skal inneholde når den er fylt under de bruksvilkår den er beregnet på</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">En flaskes kapasitet når den er helt full, er det væskevolum den inneholder når den er fylt til randen</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">En flaskes faktiske kapasitet er det væskevolum den faktisk inneholder når den er nøyaktig fylt under de vilkår som teoretisk svarer til den nominelle kapasitet.</article></article></li></ol></article></article><article class="legalArticle" data-lovdata-URL="SF/forskrift/2007-12-21-1732/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fyllemåter</span></h3><article class="legalP" id="kapittel-2-paragraf-2-ledd-1">Det er to måter å fylle måleflasker på:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">til et konstant nivå, eller</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">til et konstant tomrom.</article></article></li></ol></article><article class="legalP" id="kapittel-2-paragraf-2-ledd-2">Avstanden mellom det teoretiske påfyllingsnivået for den nominelle kapasitet og randens nivå samt differansen mellom kapasitet til randen og den nominelle kapasitet, kalt utvidelsesvolumet eller tomrommet, skal være tilnærmet konstante for alle flasker av samme type, dvs. for alle flasker fremstilt etter samme spesifikasjon.</article></article><article class="legalArticle" data-lovdata-URL="SF/forskrift/2007-12-21-1732/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Største tillatte målefeil</span></h3><article class="legalP" id="kapittel-2-paragraf-3-ledd-1">For å gjøre det mulig, idet det tas hensyn til den vanlige usikkerhet ved påfyllingen, å måle volumet av innholdet av måleflaskene med tilstrekkelig nøyaktighet, særlig med den nøyaktighet som kreves i henhold til direktivene om ferdigpakninger, skal de største tillatte avvik (positive eller negative) i kapasiteten til en måleflaske, dvs. de største tillatte forskjeller (positive eller negative) ved en temperatur på 20 °C og under de kontrollvilkår som fremgår i denne paragrafen, mellom den faktiske kapasitet og den nominelle kapasitet V<sub>n,</sub> være som angitt i tabellen nedenfor:</article><article class="defaultP"><i>Tabell 1 – tillatte målefeil</i><table><thead><tr><th data-text-align="left" data-vertical-align="top"><i>Nominell kapasitet V<sub>n</sub> i milliliter</i></th><th colspan="2" data-text-align="center" data-vertical-align="top"><i>Tillatte feil</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top"><i>i&#xa0;% av V<sub>n</sub></i></th><th data-text-align="left" data-vertical-align="top"><i>i milliliter</i></th></tr></thead><tbody><tr><td data-text-align="left" data-vertical-align="top">Fra 50 til 100</td><td data-text-align="center" data-vertical-align="top">–</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">Fra 100 til 200</td><td data-text-align="center" data-vertical-align="top">3</td><td data-text-align="center" data-vertical-align="top">–</td></tr><tr><td data-text-align="left" data-vertical-align="top">Fra 200 til 300</td><td data-text-align="center" data-vertical-align="top">–</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">Fra 300 til 400</td><td data-text-align="center" data-vertical-align="top">2</td><td data-text-align="center" data-vertical-align="top">–</td></tr><tr><td data-text-align="left" data-vertical-align="top">Fra 500 til 1&#xa0;000</td><td data-text-align="center" data-vertical-align="top">–</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Fra 1&#xa0;000 til 5&#xa0;000</td><td data-text-align="center" data-vertical-align="top">1</td><td data-text-align="center" data-vertical-align="top">–</td></tr></tbody></table></article><article class="legalP" id="kapittel-2-paragraf-3-ledd-2">Det er ikke tillatt med systematisk utnyttelse av toleranser.</article><article class="legalP" id="kapittel-2-paragraf-3-ledd-3">I praksis skal en måleflaskes faktiske kapasitet kontrolleres ved å bestemme den vannmengde med 20 °C som flasken faktisk inneholder når den er fylt til det nivå som teoretisk tilsvarer den nominelle kapasitet. Den kan også kontrolleres indirekte etter en metode med tilsvarende nøyaktighet. Målefeilen for kapasiteten skal ikke være større enn en femdel av det største tillatte avvik for måleflaskens nominelle kapasitet.</article><article class="legalP" id="kapittel-2-paragraf-3-ledd-4">Måleflaskene skal veies tomme. De skal fylles med vann med 20 °C og med kjent densitet opp til det påfyllingsnivå som er i samsvar med kontrollmetoden som anvendes. De skal deretter veies påfylt. Kontrollen skal utføres ved hjelp av et lovlig måleinstrument som er egnet til operasjonene som skal foretas.</article></article><article class="legalArticle" data-lovdata-URL="SF/forskrift/2007-12-21-1732/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til merking av måleflasker</span></h3><article class="legalP" id="kapittel-2-paragraf-4-ledd-1">En måleflaske skal ha følgende varige, lett leselige og synlige preging på sideflaten, på bunnkanten eller på bunnen:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">Angivelse av dens nominelle kapasitet i måleenheten liter, centiliter eller milliliter med tall som er minst 6 mm høye, dersom den nominelle kapasitet er større enn 100 cl, minst 4 mm høye dersom den er 100 cl eller mindre, men mer enn 20 cl, og minst 3 mm dersom den er 20 cl eller mindre, etterfulgt av symbolet for den målenhet som er benyttet, eller eventuelt av navnet på enheten, i samsvar med bestemmelsene i rådsdirektiv <a href="eu/31971l0354*">71/354/EØF</a> av 18. oktober 1971 om tilnærming av medlemsstatenes lovgivning om målenheter [EFT nr. L 243 av 29.10.1971, s. 29], endret ved tiltredelsesakten</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">Produsentens identifikasjonssymbol som fastsatt <a href="forskrift/2007-12-21-1732/§4">§ 4</a> første ledd</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">Symbolet fastsatt i <a href="forskrift/2007-12-21-1732/§4">§ 4</a> annet ledd.</article></article></li></ol></article><article class="legalP" id="kapittel-2-paragraf-4-ledd-2">En måleflaske skal ha en av følgende varige, lett leselige og synlige preging på bunnen eller bunnkanten, på en slik måte at den ikke kan forveksles med foregående angivelse, med tall med samme minstehøyde som dem som angir tilsvarende nominell kapasitet, i samsvar med den metode eller de metoder for påfylling som flasken er beregnet på:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">Angivelse av kapasiteten når flasken er fylt til randen, uttrykt i centiliter og ikke etterfulgt av symbolet cl</article></article></li><li data-name="b." value="2"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">Angivelse av avstanden i millimeter fra nivået når flasken er fylt til randen, til nivået for påfylling som svarer til den nominelle kapasiteten, etterfulgt av symbolet mm.</article></article></li></ol></article><article class="legalP" id="kapittel-2-paragraf-4-ledd-3">Andre angivelser kan påføres flasken såfremt de ikke fører til forveksling med den obligatoriske pregingen.</article></article></section><section class="section" data-name="kap3" id="kapittel-3" data-lovdata-URL="SF/forskrift/2007-12-21-1732/KAPITTEL_3"><h2>Kapittel 3 – Avsluttende bestemmelser</h2><article class="legalArticle" data-lovdata-URL="SF/forskrift/2007-12-21-1732/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h3><article class="legalP" id="kapittel-3-paragraf-1-ledd-1">Overtredelse av bestemmelsene i denne forskriften kan medføre pålegg av overtredelsesgebyr utmålt etter bestemmelsene i forskrift om målenheter og måling kapittel 7.</article></article><article class="legalArticle" data-lovdata-URL="SF/forskrift/2007-12-21-1732/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Denne forskriften trer i kraft 1. januar 2008.</article></article></section></main></body></html>