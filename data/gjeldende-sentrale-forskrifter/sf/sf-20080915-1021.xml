<!DOCTYPE html><html lang="no"><head><title>Forskrift om forvalter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-09-15-1021</dd><dt class="dokid">DokumentID</dt><dd class="dokid">SF/forskrift/2008-09-15-1021</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Konkurransepolitisk avd.</li></ul></dd><dt class="publishedIn">Publisert i</dt><dd class="publishedIn">I 2008 hefte 10 (Merknader)</dd><dt class="dateInForce">I kraft fra</dt><dd class="dateInForce">2009-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-12-11-1467">forskrift/2013-12-11-1467</a> fra 2014-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2004-03-05-12/§12">lov/2004-03-05-12/§12</a></li><li><a href="lov/2004-03-05-12/§16">lov/2004-03-05-12/§16</a></li><li><a href="forskrift/2004-04-16-631">forskrift/2004-04-16-631</a></li></ul></dd><dt class="dateOfPublication">Kunngjort</dt><dd class="dateOfPublication">2008-09-19 13:40</dd><dt class="lastupdated">Rettet</dt><dd class="lastupdated">2013-01-07 (merknadene utgår)</dd><dt class="titleShort">Korttittel</dt><dd class="titleShort">Forvalterforskriften</dd><dt class="title">Tittel</dt><dd class="title">Forskrift om forvalter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings- og administrasjonsdepartementet (nå Nærings- og fiskeridepartementet) 15. september 2008 med hjemmel i <a href="lov/2004-03-05-12">lov 5. mars 2004 nr. 12</a> om konkurranse mellom foretak og kontroll med foretakssammenslutninger (konkurranseloven) <a href="lov/2004-03-05-12/§12">§ 12</a> tredje ledd, <a href="lov/2004-03-05-12/§16">§ 16</a> femte ledd, jf. <a href="forskrift/2004-04-16-631">delegeringsvedtak 16. april 2004 nr. 631</a>. <br /><strong>Endret</strong> ved <a href="forskrift/2013-12-11-1467">forskrift 11 des 2013 nr. 1467</a>.</dd><dt class="refid">RefID</dt><dd class="refid">forskrift/2008-09-15-1021</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forvalter</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li></ul></li><li><a href="#kapittel-2" data-child-interval="§§ 3 – 7">Kapittel 2. Oppnevning av og krav til forvalter</a><ul class="tocSubUl"><li><a href="#kapittel-2-paragraf-1">§ 3. Oppnevning av forvalter</a></li><li><a href="#kapittel-2-paragraf-2">§ 4. Krav til forvalter</a></li><li><a href="#kapittel-2-paragraf-3">§ 5. Karantene</a></li><li><a href="#kapittel-2-paragraf-4">§ 6. Taushetsplikt</a></li><li><a href="#kapittel-2-paragraf-5">§ 7. Sikkerhet</a></li></ul></li><li><a href="#kapittel-3" data-child-interval="§§ 8 – 11">Kapittel 3. Forvalters plikter</a><ul class="tocSubUl"><li><a href="#kapittel-3-paragraf-1">§ 8. Mandatet</a></li><li><a href="#kapittel-3-paragraf-2">§ 9. Gjennomføring av forvalteroppdraget</a></li><li><a href="#kapittel-3-paragraf-3">§ 10. Bruk av eksterne medhjelpere</a></li><li><a href="#kapittel-3-paragraf-4">§ 11. Instruksjonsmyndighet</a></li></ul></li><li><a href="#kapittel-4" data-child-interval="§§ 12 – 13">Kapittel 4. Partenes plikter</a><ul class="tocSubUl"><li><a href="#kapittel-4-paragraf-1">§ 12. Partenes medvirkningsplikt</a></li><li><a href="#kapittel-4-paragraf-2">§ 13. Vederlag og utgiftsdekning</a></li></ul></li><li><a href="#kapittel-5" data-child-interval="§ 14">Kapittel 5. Ikrafttredelse</a><ul class="tocSubUl"><li><a href="#kapittel-5-paragraf-1">§ 14. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2008-09-15-1021" id="dokument"><h1>Forskrift om forvalter</h1><section class="section" data-name="kap1" id="kapittel-1" data-lovdata-URL="SF/forskrift/2008-09-15-1021/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2008-09-15-1021/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskrift gir nærmere regler om forvalter etter <a href="lov/2004-03-05-12/§12">konkurranseloven § 12</a> tredje ledd og <a href="lov/2004-03-05-12/§16">§ 16</a> fjerde ledd.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2008-09-15-1021/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>vedtak:</i> vedtak etter <a href="lov/2004-03-05-12/§12">konkurranseloven § 12</a> tredje ledd, <a href="lov/2004-03-05-12/§16">§ 16</a> første og annet ledd, <a href="lov/2004-03-05-12/§16a">§ 16a</a> og <a href="lov/2004-03-05-12/§21">§ 21</a>.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>part:</i> den som et vedtak retter seg mot.</article></article></li></ol></article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article></section><section class="section" data-name="kap2" id="kapittel-2" data-lovdata-URL="SF/forskrift/2008-09-15-1021/KAPITTEL_2"><h2>Kapittel 2. Oppnevning av og krav til forvalter</h2><article class="legalArticle" data-lovdata-URL="SF/forskrift/2008-09-15-1021/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Oppnevning av forvalter</span></h3><article class="legalP" id="kapittel-2-paragraf-1-ledd-1">I vedtak etter <a href="lov/2004-03-05-12/§12">konkurranseloven § 12</a> tredje ledd, <a href="lov/2004-03-05-12/§16">§ 16</a> annet ledd og <a href="lov/2004-03-05-12/§16a">§ 16a</a> kan Konkurransetilsynet, etter forslag fra partene, fastsette at en eller flere forvaltere oppnevnes, eller kan oppnevnes, til å bistå ved gjennomføringen av vedtaket. Partene skal legge fram forslag til forvalter og mandat for oppdraget innen de frister tilsynet fastsetter. Partenes forslag til forvalter og utforming av mandat må godkjennes av tilsynet. Konkurransetilsynet kan i vedtaket fastsette at det skal gjelde et gjennomføringsforbud frem til forvalter er oppnevnt.</article><article class="legalP" id="kapittel-2-paragraf-1-ledd-2">Konkurransetilsynet kan, dersom det finnes nødvendig, av eget tiltak oppnevne en eller flere forvaltere<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">til å bistå ved gjennomføringen av vedtak etter <a href="lov/2004-03-05-12/§16">konkurranseloven § 16</a> første ledd jf. <a href="lov/2004-03-05-12/§16">§ 16</a> tredje ledd,</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">til å bistå ved gjennomføringen av vedtak etter <a href="lov/2004-03-05-12/§21">konkurranseloven § 21</a>, jf. <a href="lov/2004-03-05-12/§16">§ 16</a>, og</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">til å bistå ved gjennomføringen av vedtak etter <a href="lov/2004-03-05-12/§16a">konkurranseloven § 16a</a> jf. <a href="lov/2004-03-05-12/§16">§ 16</a>.</article></article></li></ol></article><article class="legalP" id="kapittel-2-paragraf-1-ledd-3">Ved oppnevning etter annet ledd skal partene innen en frist Konkurransetilsynet fastsetter, få anledning til å uttale seg om utforming av mandat og valg av forvalter. Partene skal uten ugrunnet opphold etter oppnevningen underrettes om valg av forvalter og forvalteroppdragets innhold ved kopi av endelig mandat.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2008-09-15-1021/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til forvalter</span></h3><article class="legalP" id="kapittel-2-paragraf-2-ledd-1">Enhver som Konkurransetilsynet finner skikket til oppgaven, kan oppnevnes til forvalter.</article><article class="legalP" id="kapittel-2-paragraf-2-ledd-2">Forvalter må være uavhengig av partene, og det må ikke foreligge interessekonflikter som kan medføre at forvalters integritet og upartiskhet kan trekkes i tvil.</article></article><article class="legalArticle" data-lovdata-URL="SF/forskrift/2008-09-15-1021/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Karantene</span></h3><article class="legalP" id="kapittel-2-paragraf-3-ledd-1">Forvalter skal under forvalteroppdraget, og i en periode på ett år etter forvalteroppdragets avslutning, avstå fra å yte tjenester til eller ta ansettelse eller verv i det eller de foretak som vedtaket retter seg mot eller tilknyttede foretak. Den samme begrensningen gjelder for forvalters adgang til å yte tjenester til den eller de som overtar rettigheter som følge av Konkurransetilsynets vedtak. Konkurransetilsynet kan likevel godta at forvalter påtar seg slike oppdrag dersom dette er ubetenkelig.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2008-09-15-1021/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Taushetsplikt</span></h3><article class="legalP" id="kapittel-2-paragraf-4-ledd-1">Forvalter og eventuelle medhjelpere har taushetsplikt etter reglene i <a href="lov/2004-03-05-12/§27">konkurranseloven § 27</a> og <a href="lov/1967-02-10/§13">forvaltningsloven § 13</a> flg.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2008-09-15-1021/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Sikkerhet</span></h3><article class="legalP" id="kapittel-2-paragraf-5-ledd-1">Ved oppnevning av forvalter etter <a href="forskrift/2008-09-15-1021/§3">§ 3</a> annet ledd kan Konkurransetilsynet stille krav til forvalters forsikringsdekning og pålegge forvalter å stille tidsbegrenset sikkerhet. Konkurransetilsynet kan bestemme sikkerhetens størrelse og stille krav til innholdet av denne.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article></section><section class="section" data-name="kap3" id="kapittel-3" data-lovdata-URL="SF/forskrift/2008-09-15-1021/KAPITTEL_3"><h2>Kapittel 3. Forvalters plikter</h2><article class="legalArticle" data-lovdata-URL="SF/forskrift/2008-09-15-1021/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Mandatet</span></h3><article class="legalP" id="kapittel-3-paragraf-1-ledd-1">Forvalteroppdraget fastsettes i et mandat.</article><article class="legalP" id="kapittel-3-paragraf-1-ledd-2">Mandatet skal inneholde bestemmelser om:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">hvem som skal utføre forvalteroppdraget,</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">hva forvalteroppdraget omfatter,</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">hvordan forvalteroppdraget skal utføres,</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">forvalteroppdragets varighet,</article></article></li><li data-name="e." value="5"><article class="listArticle" id="kapittel-3-paragraf-1-ledd-2-punkt-5"><article class="legalP" id="kapittel-3-paragraf-1-ledd-2-punkt-5-ledd-1">prosedyrer for forvalters samarbeid med partene, inngåelse av avtaler eller gjennomføring av andre disposisjoner, herunder Konkurransetilsynets godkjennelse av kjøper ved avhending av eierandeler eller aktiva,</article></article></li><li data-name="f." value="6"><article class="listArticle" id="kapittel-3-paragraf-1-ledd-2-punkt-6"><article class="legalP" id="kapittel-3-paragraf-1-ledd-2-punkt-6-ledd-1">forvalters plikt til å rapportere og utarbeide arbeids- og tidsplaner for gjennomføring av oppdraget,</article></article></li><li data-name="g." value="7"><article class="listArticle" id="kapittel-3-paragraf-1-ledd-2-punkt-7"><article class="legalP" id="kapittel-3-paragraf-1-ledd-2-punkt-7-ledd-1">forvalters vederlag, dekning av utgifter og hvordan oppgjør mellom partene og forvalter skal skje,</article></article></li><li data-name="h." value="8"><article class="listArticle" id="kapittel-3-paragraf-1-ledd-2-punkt-8"><article class="legalP" id="kapittel-3-paragraf-1-ledd-2-punkt-8-ledd-1">forvalters bruk av eksterne medhjelpere,</article></article></li><li data-name="i." value="9"><article class="listArticle" id="kapittel-3-paragraf-1-ledd-2-punkt-9"><article class="legalP" id="kapittel-3-paragraf-1-ledd-2-punkt-9-ledd-1">misligholdssanksjoner og oppsigelse,</article></article></li><li data-name="j." value="10"><article class="listArticle" id="kapittel-3-paragraf-1-ledd-2-punkt-10"><article class="legalP" id="kapittel-3-paragraf-1-ledd-2-punkt-10-ledd-1">interessekonflikter og karantene,</article></article></li><li data-name="k." value="11"><article class="listArticle" id="kapittel-3-paragraf-1-ledd-2-punkt-11"><article class="legalP" id="kapittel-3-paragraf-1-ledd-2-punkt-11-ledd-1">taushetsplikt,</article></article></li><li data-name="l." value="12"><article class="listArticle" id="kapittel-3-paragraf-1-ledd-2-punkt-12"><article class="legalP" id="kapittel-3-paragraf-1-ledd-2-punkt-12-ledd-1">forsikringsdekning og sikkerhetsstillelse.</article></article></li></ol></article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2008-09-15-1021/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Gjennomføring av forvalteroppdraget</span></h3><article class="legalP" id="kapittel-3-paragraf-2-ledd-1">Forvalter skal utføre de oppgaver som følger av forvalteroppdraget på den måte som best sikrer gjennomføring av vedtaket og samtidig påse at partenes interesser ivaretas på en forsvarlig måte.</article><article class="legalP" id="kapittel-3-paragraf-2-ledd-2">Forvalter kan innenfor rammene av mandatet gi partene de pålegg som er nødvendig for at vedtaket skal gjennomføres.</article><article class="legalP" id="kapittel-3-paragraf-2-ledd-3">Dersom forvalter skal forestå avhending av formuesgoder, skal forvalter holde partene informert om salgsprosessen.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2008-09-15-1021/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bruk av eksterne medhjelpere</span></h3><article class="legalP" id="kapittel-3-paragraf-3-ledd-1">Dersom forvalter ønsker å benytte eksterne medhjelpere, krever dette forhåndsgodkjenning fra Konkurransetilsynet.</article></article><article class="legalArticle" data-lovdata-URL="SF/forskrift/2008-09-15-1021/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Instruksjonsmyndighet</span></h3><article class="legalP" id="kapittel-3-paragraf-4-ledd-1">Konkurransetilsynet kan instruere forvalter om gjennomføringen av oppdraget.</article></article></section><section class="section" data-name="kap4" id="kapittel-4" data-lovdata-URL="SF/forskrift/2008-09-15-1021/KAPITTEL_4"><h2>Kapittel 4. Partenes plikter</h2><article class="legalArticle" data-lovdata-URL="SF/forskrift/2008-09-15-1021/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Partenes medvirkningsplikt</span></h3><article class="legalP" id="kapittel-4-paragraf-1-ledd-1">Oppnevning av forvalter påvirker ikke partenes ansvar for å oppfylle de plikter som følger av vedtaket.</article><article class="legalP" id="kapittel-4-paragraf-1-ledd-2">Partene skal samarbeide fullt ut med forvalter, gi forvalter de fullmakter og yte slik medvirkning som er nødvendig for gjennomføringen av inngrepsvedtaket innenfor rammen av forvaltermandatet. De skal etter anmodning fra forvalter og uten ugrunnet opphold, bistå med å fremskaffe og gi tilgang til all informasjon, dokumentasjon, lokaler, tekniske innretninger, personell mv.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2008-09-15-1021/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Vederlag og utgiftsdekning</span></h3><article class="legalP" id="kapittel-4-paragraf-2-ledd-1">Partene dekker forvalters vederlag og utgifter ved gjennomføringen av forvalteroppdraget.</article><article class="legalP" id="kapittel-4-paragraf-2-ledd-2">Ved oppnevning av forvalter etter <a href="forskrift/2008-09-15-1021/§3">§ 3</a> annet ledd fastsetter Konkurransetilsynet vederlag og dekning av utgifter som forvalteren kan kreve av partene. Konkurransetilsynet fastsetter også bestemmelser om hvordan oppgjør mellom partene og forvalter skal skje.</article><article class="changesToParent">Endret ved <a href="forskrift/2013-12-11-1467">forskrift 11 des 2013 nr. 1467</a> (i kraft 1 jan 2014).</article></article></section><section class="section" data-name="kap5" id="kapittel-5" data-lovdata-URL="SF/forskrift/2008-09-15-1021/KAPITTEL_5"><h2>Kapittel 5. Ikrafttredelse</h2><article class="legalArticle" data-lovdata-URL="SF/forskrift/2008-09-15-1021/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1. januar 2009.</article></article></section></main></body></html>