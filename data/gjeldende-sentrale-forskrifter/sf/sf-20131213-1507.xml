<!DOCTYPE html><html lang="no"><head><title>Forskrift om forbud mot fiske og fangst av brugde, pigghå, håbrann og silkehai</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-13-1507</dd><dt class="dokid">DokumentID</dt><dd class="dokid">SF/forskrift/2013-12-13-1507</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="publishedIn">Publisert i</dt><dd class="publishedIn">I 2013 hefte 18</dd><dt class="dateInForce">I kraft fra</dt><dd class="dateInForce">2014-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-04-11</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-04-11-657">forskrift/2025-04-11-657</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§11">lov/2008-06-06-37/§11</a></li><li><a href="lov/2008-06-06-37/§12">lov/2008-06-06-37/§12</a></li><li><a href="lov/2008-06-06-37/§13">lov/2008-06-06-37/§13</a></li><li><a href="lov/2008-06-06-37/§15">lov/2008-06-06-37/§15</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§22">lov/2008-06-06-37/§22</a></li><li><a href="lov/2008-06-06-37/§36">lov/2008-06-06-37/§36</a></li><li><a href="lov/2008-06-06-37/§52">lov/2008-06-06-37/§52</a></li><li><a href="lov/1999-03-26-15/§20">lov/1999-03-26-15/§20</a></li></ul></dd><dt class="dateOfPublication">Kunngjort</dt><dd class="dateOfPublication">2013-12-19 15:20</dd><dt class="titleShort">Korttittel</dt><dd class="titleShort">Forskrift om forbud mot fiske av brudge og pigghå mv</dd><dt class="title">Tittel</dt><dd class="title">Forskrift om forbud mot fiske og fangst av brugde, pigghå, håbrann og silkehai</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 13. desember 2013 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (<a href="lov/2008-06-06-37/§11">havressurslova) § 11</a>, <a href="lov/2008-06-06-37/§12">§ 12</a>, <a href="lov/2008-06-06-37/§13">§ 13</a>, <a href="lov/2008-06-06-37/§15">§ 15</a>, <a href="lov/2008-06-06-37/§16">§ 16</a>, <a href="lov/2008-06-06-37/§22">§ 22</a>, <a href="lov/2008-06-06-37/§36">§ 36</a> og <a href="lov/2008-06-06-37/§52">§ 52</a> og <a href="lov/1999-03-26-15">lov 26. mars 1999 nr. 15</a> om retten til å delta i fiske og fangst (deltakerloven) <a href="lov/1999-03-26-15/§20">§ 20</a>. <br /><strong>Endret</strong> ved forskrifter <a href="forskrift/2022-12-21-2449">21 des 2022 nr. 2449</a>, <a href="forskrift/2025-04-11-657">11 april 2025 nr. 657</a>.</dd><dt class="refid">RefID</dt><dd class="refid">forskrift/2013-12-13-1507</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot fiske og fangst av brugde, pigghå, håbrann og silkehai</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Generelt forbud</a></li><li><a href="#paragraf-3">§ 3. Fangst av pigghå</a></li><li><a href="#paragraf-4">§ 4. Bifangst av håbrann</a></li><li><a href="#paragraf-5">§ 5. Overvåkningsfiske</a></li><li><a href="#paragraf-6">§ 6. Bemyndigelse</a></li><li><a href="#paragraf-7">§ 7. Overtredelsesgebyr</a></li><li><a href="#paragraf-8">§ 8. Straff</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-12-13-1507" id="dokument"><h1>Forskrift om forbud mot fiske og fangst av brugde, pigghå, håbrann og silkehai</h1><article class="legalArticle" data-lovdata-URL="SF/forskrift/2013-12-13-1507/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for fiske i Norges indre farvann, sjøterritorium, økonomiske sone og i internasjonalt farvann i ICES-statistikkområdene I-XIV.</article><article class="legalP" id="paragraf-1-ledd-2">For utlendinger og utenlandske fartøy gjelder forskriften i Norges indre farvann, sjøterritorium, økonomiske sone, fiskerisonen ved Jan Mayen, fiskevernsonen ved Svalbard og Svalbards territorialfarvann.</article></article><article class="legalArticle" data-lovdata-URL="SF/forskrift/2013-12-13-1507/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt å fiske og lande brugde (<i>Cetorhinus maximus</i>), pigghå (S<i>qualus acanthias</i>), håbrann (<i>Lamna nasus</i>) og silkehai (<i>Carcharhinus falciformis</i>). Det er også forbudt å skjære finnene av brugde, pigghå, håbrann og silkehai før fangsten er landet.</article><article class="legalP" id="paragraf-2-ledd-2">Dersom fartøy ved fiske etter andre fiskeslag får bifangst av brugde, håbrann eller silkehai skal levedyktig fisk straks slippes på sjøen. Det gjelder ikke ilandføringsplikt for død eller døende brugde og håbrann. Alle fangster skal likevel rapporteres.</article><article class="changesToParent">Endret ved forskrifter <a href="forskrift/2022-12-21-2449">21 des 2022 nr. 2449</a>, <a href="forskrift/2025-04-11-657">11 april 2025 nr. 657</a>.</article></article><article class="legalArticle" data-lovdata-URL="SF/forskrift/2013-12-13-1507/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fangst av pigghå</span></h2><article class="legalP" id="paragraf-3-ledd-1">Forbudet mot å fiske pigghå gjelder ikke for fartøy under 15 meter største lengde som fisker med konvensjonelle redskap i Norges indre farvann og sjøterritoriet.</article><article class="legalP" id="paragraf-3-ledd-2">For norske fartøy under 15 meter største lengde som fisker med andre redskap enn konvensjonelle, og norske fartøy på 15 meter eller over, er det tillatt å ha inntil 15&#xa0;% fangst av pigghå.</article><article class="legalP" id="paragraf-3-ledd-3">Avregning etter andre ledd regnes ut fra samlet fangst i hele perioden fra og med 1. januar til og med 30. juni og hele perioden fra og med 1. juli til og med 31. desember.</article><article class="legalP" id="paragraf-3-ledd-4">Følgende fangst inngår ikke i avregningsgrunnlaget etter første punktum:<ul class="defaultList"><li data-li-identifier="•" data-name="•"><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">Torsk fisket nord for 62° N</article></article></li><li data-li-identifier="•" data-name="•"><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">Hyse fisket nord for 62° N</article></article></li><li data-li-identifier="•" data-name="•"><article class="listArticle" id="paragraf-3-ledd-4-punkt-3"><article class="legalP" id="paragraf-3-ledd-4-punkt-3-ledd-1">Pelagiske arter.</article></article></li></ul></article><article class="changesToParent">Endret ved forskrifter <a href="forskrift/2022-12-21-2449">21 des 2022 nr. 2449</a>. <a href="forskrift/2025-04-11-657">11 april 2025 nr. 657</a>.</article></article><article class="legalArticle" data-lovdata-URL="SF/forskrift/2013-12-13-1507/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst av håbrann</span></h2><article class="legalP" id="paragraf-4-ledd-1">Det er tillatt å beholde død eller døende håbrann som tas som uunngåelig bifangst ved fiske etter andre arter.</article><article class="changesToParent">Tilføyd ved forskrift <a href="forskrift/2025-04-11-657">11 april 2025 nr. 657</a>.</article></article><article class="legalArticle" data-lovdata-URL="SF/forskrift/2013-12-13-1507/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overvåkningsfiske</span></h2><article class="legalP" id="paragraf-5-ledd-1">Fiskeridirektoratet kan iverksette et overvåkningsfiske og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av et slikt fiske.</article><article class="changesToParent">Endret ved forskrift <a href="forskrift/2025-04-11-657">11 april 2025 nr. 657</a> (tidligere § 4).</article></article><article class="legalArticle" data-lovdata-URL="SF/forskrift/2013-12-13-1507/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bemyndigelse</span></h2><article class="legalP" id="paragraf-6-ledd-1">Fiskeridirektoratet kan endre denne forskriften og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article><article class="changesToParent">Endret ved forskrift <a href="forskrift/2025-04-11-657">11 april 2025 nr. 657</a> (tidligere § 5).</article></article><article class="legalArticle" data-lovdata-URL="SF/forskrift/2013-12-13-1507/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overtredelsesgebyr</span></h2><article class="legalP" id="paragraf-7-ledd-1">Foretak og den som forsettlig eller uaktsomt overtrer bestemmelser gitt i eller i medhold av denne forskrift, kan ilegges overtredelsesgebyr i henhold til <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§59">§ 59</a> og <a href="forskrift/2011-12-20-1437">forskrift 20. desember 2011 nr. 1437</a> om bruk av tvangsmulkt og overtredelsesgebyr ved brudd på havressursloven.</article><article class="changesToParent">Endret ved forskrift <a href="forskrift/2025-04-11-657">11 april 2025 nr. 657</a> (tidligere § 6).</article></article><article class="legalArticle" data-lovdata-URL="SF/forskrift/2013-12-13-1507/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§60">§ 60</a>, <a href="lov/2008-06-06-37/§61">§ 61</a>, <a href="lov/2008-06-06-37/§62">§ 62</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a>. På samme måte straffes forsøk og medvirkning.</article><article class="changesToParent">Endret ved forskrift <a href="forskrift/2025-04-11-657">11 april 2025 nr. 657</a> (tidligere § 7).</article></article><article class="legalArticle" data-lovdata-URL="SF/forskrift/2013-12-13-1507/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 1. januar 2014.</article><article class="changesToParent">Endret ved forskrift <a href="forskrift/2025-04-11-657">11 april 2025 nr. 657</a> (tidligere § 8).</article></article></main></body></html>