<!DOCTYPE html><html lang="no"><head><title>Forskrift om desinfeksjon av inntaksvann til og avløpsvann fra akvakulturrelatert virksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-02-20-192</dd><dt class="dokid">DokumentID</dt><dd class="dokid">SF/forskrift/1997-02-20-192</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avd. for havbruk, sjømat og marked</li></ul></dd><dt class="publishedIn">Publisert i</dt><dd class="publishedIn">Avd I 1997 496</dd><dt class="dateInForce">I kraft fra</dt><dd class="dateInForce">1997-02-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-10-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-10-19-1217">forskrift/2016-10-19-1217</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1991-06-14-494">forskrift/1991-06-14-494</a></li><li><a href="forskrift/1991-02-04-76">forskrift/1991-02-04-76</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="lastupdated">Rettet</dt><dd class="lastupdated">§ 12 nr. 4 (2008-01-21)</dd><dt class="titleShort">Korttittel</dt><dd class="titleShort">Forskrift om desinfeksjon av vann, akvakultur</dd><dt class="title">Tittel</dt><dd class="title">Forskrift om desinfeksjon av inntaksvann til og avløpsvann fra akvakulturrelatert virksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 20. februar 1997 med hjemmel i <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. <br /><strong>Endret</strong> ved <a href="forskrift/2002-08-30-941">forskrifter 30 aug 2002 nr. 941</a>, <a href="forskrift/2002-12-18-1786">18 des 2002 nr. 1786</a> (bl.a hjemmel), <a href="forskrift/2004-01-09-98">9 jan 2004 nr. 98</a> (bl.a tittel og hjemmel), <a href="forskrift/2007-07-06-951">6 juli 2007 nr. 951</a>, <a href="forskrift/2007-10-27-1267">27 okt 2007 nr. 1267</a>, <a href="forskrift/2016-10-19-1217">19 okt 2016 nr. 1217</a>.</dd><dt class="refid">RefID</dt><dd class="refid">forskrift/1997-02-20-192</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om desinfeksjon av inntaksvann til og avløpsvann fra akvakulturrelatert virksomhet</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 7">Kapittel II Krav om desinfeksjon av inntaksvann og avløpsvann</a><ul class="tocSubUl"><li><a href="#kapittel-2-paragraf-1">§ 4. Inntaksvann til virksomheter som driver klekking og produksjon av laksefisk og annen ferskvannsfisk</a></li><li><a href="#kapittel-2-paragraf-2">§ 5. Avløpsvann fra slakterier/tilvirkningsanlegg</a></li><li><a href="#kapittel-2-paragraf-3">§ 6. Avløpsvann fra landbaserte akvakulturanlegg</a></li><li><a href="#kapittel-2-paragraf-4">§ 7. Transportvann</a></li></ul></li><li><a href="#kapittel-3" data-child-interval="§§ 8 – 11">Kapittel III Godkjenning av metoder og teknisk utstyr</a><ul class="tocSubUl"><li><a href="#kapittel-3-paragraf-1">§ 8. Godkjenning av metoder og teknisk utstyr for desinfeksjon av inntaksvann og avløpsvann</a></li><li><a href="#kapittel-3-paragraf-2">§ 9. Forbehandling av inntaksvann og avløpsvann</a></li><li><a href="#kapittel-3-paragraf-3">§ 10. Krav til metoder for desinfeksjon av inntaksvann og avløpsvann</a></li><li><a href="#kapittel-3-paragraf-4">§ 11. Krav til teknisk utstyr for desinfeksjon av inntaksvann og avløpsvann</a></li></ul></li><li><a href="#kapittel-4" data-child-interval="§§ 12 – 14">Kapittel IV Godkjenningsprosedyre og tilsynsordning</a><ul class="tocSubUl"><li><a href="#kapittel-4-paragraf-1">§ 12. Godkjenningsprosedyre</a></li><li><a href="#kapittel-4-paragraf-2">§ 13. Tilsyn og vedtak</a></li><li><a href="#kapittel-4-paragraf-3">§ 14. Krav til registreringer og dokumentasjon</a></li></ul></li><li><a href="#kapittel-5" data-child-interval="§§ 15 – 19">Kapittel V Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 15. Gebyr</a></li><li><a href="#kapittel-5-paragraf-2">§ 16. Dispensasjon</a></li><li><a href="#kapittel-5-paragraf-3">§ 17. Klagerett</a></li><li><a href="#kapittel-5-paragraf-4">§ 18. Straff</a></li><li><a href="#kapittel-5-paragraf-5">§ 19. Ikrafttreden</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1997-02-20-192" id="dokument"><h1>Forskrift om desinfeksjon av inntaksvann til og avløpsvann fra akvakulturrelatert virksomhet</h1><section class="section" data-name="kapI" id="kapittel-1" data-lovdata-URL="SF/forskrift/1997-02-20-192/KAPITTEL_1"><h2>Kapittel I Formål, virkeområde og definisjoner</h2><article class="legalArticle" data-lovdata-URL="SF/forskrift/1997-02-20-192/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å forebygge og begrense spredning av smittsomme sjukdommer hos akvatiske organismer gjennom tilfredsstillende desinfeksjon av inntaksvann til, og avløpsvann fra akvakulturrelatert virksomhet.</article></article><article class="legalArticle" data-lovdata-URL="SF/forskrift/1997-02-20-192/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne forskrift gjelder for virksomheter som er pålagt desinfeksjon av inntaksvann, og/eller avløpsvann med hjemmel i annet regelverk eller enkeltvedtak, slik som;<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">virksomheter hvor det foregår slakting og/eller tilvirking av fisk, krepsdyr eller muslinger fra oppdrett<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">virksomheter som driver klekking og produksjon av laksefisk og annen ferskvannsfisk<sup class="footnotereference" data-footnotereferencevalue="2" data-unique-footnote-counter="2">2</sup></article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">virksomheter som karantenterer importerte levende akvatiske organismer for oppdrett og/eller videresalg til konsum<sup class="footnotereference" data-footnotereferencevalue="3" data-unique-footnote-counter="3">3</sup></article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">transportenheter for akvatiske organismer fra oppdrett<sup class="footnotereference" data-footnotereferencevalue="4" data-unique-footnote-counter="4">4</sup></article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">virksomheter som driver smitteforsøk med akvatiske organismer, og andre virksomheter etter fylkesveterinærens bestemmelser</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jfr. slakteriforskriften.</article><article class="footnote" data-name="2" data-unique-footnote-counter="2"><span class="footnoteLabel">2</span> Jfr. sjukdomsforskrifter for akvatiske organismer.</article><article class="footnote" data-name="3" data-unique-footnote-counter="3"><span class="footnoteLabel">3</span> Jfr. forskrift om innførsel og utførsel av akvatiske organismer, produkter og smitteførende gjenstander.</article><article class="footnote" data-name="4" data-unique-footnote-counter="4"><span class="footnoteLabel">4</span> Jfr. forskrift om transport av akvatiske organismer.</article></footer></article><article class="legalArticle" data-lovdata-URL="SF/forskrift/1997-02-20-192/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ul class="defaultList"><li><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Akvatiske organismer:</i> alle vannlevende dyr inklusive deres kjønnsprodukter, hvile- og forplantningsstadier, unntatt amfibier, krypdyr, pattedyr og fugler.</article></article></li><li><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Akvakultur:</i> virksomhet der en driver oppdrett<sup class="footnotereference" data-footnotereferencevalue="1" data-unique-footnote-counter="1">1</sup> eller på annen måte holder akvatiske organismer i fangenskap.</article></article></li><li><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Eksotisk smittestoff:</i> et kjent smittestoff som ikke er dokumentert tilstede i Norge.</article></article></li><li><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Eksotiske arter av akvatiske organismer:</i> akvatiske organismer som ikke er naturlig hjemmehørende i norsk fauna.</article></article></li><li><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Prosedyre:</i> dokumentert beskrivelse av en prosess for å angi hvem som gjør hva, og i hvilken rekkefølge.</article></article></li></ul></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Jfr. <a href="lov/1985-06-14-68/§2">oppdrettslovens § 2</a>.</article></footer></article></section><section class="section" data-name="kapII" id="kapittel-2" data-lovdata-URL="SF/forskrift/1997-02-20-192/KAPITTEL_2"><h2>Kapittel II Krav om desinfeksjon av inntaksvann og avløpsvann</h2><article class="legalArticle" data-lovdata-URL="SF/forskrift/1997-02-20-192/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Inntaksvann til virksomheter som driver klekking og produksjon av laksefisk og annen ferskvannsfisk</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-2-paragraf-1-ledd-1">Virksomheter som driver klekking og produksjon av laksefisk og annen ferskvannsfisk skal normalt ikke ta inn sjøvann, eller ferskvann fra kilde som har oppgang av anadrom fisk. Dersom slikt vann tas inn, skal det desinfiseres slik at faren for inntak av smittestoff til anlegget reduseres. Dette skal skje ved bruk av godkjent metode og utstyr og i samsvar med denne forskrift og anleggets driftsplan forøvrig.</article><article class="legalP" id="kapittel-2-paragraf-1-ledd-2">Mattilsynet kan bestemme at også andre akvakulturanlegg skal desinfisere inntaksvannet slik at faren for inntak av smittestoff til anlegget reduseres.</article><article class="changesToParent">Endret ved <a href="forskrift/2004-01-09-98">forskrift 9 jan 2004 nr. 98</a>.</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Jfr. <a href="lov/1968-12-06-2/§7">fiskesjukdomslovens § 7</a> annet ledd.</article></footer></article><article class="legalArticle" data-lovdata-URL="SF/forskrift/1997-02-20-192/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Avløpsvann fra slakterier/tilvirkningsanlegg</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-2-paragraf-2-ledd-1">Slakterier/tilvirkningsanlegg m.v. skal desinfisere alt avløpsvann slik at faren for smittespredning reduseres. Dette skal skje ved bruk av godkjent metode og utstyr og i samsvar med denne forskrift og anleggets driftsplan forøvrig.</article><article class="legalP" id="kapittel-2-paragraf-2-ledd-2">Mattilsynet kan i enkeltsaker og for et begrenset tidsrom godkjenne andre metoder som gir lik eller større trygghet mot smittespredning.</article><article class="legalP" id="kapittel-2-paragraf-2-ledd-3">Organisk slam som produseres i forbindelse med behandling av avløpsvann fra slakting/tilvirkning, skal desinfiseres slik at faren for smittespredning reduseres.</article><article class="changesToParent">Endret ved <a href="forskrift/2004-01-09-98">forskrifter 9 jan 2004 nr. 98</a>, <a href="forskrift/2007-10-27-1267">27 okt 2007 nr. 1267</a>, <a href="forskrift/2016-10-19-1217">19 okt 2016 nr. 1217</a>.</article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Jf. <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum.</article></footer></article><article class="legalArticle" data-lovdata-URL="SF/forskrift/1997-02-20-192/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avløpsvann fra landbaserte akvakulturanlegg</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-2-paragraf-3-ledd-1">Landbaserte akvakulturanlegg som har tillatelse til å drive smitteforsøk med akvatiske organismer skal desinfisere avløpsvannet slik at det ikke medfører fare for smittespredning. Dette skal skje ved bruk av godkjent metode og utstyr og i samsvar med denne forskrift og anleggets driftsplan forøvrig.</article><article class="legalP" id="kapittel-2-paragraf-3-ledd-2">Mattilsynet kan bestemme at også andre landbaserte akvakulturanlegg skal desinfisere avløpsvannet slik at faren for smittespredning reduseres.</article><article class="changesToParent">Endret ved <a href="forskrift/2004-01-09-98">forskrift 9 jan 2004 nr. 98</a>.</article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Jfr. <a href="lov/1968-12-06-2/§7">fiskesjukdomslovens § 7</a> annet ledd.</article></footer></article><article class="legalArticle" data-lovdata-URL="SF/forskrift/1997-02-20-192/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Transportvann</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-2-paragraf-4-ledd-1">Mattilsynet kan bestemme at vann fra transport av akvatiske organismer til/fra akvakulturanlegg skal desinfiseres slik at faren for smittespredning reduseres. Dette skal skje ved bruk av godkjent metode og utstyr og i samsvar med denne forskrift og slakteriets/transportenhetens driftsplan forøvrig.</article><article class="changesToParent">Endret ved <a href="forskrift/2004-01-09-98">forskrift 9 jan 2004 nr. 98</a>.</article><footer class="footnotes"><article class="footnote" data-name="1" data-unique-footnote-counter="9"><span class="footnoteLabel">1</span> Jf. forskrift om dyrehelsemessige vilkår ved omsetning og innførsel av akvakulturdyr og akvakulturprodukter.</article></footer></article></section><section class="section" data-name="kapIII" id="kapittel-3" data-lovdata-URL="SF/forskrift/1997-02-20-192/KAPITTEL_3"><h2>Kapittel III Godkjenning av metoder og teknisk utstyr</h2><article class="legalArticle" data-lovdata-URL="SF/forskrift/1997-02-20-192/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning av metoder og teknisk utstyr for desinfeksjon av inntaksvann og avløpsvann</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" id="kapittel-3-paragraf-1-ledd-1">Veterinærinstituttet kan etter søknad godkjenne metoder og teknisk utstyr for desinfeksjon av inntaksvann og avløpsvann som oppfyller de krav som går frem av <a href="forskrift/1997-02-20-192/§10">§§ 10</a> og <a href="forskrift/1997-02-20-192/§11">11 i</a> denne forskrift.</article><footer class="footnotes"><article class="footnote" data-name="1" data-unique-footnote-counter="10"><span class="footnoteLabel">1</span> Jfr. likevel forurensingslovens bestemmelser om avfall og avløp.</article></footer></article><article class="legalArticle" data-lovdata-URL="SF/forskrift/1997-02-20-192/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forbehandling av inntaksvann og avløpsvann</span></h3><article class="legalP" id="kapittel-3-paragraf-2-ledd-1">Inntaksvann og avløpsvann skal forfiltreres gjennom en silanordning før videre behandling.</article><article class="legalP" id="kapittel-3-paragraf-2-ledd-2">Inntaksvann til akvakulturanlegg skal filtreres gjennom filter/silanordning med poreåpning/spaltebredde ≤ 0,3 mm.</article><article class="legalP" id="kapittel-3-paragraf-2-ledd-3">Avløpsvann fra slakterier/tilvirkningsanlegg skal filtreres gjennom silanordning med poreåpning/spaltebredde ≤ 1 mm.</article></article><article class="legalArticle" data-lovdata-URL="SF/forskrift/1997-02-20-192/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til metoder for desinfeksjon av inntaksvann og avløpsvann</span></h3><article class="numberedLegalP" data-numerator="1" id="kapittel-3-paragraf-3-nummer-1">1. For inntaksvann til akvakulturanlegg som driver klekking og produksjon av laksefisk og annen ferskvannsfisk gjelder at metoden gjennom anerkjent vitenskapelig dokumentasjon under relevante forsøksbetingelser (vannkvalitet, temperatur m.v.), skal vise minimum 3 log<sub>10</sub> (99,9%) inaktivering av Aeromonas salmonicida, subsp. salmonicida, og det er vist, eller på grunnlag av dose-responskurver for IPN-virus anses sannsynlig, at infeksiøs lakseanemi virus (ILA-virus) også inaktiveres tilsvarende.</article><article class="numberedLegalP" data-numerator="2" id="kapittel-3-paragraf-3-nummer-2">2. For avløpsvann fra slakterier/tilvirkningsanlegg m.v. gjelder <a href="forskrift/1997-02-20-192/§10">§ 10</a>.1.</article><article class="numberedLegalP" data-numerator="3" id="kapittel-3-paragraf-3-nummer-3">3. For avløpsvann fra landbaserte akvakulturanlegg som har tillatelse til å drive forsøk med bakterier/virus/parasitter som er listeført på sjukdomslistas gr. B eller C gjelder at metoden gjennom anerkjent vitenskapelig dokumentasjon under relevante forsøksbetingelser (vannkvalitet, temperatur m.v.), skal vise minimum 5 log<sub>10</sub> (99,999%) inaktivering av Yersinia ruckeri.</article><article class="numberedLegalP" data-numerator="4" id="kapittel-3-paragraf-3-nummer-4">4. For avløpsvann fra landbaserte akvakulturanlegg som har tillatelse til å drive forsøk nevnt i <a href="forskrift/1997-02-20-192/§10">§ 10</a>.3 og i tillegg én eller flere av følgende kategorier a) smittestoff som er listeført på sjukdomslistas gr. A, b) eksotisk smittestoff, c) eksotiske arter av akvatiske organismer, og/eller d) ukjent smittestoff, gjelder at metoden gjennom anerkjent vitenskapelig dokumentasjon under relevante forsøksbetingelser (vannkvalitet, temperatur m.v.), skal vise minimum 5 log<sub>10</sub> (99,999%) inaktivering av IPN-virus.</article><article class="numberedLegalP" data-numerator="5" id="kapittel-3-paragraf-3-nummer-5">5. Der det settes krav om installasjon av filteranlegg for å holde tilbake Gyrodactylus salaris, er kravet at filteret skal holde tilbake alle livsstadier av G. salaris ved det vanntrykket filteret blir utsatt for under maksimal belastning. Dersom filteranlegget i seg selv ikke er tilstrekkelig til å hindre spredning, må filtreringen kombineres med andre desinfeksjonsmetoder.</article><article class="numberedLegalP" data-numerator="6" id="kapittel-3-paragraf-3-nummer-6">6. For avløpsvann fra akvakulturanlegg som karantenterer importerte levende akvatiske organismer for videresalg til konsum gjelder <a href="forskrift/1997-02-20-192/§10">§ 10</a>.4.</article><article class="numberedLegalP" data-numerator="7" id="kapittel-3-paragraf-3-nummer-7">7. For avløpsvann fra akvakulturanlegg som har tillatelse til å drive oppdrett av eksotiske arter av akvatiske organismer gjelder <a href="forskrift/1997-02-20-192/§10">§ 10</a>.4.</article><article class="numberedLegalP" data-numerator="8" id="kapittel-3-paragraf-3-nummer-8">8. For avløpsvann fra transport av akvatiske organismer til/fra akvakulturanlegg, gjelder <a href="forskrift/1997-02-20-192/§10">§ 10</a>.1.</article></article><article class="legalArticle" data-lovdata-URL="SF/forskrift/1997-02-20-192/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til teknisk utstyr for desinfeksjon av inntaksvann og avløpsvann</span></h3><article class="legalP" id="kapittel-3-paragraf-4-ledd-1">Godkjent teknisk utstyr for desinfeksjon av inntaksvann og avløpsvann skal som et minimum ha følgende sikkerhetsfunksjoner:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">det skal være montert sikringsanordning som sørger for at kravene til desinfeksjonsmidlets/metodens «konsentrasjon» (mg/l, mJ/cm<sup>2,</sup> °C m.v.) og virketid overholdes</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">det skal være montert sikring mot driftsstans og/eller annen funksjonsfeil</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">det skal være montert registreringsenhet som skal lagre informasjon som gjør det mulig å kontrollere at desinfeksjonsmidlets/metodens «konsentrasjon» og virketid har vært i samsvar med kravene, samt registrere driftsstans/funksjonsfeil.</article></article></li></ul></article></article></section><section class="section" data-name="kapIV" id="kapittel-4" data-lovdata-URL="SF/forskrift/1997-02-20-192/KAPITTEL_4"><h2>Kapittel IV Godkjenningsprosedyre og tilsynsordning</h2><article class="legalArticle" data-lovdata-URL="SF/forskrift/1997-02-20-192/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Godkjenningsprosedyre</span></h3><article class="numberedLegalP" data-numerator="1" id="kapittel-4-paragraf-1-nummer-1">1. Godkjenning av metode etter <a href="forskrift/1997-02-20-192/§10">§ 10</a> (metodegodkjenning) gjøres på grunnlag av dokumenterte resultater oppnådd i forsøksskala.</article><article class="numberedLegalP" data-numerator="2" id="kapittel-4-paragraf-1-nummer-2">2. Godkjenning av utstyr etter <a href="forskrift/1997-02-20-192/§11">§ 11</a> (utstyrsgodkjenning) kan gis for en spesifikk utstyrstype (typegodkjenning), teknisk utstyr som bygges om slik at det blir identisk med typegodkjent utstyr, eller særegent utstyr som er konstruert ut i fra lokale tilpasninger hos den enkelte virksomhet. Godkjenningene kan gjøres tidsbegrensede.</article><article class="numberedLegalP" data-numerator="3" id="kapittel-4-paragraf-1-nummer-3">3. Godkjenning av metode eller utstyr kan trekkes tilbake med øyeblikkelig virkning for de tilfeller der systematiske feil/mangler ved utstyret, nye sjukdomssituasjoner/smittestoff eller ny viten om slike forhold tilsier at godkjente metoder eller utstyr ikke lenger oppfyller formålet de er godkjent for.</article><article class="numberedLegalP" data-numerator="4" id="kapittel-4-paragraf-1-nummer-4">4. Etter at desinfeksjonsutstyret er installert på den enkelte virksomhet, skal det gis melding om dette til Mattilsynet. Meldingen skal gis på den måten Mattilsynet bestemmer.</article><article class="numberedLegalP" data-numerator="5" id="kapittel-4-paragraf-1-nummer-5">5. Godkjenning av metoder og teknisk utstyr for desinfeksjon av inntaksvann og avløpsvann skal for øvrig gjennomføres i samsvar med de til enhver tid gjeldende instrukser utarbeidet av Fiskeridepartementet.</article><article class="changesToParent">Endret ved <a href="forskrift/2002-08-30-941">forskrifter 30 aug 2002 nr. 941</a>, <a href="forskrift/2004-01-09-98">9 jan 2004 nr. 98</a>, <a href="forskrift/2007-07-06-951">6 juli 2007 nr. 951</a>.</article></article><article class="legalArticle" data-lovdata-URL="SF/forskrift/1997-02-20-192/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn og vedtak</span></h3><article class="legalP" id="kapittel-4-paragraf-2-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="changesToParent">Endret ved <a href="forskrift/2002-08-30-941">forskrifter 30 aug 2002 nr. 941</a>, <a href="forskrift/2004-01-09-98">9 jan 2004 nr. 98</a>.</article></article><article class="legalArticle" data-lovdata-URL="SF/forskrift/1997-02-20-192/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav til registreringer og dokumentasjon</span></h3><article class="legalP" id="kapittel-4-paragraf-3-ledd-1">Virksomheter som har teknisk utstyr godkjent etter denne forskrift skal ha utarbeidet prosedyrer som beskriver rutiner for:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">oppstart.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">avstengning.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">tiltak ved alarm.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">uttak og analyser av prøver for dokumentasjon av desinfeksjonseffekt.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">periodisk vedlikehold.</article></article></li></ul></article><article class="legalP" id="kapittel-4-paragraf-3-ledd-2">Registreringer og annen dokumentasjon skal minimum inneholde:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">godkjenningspapirer for vanndesinfeksjonsanlegget.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">utskrift eller data fra registreringsenhet, jfr. <a href="forskrift/1997-02-20-192/§11">§ 11</a>, siste setning.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">resultater fra analyser av prøver for dokumentasjon av desinfeksjonseffekt.</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-2-punkt-4"><article class="legalP" id="kapittel-4-paragraf-3-ledd-2-punkt-4-ledd-1">journaler/rapporter fra virksomhetens prosedyrer for egenkontroll.</article></article></li></ul></article><article class="legalP" id="kapittel-4-paragraf-3-ledd-3">Dokumentasjon og registreringer skal oppbevares ved virksomheten i minimum 5 år, og være tilgjengelig for tilsynsmyndighet.</article><article class="changesToParent">Endret ved <a href="forskrift/2007-07-06-951">forskrift 6 juli 2007 nr. 951</a>.</article></article></section><section class="section" data-name="kapV" id="kapittel-5" data-lovdata-URL="SF/forskrift/1997-02-20-192/KAPITTEL_5"><h2>Kapittel V Avsluttende bestemmelser</h2><article class="legalArticle" data-lovdata-URL="SF/forskrift/1997-02-20-192/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Gebyr</span></h3><article class="legalP" id="kapittel-5-paragraf-1-ledd-1">For behandling av søknader om godkjenning etter <a href="forskrift/1997-02-20-192/§8">§ 8</a> i denne forskrift skal det betales et gebyr til det offentlige på 25.000 kroner.</article><article class="legalP" id="kapittel-5-paragraf-1-ledd-2">For behandling av søknader om re-godkjenning etter <a href="forskrift/1997-02-20-192/§12">§ 12</a> nr. 2 i denne forskriften skal det betales et gebyr til det offentlige på 5.000 kroner.</article><article class="legalP" id="kapittel-5-paragraf-1-ledd-3">Gebyret skal være innbetalt før søknaden tas under behandling. Bevis for at gebyret er innbetalt skal vedlegges søknaden. Gebyret blir ikke refundert ved et eventuelt avslag på søknaden.</article><article class="legalP" id="kapittel-5-paragraf-1-ledd-4">Når særlige grunner foreligger kan Fiskeridepartementet eller den departementet bemyndiger helt eller delvis frita for gebyr etter denne paragraf.</article><article class="legalP" id="kapittel-5-paragraf-1-ledd-5">Øvrige kostnader forbundet med søknader er det offentlige uvedkommende.</article><article class="changesToParent">Endret ved <a href="forskrift/2002-12-18-1786">forskrifter 18 des 2002 nr. 1786</a> (i kraft 1 jan 2003), <a href="forskrift/2004-01-09-98">9 jan 2004 nr. 98</a>.</article></article><article class="legalArticle" data-lovdata-URL="SF/forskrift/1997-02-20-192/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskriftens <a href="forskrift/1997-02-20-192/kapii">kapittel II</a> samt <a href="forskrift/1997-02-20-192/§9">§ 9</a> og <a href="forskrift/1997-02-20-192/§14">§ 14</a>, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-09-98">forskrift 9 jan 2004 nr. 98</a> (tidligere § 17).</article></article><article class="legalArticle" data-lovdata-URL="SF/forskrift/1997-02-20-192/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klagerett</span></h3><article class="legalP" id="kapittel-5-paragraf-3-ledd-1">Vedtak fattet av Veterinærinstituttet kan påklages til Fiskeridepartementet.</article><article class="changesToParent">Endret ved <a href="forskrift/2002-12-18-1786">forskrifter 18 des 2002 nr. 1786</a> (i kraft 1 jan 2003), <a href="forskrift/2004-01-09-98">9 jan 2004 nr. 98</a> (tidligere § 18).</article></article><article class="legalArticle" data-lovdata-URL="SF/forskrift/1997-02-20-192/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Straff</span></h3><article class="legalP" id="kapittel-5-paragraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2002-12-18-1786">forskrifter 18 des 2002 nr. 1786</a> (i kraft 1 jan 2003), <a href="forskrift/2004-01-09-98">9 jan 2004 nr. 98</a> (tidligere § 19).</article></article><article class="legalArticle" data-lovdata-URL="SF/forskrift/1997-02-20-192/§19" data-name="§19" id="kapittel-5-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttreden</span></h3><article class="legalP" id="kapittel-5-paragraf-5-ledd-1">Denne forskrift trer i kraft straks. Fra samme tid oppheves <a href="forskrift/1991-06-14-494">forskrift av 14. juni 1991 nr. 494</a> om godkjenning av metoder og utstyr for behandling av død fisk, fiskeavfall og avløp m.v. mot smittefare, og <a href="forskrift/1991-02-04-76">forskrift av 4. februar 1991 nr. 76</a> om desinfeksjon av inntaksvann til oppdrettsanlegg for akvatiske organismer med tilhørende instruks.</article><article class="changesToParent">Endret ved <a href="forskrift/2004-01-09-98">forskrift 9 jan 2004 nr. 98</a> (tidligere § 20).</article></article></section></main></body></html>