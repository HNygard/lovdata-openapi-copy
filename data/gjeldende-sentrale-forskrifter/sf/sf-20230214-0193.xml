<!DOCTYPE html><html lang="nb"><head><title>Forskrift om utmåling av tvangsmulkt og overtredelsesgebyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-02-14-193</dd><dt class="dokid">DokumentID</dt><dd class="dokid">SF/forskrift/2023-02-14-193</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, tros- og livssynsavdelingen</li></ul></dd><dt class="dateInForce">I kraft fra</dt><dd class="dateInForce">2023-02-14</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-05-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-04-03-593">forskrift/2025-04-03-593</a> fra 2025-05-01</dd><dt class="basedOn">Hjemmel</dt><dd class="basedOn"><ul><li><a href="lov/1990-06-29-50/§4a-5">lov/1990-06-29-50/§4a-5</a></li><li><a href="lov/2009-01-09-2/§41">lov/2009-01-09-2/§41</a></li><li><a href="lov/2009-01-09-2/§42">lov/2009-01-09-2/§42</a></li><li><a href="lov/2014-06-20-27/§29">lov/2014-06-20-27/§29</a></li><li><a href="lov/2018-06-15-32/§51">lov/2018-06-15-32/§51</a></li><li><a href="lov/2018-06-15-32/§52">lov/2018-06-15-32/§52</a></li><li><a href="lov/2021-06-18-99/§13">lov/2021-06-18-99/§13</a></li><li><a href="lov/2021-06-18-99/§14">lov/2021-06-18-99/§14</a></li><li><a href="lov/1918-05-31-4/§38c">lov/1918-05-31-4/§38c</a></li><li><a href="lov/2003-05-23-35/§20a">lov/2003-05-23-35/§20a</a></li><li><a href="lov/2002-06-21-34/§61a">lov/2002-06-21-34/§61a</a></li><li><a href="lov/2020-12-18-146/§3-55">lov/2020-12-18-146/§3-55</a></li><li><a href="lov/2020-12-18-146/§7-2">lov/2020-12-18-146/§7-2</a></li><li><a href="forskrift/2024-10-11-2459">forskrift/2024-10-11-2459</a></li></ul></dd><dt class="dateOfPublication">Kunngjort</dt><dd class="dateOfPublication">2023-02-15 14:15</dd><dt class="title">Tittel</dt><dd class="title">Forskrift om utmåling av tvangsmulkt og overtredelsesgebyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 14. februar 2023 med hjemmel i <a href="lov/2009-01-09-2/§41">lov 9. januar 2009 nr. 2 om kontroll med markedsføring og avtalevilkår mv. (markedsføringsloven) § 41</a> sjette ledd og <a href="lov/2009-01-09-2/§42">§ 42</a> fjerde ledd, <a href="lov/2014-06-20-27/§29">lov 20. juni 2014 nr. 27 om opplysningsplikt og angrerett ved fjernsalg og salg utenom faste forretningslokaler (angrerettloven) § 29</a> annet ledd, <a href="lov/2018-06-15-32/§51">lov 15. juni 2018 nr. 32 om pakkereiser og reisegaranti mv. (pakkereiseloven) § 51</a> og <a href="lov/2018-06-15-32/§52">§ 52</a> fjerde ledd og <a href="lov/2021-06-18-99/§13">lov 18. juni 2021 nr. 99 om virksomheters åpenhet og arbeid med grunnleggende menneskerettigheter og anstendige arbeidsforhold (åpenhetsloven) § 13</a> femte ledd og <a href="lov/2021-06-18-99/§14">§ 14</a> femte ledd. <br /><strong>Tilføyd hjemmel:</strong> <a href="lov/1918-05-31-4/§38c">Lov 31. mai 1918 nr. 4 om avslutning av avtaler, om fuldmagt og om ugyldige viljeserklæringer § 38c</a> tredje ledd, <a href="lov/2003-05-23-35/§20a">lov 23. mai 2003 nr. 35 om visse sider av elektronisk handel og andre informasjonssamfunnstjenester (ehandelsloven) § 20a</a> tredje ledd, <a href="lov/2002-06-21-34/§61a">lov 21. juni 2002 nr. 34 om forbrukerkjøp (forbrukerkjøpsloven) § 61a</a> tredje ledd og <a href="lov/2020-12-18-146/§3-55">lov 18. desember 2020 nr. 146 om finansavtaler (finansavtaleloven) § 3-55</a> fjerde ledd annet punktum og <a href="lov/2020-12-18-146/§7-2/ledd/3">§ 7-2 tredje ledd</a> jf. <a href="forskrift/2024-10-11-2459">overføringsvedtak 11. oktober 2024 nr. 2459</a>. <a href="lov/1990-06-29-50/§4A-5/ledd/2">Lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 4A-5 andre ledd</a> <br /> <strong>Endret</strong> ved forskrifter <a href="forskrift/2023-06-20-1003">20 juni 2023 nr. 1003</a> (i kraft 1 okt 2023), <a href="forskrift/2024-06-21-1166">21 juni 2024 nr. 1166</a> (i kraft 1 juli 2024), <a href="forskrift/2025-04-03-593">3 april 2025 nr. 593</a> (i kraft 1 mai 2025).</dd><dt class="refid">RefID</dt><dd class="refid">forskrift/2023-02-14-193</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utmåling av tvangsmulkt og overtredelsesgebyr</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Momenter ved utmåling av overtredelsesgebyr</a></li><li><a href="#paragraf-3">§ 3. Overtredelsesgebyrets maksimale størrelse</a></li><li><a href="#paragraf-4">§ 4. Momenter ved utmåling av tvangsmulkt</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-02-14-193" id="dokument"><h1>Forskrift om utmåling av tvangsmulkt og overtredelsesgebyr</h1><article class="legalArticle" data-lovdata-URL="SF/forskrift/2023-02-14-193/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir regler om utmåling av tvangsmulkt etter <a href="lov/2009-01-09-2/§41">markedsføringsloven § 41</a> og <a href="lov/2021-06-18-99/§13">åpenhetsloven § 13</a>, og overtredelsesgebyr etter <a href="lov/2009-01-09-2/§42">markedsføringsloven § 42</a>, <a href="lov/2014-06-20-27/§29">angrerettloven § 29</a>, <a href="lov/2018-06-15-32/§52">pakkereiseloven § 52</a>, <a href="lov/2021-06-18-99/§14">åpenhetsloven § 14</a>, <a href="lov/1918-05-31-4/§38c">avtaleloven § 38c</a>, <a href="lov/2003-05-23-35/§20a">ehandelsloven § 20a</a>, <a href="lov/2002-06-21-34/§61a">forbrukerkjøpsloven § 61a</a>, <a href="lov/2020-12-18-146/§3-55">finansavtaleloven § 3-55</a> og <a href="lov/2020-12-18-146/§7-2">§ 7-2</a> og <a href="lov/1990-06-29-50/§4A-5">energiloven § 4A-5</a>.</article><article class="changesToParent">Endret ved forskrifter <a href="forskrift/2023-06-20-1003">20 juni 2023 nr. 1003</a> (i kraft 1 okt 2023), <a href="forskrift/2024-06-21-1166">21 juni 2024 nr. 1166</a> (i kraft 1 juli 2024), <a href="forskrift/2025-04-03-593">3 april 2025 nr. 593</a> (i kraft 1 mai 2025).</article></article><article class="legalArticle" data-lovdata-URL="SF/forskrift/2023-02-14-193/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Momenter ved utmåling av overtredelsesgebyr</span></h2><article class="legalP" id="paragraf-2-ledd-1">Ved utmåling av overtredelsesgebyrets størrelse kan det blant annet tas hensyn til<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">sanksjonens preventive virkning,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">arten, grovheten, omfanget og varigheten av overtredelsen, og om noen som handler på vegne av den næringsdrivende har utvist skyld,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">om den næringsdrivende ved retningslinjer, instruksjon, opplæring, kontroll eller andre tiltak kunne ha forebygget overtredelsen,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">om overtredelsen er begått for å fremme den næringsdrivendes interesser,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">eventuelle tiltak som den næringsdrivende har truffet for å begrense eller avhjelpe skaden som forbrukerne har lidt,</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">om den næringsdrivende har hatt eller kunne oppnådd økonomiske eller andre fordeler som følge av overtredelsen,</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">den næringsdrivendes eventuelle tidligere overtredelser og om det foreligger gjentakelse,</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">den næringsdrivendes økonomiske evne,</article></article></li><li data-name="i." value="9"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">om det ilegges eller er ilagt andre reaksjoner som følge av lovbruddet, herunder om den næringsdrivende er ilagt sanksjoner for samme overtredelse i andre medlemsstater i grenseoverskridende saker,</article></article></li><li data-name="j." value="10"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1">om overenskomst med fremmed stat eller internasjonal organisasjon forutsetter bruk av administrativ foretakssanksjon eller foretaksstraff,</article></article></li><li data-name="k." value="11"><article class="listArticle" id="paragraf-2-ledd-1-punkt-11"><article class="legalP" id="paragraf-2-ledd-1-punkt-11-ledd-1">eventuelle andre skjerpende eller formildende omstendigheter i saken.</article></article></li></ol></article></article><article class="legalArticle" data-lovdata-URL="SF/forskrift/2023-02-14-193/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overtredelsesgebyrets maksimale størrelse</span></h2><article class="legalP" id="paragraf-3-ledd-1">I samsvar med vilkårene i <a href="lov/2009-01-09-2/§42">markedsføringsloven § 42</a>, <a href="lov/2014-06-20-27/§29">angrerettloven § 29</a>, <a href="lov/2018-06-15-32/§52">pakkereiseloven § 52</a>, <a href="lov/2021-06-18-99/§14">åpenhetsloven § 14</a>, <a href="lov/1918-05-31-4/§38c">avtaleloven § 38c</a>, <a href="lov/2003-05-23-35/§20a">ehandelsloven § 20a</a>, <a href="lov/2002-06-21-34/§61a">forbrukerkjøpsloven § 61a</a>, <a href="lov/2020-12-18-146/§3-55">finansavtaleloven § 3-55</a> og <a href="lov/2020-12-18-146/§7-2">§ 7-2</a> og <a href="lov/1990-06-29-50/§4A-5">energiloven § 4A-5</a> kan det ilegges overtredelsesgebyr på inntil fire prosent av den næringsdrivendes årsomsetning eller inntil 25 millioner kroner, der det høyeste beløpet anvendes.</article><article class="changesToParent">Endret ved forskrifter <a href="forskrift/2023-06-20-1003">20 juni 2023 nr. 1003</a> (i kraft 1 okt 2023), <a href="forskrift/2024-06-21-1166">21 juni 2024 nr. 1166</a> (i kraft 1 juli 2024), <a href="forskrift/2025-04-03-593">3 april 2025 nr. 593</a> (i kraft 1 mai 2025).</article></article><article class="legalArticle" data-lovdata-URL="SF/forskrift/2023-02-14-193/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Momenter ved utmåling av tvangsmulkt</span></h2><article class="legalP" id="paragraf-4-ledd-1">Ved utmåling av tvangsmulkt skal det særlig legges vekt på<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">hvilken type pålegg som ikke er etterkommet,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">hvor alvorlig unnlatelsen av å etterkomme pålegget er i forhold til de hensyn som pålegget skal ivareta,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">hvor byrdefullt det vil være for den næringsdrivende å etterkomme pålegget,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">den næringsdrivendes økonomiske evne,</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">eventuelle fordeler ved ikke å etterkomme pålegget.</article></article></li></ol></article></article><article class="legalArticle" data-lovdata-URL="SF/forskrift/2023-02-14-193/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft straks.</article></article></main></body></html>