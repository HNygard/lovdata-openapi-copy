<!DOCTYPE html><html lang="no"><head><title>Forskrift om medlemskap i trygden under fengselsopphold mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-22-603</dd><dt class="dokid">DokumentID</dt><dd class="dokid">SF/forskrift/2012-06-22-603</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">I 2012 hefte 8</dd><dt class="dateInForce">I kraft fra</dt><dd class="dateInForce">2012-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§2-17">lov/1997-02-28-19/§2-17</a></li></ul></dd><dt class="dateOfPublication">Kunngjort</dt><dd class="dateOfPublication">2012-06-26 14:50</dd><dt class="titleShort">Korttittel</dt><dd class="titleShort">Forskrift om medlemskap i trygden, fengselsopphold mv.</dd><dt class="title">Tittel</dt><dd class="title">Forskrift om medlemskap i trygden under fengselsopphold mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 22. juni 2012 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§2-17">§ 2-17</a> femte ledd.</dd><dt class="refid">RefID</dt><dd class="refid">forskrift/2012-06-22-603</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om medlemskap i trygden under fengselsopphold mv.</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Hva forskriften gjelder</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Medlemskap under frihetsberøvelse</a></li></ul></li><li><a href="#kapittel-2" data-child-interval="§§ 4 – 9">Kapittel 2. Ytelser under frihetsberøvelse</a><ul class="tocSubUl"><li><a href="#kapittel-2-paragraf-1">§ 4. Generelt</a></li><li><a href="#kapittel-2-paragraf-2">§ 5. Sak om utvisning fra riket</a></li><li><a href="#kapittel-2-paragraf-3">§ 6. Krav om trygdetilknytning før stønadstilfellet</a></li><li><a href="#kapittel-2-paragraf-4">§ 7. Vedtak om utvisning</a></li><li><a href="#kapittel-2-paragraf-5">§ 8. Etterlatte</a></li><li><a href="#kapittel-2-paragraf-6">§ 9. Helsetjenester</a></li></ul></li><li><a href="#kapittel-3" data-child-interval="§ 10">Kapittel III. Ikrafttredelse</a><ul class="tocSubUl"><li><a href="#kapittel-3-paragraf-1">§ 10. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2012-06-22-603" id="dokument"><h1>Forskrift om medlemskap i trygden under fengselsopphold mv.</h1><section class="section" data-name="kap1" id="kapittel-1" data-lovdata-URL="SF/forskrift/2012-06-22-603/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2012-06-22-603/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder</span></h3><article class="legalP" id="kapittel-1-paragraf-1-ledd-1">Forskriften her gir regler til utfylling og gjennomføring av bestemmelsene i <a href="lov/1997-02-28-19/§2-17">folketrygdloven § 2-17</a> første til fjerde ledd om medlemskap i trygden under fengselsopphold mv.</article></article><article class="legalArticle" data-lovdata-URL="SF/forskrift/2012-06-22-603/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">Med «frihetsberøvelse» menes fengselsopphold mv. som angitt i loven § 2-17 første ledd første punktum.</article><article class="defaultP">Med «utvisning fra riket» menes utvisning på grunnlag av de samme forhold som begrunnet frihetsberøvelsen.</article><article class="defaultP">Med «pensjon» menes enhver ytelse som tilstås og beregnes på grunnlag av tidsrom med medlemskap i folketrygden.</article></article><article class="legalArticle" data-lovdata-URL="SF/forskrift/2012-06-22-603/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Medlemskap under frihetsberøvelse</span></h3><article class="legalP" id="kapittel-1-paragraf-3-ledd-1">Frihetsberøvelse gir ikke grunnlag for medlemskap i folketrygden, jf. loven § 2-17 første ledd første punktum. Personer som var medlemmer da frihetsberøvelsen tok til, opprettholder likevel sitt medlemskap, jf. loven § 2-17 første ledd andre punktum. Slikt medlemskap har samme omfang som medlemskapet før frihetsberøvelsen tok til.</article><article class="legalP" id="kapittel-1-paragraf-3-ledd-2">Ved opphold i Norge etter at frihetsberøvelsen er opphørt, vurderes medlemskapet i trygden etter reglene i <a href="lov/1997-02-28-19/kap2">folketrygdloven kapittel 2</a>, jf. likevel bestemmelsene i § 5 til § 7.</article></article></section><section class="section" data-name="kap2" id="kapittel-2" data-lovdata-URL="SF/forskrift/2012-06-22-603/KAPITTEL_2"><h2>Kapittel 2. Ytelser under frihetsberøvelse</h2><article class="legalArticle" data-lovdata-URL="SF/forskrift/2012-06-22-603/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h3><article class="legalP" id="kapittel-2-paragraf-1-ledd-1">Personer som er medlemmer i folketrygden kan gis ytelser under frihetsberøvelse i den utstrekning dette følger av de enkelte kapitlene i loven og i den utstrekning medlemskapet omfatter disse ytelsene. For pensjon gjelder i tillegg de begrensningene som framgår av <a href="forskrift/2012-06-22-603/§5">§ 5</a> til <a href="forskrift/2012-06-22-603/§7">§ 7</a>.</article><article class="legalP" id="kapittel-2-paragraf-1-ledd-2">Bestemmelsene i loven § 2-17 andre ledd og § 5 i forskriften her gjelder ikke for tilfelle der vilkårene for pensjon var oppfylt før de nevnte bestemmelsene trådte i kraft.</article></article><article class="legalArticle" data-lovdata-URL="SF/forskrift/2012-06-22-603/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sak om utvisning fra riket</span></h3><article class="legalP" id="kapittel-2-paragraf-2-ledd-1">Dersom stønadstilfellet inntrer etter at det er tatt opp sak om utvisning fra riket, skal det ved tilståelse og beregning av pensjon ses det bort fra tidsrom under frihetsberøvelse.</article><article class="legalP" id="kapittel-2-paragraf-2-ledd-2">Når det er tatt opp utvisningssak, skal løpende pensjon som er tilstått eller beregnet under hensyn til tidsrom under frihetsberøvelse, omregnes eller eventuelt stanses.</article><article class="legalP" id="kapittel-2-paragraf-2-ledd-3">Dersom vedkommende ikke blir utvist, skal sak behandlet etter første eller andre ledd revurderes og pensjon tilstås eller omregnes med etterbetaling.</article><article class="legalP" id="kapittel-2-paragraf-2-ledd-4">Ved anvendelsen av bestemmelsene i første til tredje ledd skal opphold i Norge mellom frihetsberøvelsens opphør og det endelige vedtaket om utvisning fra riket regnes som tidsrom under frihetsberøvelse.</article><article class="legalP" id="kapittel-2-paragraf-2-ledd-5">Som tidsrom under frihetsberøvelse etter paragrafen her regnes bare tidsrom etter at loven § 2-17 og forskriften her trådte i kraft.</article></article><article class="legalArticle" data-lovdata-URL="SF/forskrift/2012-06-22-603/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav om trygdetilknytning før stønadstilfellet</span></h3><article class="legalP" id="kapittel-2-paragraf-3-ledd-1">Ved anvendelsen av § 4 og § 5 anses vedkommende å fylle kravene i loven om perioder med medlemskap i folketrygden før stønadstilfellet inntrer, forutsatt at kravene var oppfylt umiddelbart før frihetsberøvelsen tok til, eventuelt etter sammenlegging med trygdeperioder i andre land etter <a href="lov/1992-11-27-109/§5">EØS-avtalen</a> eller en bilateral trygdeavtale.</article></article><article class="legalArticle" data-lovdata-URL="SF/forskrift/2012-06-22-603/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vedtak om utvisning</span></h3><article class="legalP" id="kapittel-2-paragraf-4-ledd-1">Ved endelig vedtak om utvisning fra riket faller medlemskapet i folketrygden bort, se <a href="lov/1997-02-28-19/§2-1">folketrygdloven § 2-1</a> og <a href="lov/1997-02-28-19/§2-2">§ 2-2</a>. Tilståelse, beregning og utbetaling av pensjon skjer da etter reglene for personer uten trygdemessig tilknytning til Norge, likevel slik at <a href="forskrift/2012-06-22-603/§6">§ 6</a> gjelder tilsvarende når stønadstilfellet inntrer etter utvisningsvedtaket, men før vedkommende har forlatt riket.</article></article><article class="legalArticle" data-lovdata-URL="SF/forskrift/2012-06-22-603/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Etterlatte</span></h3><article class="legalP" id="kapittel-2-paragraf-5-ledd-1">Bestemmelsene i § 5 til § 7 gjelder ikke for tilfelle som nevnt i loven § 2-17 tredje ledd.</article></article><article class="legalArticle" data-lovdata-URL="SF/forskrift/2012-06-22-603/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Helsetjenester</span></h3><article class="legalP" id="kapittel-2-paragraf-6-ledd-1">Retten til helsehjelp for personer som ikke har fast bopel i riket under frihetsberøvelsen følger av <a href="forskrift/2011-12-16-1255">forskrift 16. desember 2011 nr. 1255</a> om rett til helse- og omsorgstjenester til personer uten fast opphold i riket <a href="forskrift/2012-06-22-603/§3">§ 3</a> og <a href="forskrift/2012-06-22-603/§5">§ 5</a> bokstav e.</article><article class="legalP" id="kapittel-2-paragraf-6-ledd-2">Utgifter til kommunale helse- og omsorgstjenester til innsatte uten fast bopel dekkes etter de ordinære reglene, likevel slik at utgifter til akutt behandling i kommunal legevakt dekkes som om den innsatte var medlem i folketrygden. Utgifter til øvrige helsetjenester dekkes bare i den utstrekning disse ikke dekkes av andre eller av vedkommendes egne midler. Dagpenger under frihetsberøvelsen til dekning av personlige utgifter regnes ikke som egne midler.</article><article class="legalP" id="kapittel-2-paragraf-6-ledd-3">Bestemmelsene i andre ledd andre og tredje punktum gis virkning bare for behandling gjennomført etter at loven § 2-17 trådte i kraft.</article><article class="legalP" id="kapittel-2-paragraf-6-ledd-4">Bestemmelsene i andre ledd andre og tredje punktum og tredje ledd gjelder tilsvarende når medlemskapet i folketrygden ikke omfatter dekning av utgifter til helsetjenester.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2012-06-22-603/KAPITTEL_3"><h2>Kapittel III. Ikrafttredelse</h2><article class="legalArticle" data-lovdata-URL="SF/forskrift/2012-06-22-603/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften her trer i kraft 1. juli 2012.</article></article></section></main></body></html>