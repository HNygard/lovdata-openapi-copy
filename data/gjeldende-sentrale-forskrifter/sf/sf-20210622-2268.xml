<!DOCTYPE html><html lang="no"><head><title>Forskrift om tilskudd til avløsning ved svangerskap, fødsel, adopsjon og dødsfall</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-22-2268</dd><dt class="dokid">DokumentID</dt><dd class="dokid">SF/forskrift/2021-06-22-2268</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-24-1288">forskrift/2025-06-24-1288</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2009-06-17-659">forskrift/2009-06-17-659</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2007-06-15-40/§82a">lov/2007-06-15-40/§82a</a></li></ul></dd><dt class="dateOfPublication">Kunngjort</dt><dd class="dateOfPublication">2021-07-02 15:00</dd><dt class="titleShort">Korttittel</dt><dd class="titleShort">Forskrift om tilskudd til avløsning i reindrift</dd><dt class="title">Tittel</dt><dd class="title">Forskrift om tilskudd til avløsning ved svangerskap, fødsel, adopsjon og dødsfall</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 22. juni 2021 med hjemmel i Stortingets årlige vedtak om reindriftsavtalen. <br /><strong>Tilføyd hjemmel:</strong> <a href="lov/2007-06-15-40/§82a">Lov 15. juni 2007 nr. 40 om reindrift (reindriftsloven) § 82a</a>. <br /> <strong>Endret</strong> ved forskrifter <a href="forskrift/2022-06-20-1099">20 juni 2022 nr. 1099</a> (i kraft 1 juli 2022, bl.a. tittel), <a href="forskrift/2023-06-21-1016">21 juni 2023 nr. 1016</a> (i kraft 1 juli 2023), <a href="forskrift/2024-06-20-1067">20 juni 2024 nr. 1067</a> (i kraft 1 juli 2024),  <a href="forskrift/2025-06-24-1283">24 juni 2025 nr. 1283</a> (i kraft 1 juli 2025), <a href="forskrift/2025-06-24-1288">24 juni 2025 nr. 1288</a> (i kraft 1 juli 2025).</dd><dt class="refid">RefID</dt><dd class="refid">forskrift/2021-06-22-2268</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til avløsning ved svangerskap, fødsel, adopsjon og dødsfall</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Grunnvilkår for tilskudd</a></li><li><a href="#paragraf-3">§ 3. Krav til arbeidsforhold og avløser</a></li><li><a href="#paragraf-4">§ 4. Utgifter som kan bli refundert</a></li><li><a href="#paragraf-5">§ 5. Tilskuddsgrunnlag</a></li><li><a href="#paragraf-6">§ 6. Tidsbegrensning</a></li><li><a href="#paragraf-7">§ 7. Krav til søknad</a></li><li><a href="#paragraf-8">§ 8. Opplysningsplikt og kontroll</a></li><li><a href="#paragraf-9">§ 9. Retting av feilutbetalinger</a></li><li><a href="#paragraf-10">§ 10. Avkorting mv.</a></li><li><a href="#paragraf-11">§ 11. Innkreving av tilbakebetalings- eller avkortingsbeløp</a></li><li><a href="#paragraf-12">§ 12. Klageadgang</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-06-22-2268" id="dokument"><h1>Forskrift om tilskudd til avløsning ved svangerskap, fødsel, adopsjon og dødsfall</h1><article class="legalArticle" data-lovdata-URL="SF/forskrift/2021-06-22-2268/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å bidra til å finansiere leie av avløsere i reindriften ved svangerskap, fødsel, adopsjon av barn under 15 år og ved siidaandelsleders død, og for å styrke kvinnenes stilling og den familiebaserte reindriften.</article><article class="changesToParent">Endret ved forskrift <a href="forskrift/2022-06-20-1099">20 juni 2022 nr. 1099</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2021-06-22-2268/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnvilkår for tilskudd</span></h2><article class="legalP" id="paragraf-2-ledd-1">Tilskudd til avløsning ved svangerskap, fødsel og adopsjon av barn under 15 år kan ytes til leder av siidaandel og ektefelle/samboer dersom:<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Siidaandelen har rett til tilskudd etter gjeldende <a href="forskrift/2019-06-20-865/§3">forskrift om tilskudd til siidaandeler og reinlag § 3</a>, og</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">siidaandelsleder og/eller ektefelle/samboer har vært registrert i en siidaandel driftsåret før fødselen/adopsjonen.</article></article></li></ol></article><article class="legalP" id="paragraf-2-ledd-2">Det gis ikke tilskudd til avløser ved adopsjon av ektefelle/samboers barn.</article><article class="legalP" id="paragraf-2-ledd-3">Tilskudd til avløsning ved siidaandelsleders død kan ytes til gjenlevende ektefelle/samboer, barn eller foreldre etter siidaandelsleder.</article><article class="legalP" id="paragraf-2-ledd-4">Dersom avdøde siidaandelsleder ikke har gjenlevende familie, jf. tredje ledd, kan tilskudd innvilges til andre slektninger av avdøde siidaandelsleder i siidaandelen avdøde tilhørte.</article><article class="legalP" id="paragraf-2-ledd-5">Det kreves at siidaandelen oppfyller vilkårene til tilskudd etter gjeldende <a href="forskrift/2019-06-20-865">forskrift om tilskudd til siidaandeler og reinlag</a>.</article><article class="changesToParent">Endret ved forskrifter <a href="forskrift/2022-06-20-1099">20 juni 2022 nr. 1099</a> (i kraft 1 juli 2022), <a href="forskrift/2023-06-21-1016">21 juni 2023 nr. 1016</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2021-06-22-2268/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til arbeidsforhold og avløser</span></h2><article class="legalP" id="paragraf-3-ledd-1">Avløsning må ordnes som et arbeidsgiver- og arbeidstakerforhold.</article><article class="legalP" id="paragraf-3-ledd-2">Avløser skal være minst 16 år og kan ikke ha næringsinntekt i siidaandelen eller være ektefelle/samboer til en som har næringsinntekt i siidaandelen.</article></article><article class="legalArticle" data-lovdata-URL="SF/forskrift/2021-06-22-2268/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utgifter som kan bli refundert</span></h2><article class="legalP" id="paragraf-4-ledd-1">Tilskudd til avløsning kan bare ytes til dekning av faktiske utgifter til lønn, feriepenger og arbeidsgiveravgift. Dette forutsetter at utgiftene er i samsvar med beløp som er innrapportert i a-ordningen.</article></article><article class="legalArticle" data-lovdata-URL="SF/forskrift/2021-06-22-2268/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddsgrunnlag</span></h2><article class="legalP" id="paragraf-5-ledd-1">Tilskudd kan gis til dekning av dokumenterte utgifter til avløsning, inntil 80&#xa0;000 kroner ved siidaandelsleders død og per barn ved svangerskap/fødsel og adopsjon.</article><article class="changesToParent">Endret ved forskrifter <a href="forskrift/2022-06-20-1099">20 juni 2022 nr. 1099</a> (i kraft 1 juli 2022), <a href="forskrift/2025-06-24-1288">24 juni 2025 nr. 1288</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2021-06-22-2268/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tidsbegrensning</span></h2><article class="legalP" id="paragraf-6-ledd-1">Det kan ytes tilskudd til avløsning innenfor et tidsrom på 24 uker før termindato/adopsjon og inntil tre år etter termindato/adopsjon.</article><article class="legalP" id="paragraf-6-ledd-2">Dersom barnet dør eller foreldrene ikke lenger har omsorg for barnet kan det ytes tilskudd til avløsning innenfor et tidsrom på 24 uker før termindato og inntil seks uker etter dødsfallet eller etter at omsorgen har opphørt, men ikke lengre enn i tre år etter termindato/adopsjon.</article><article class="legalP" id="paragraf-6-ledd-3">Det kan ytes tilskudd til avløsning i forbindelse med siidaandelsleders død inntil 8 uker etter dødsfallet.</article><article class="changesToParent">Endret ved forskrifter <a href="forskrift/2022-06-20-1099">20 juni 2022 nr. 1099</a> (i kraft 1 juli 2022), <a href="forskrift/2023-06-21-1016">21 juni 2023 nr. 1016</a> (i kraft 1 juli 2023), <a href="forskrift/2024-06-20-1067">20 juni 2024 nr. 1067</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2021-06-22-2268/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknad</span></h2><article class="legalP" id="paragraf-7-ledd-1">Søknaden om avløsertilskudd må være sendt inn senest 12 måneder etter at avløsning har funnet sted.</article><article class="legalP" id="paragraf-7-ledd-2">Søknad om tilskudd til avløsning sendes på særskilt skjema til Landbruksdirektoratet for behandling. Søknader skal behandles etter regelverket som var gjeldende på søknadstidspunktet.</article><article class="legalP" id="paragraf-7-ledd-3">Som vedlegg til søknaden kreves for øvrig den dokumentasjon som Landbruksdirektoratet finner nødvendig av hensyn til forvaltning og kontroll.</article><article class="changesToParent">Endret ved forskrift <a href="forskrift/2023-06-21-1016">21 juni 2023 nr. 1016</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2021-06-22-2268/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-8-ledd-1">Mottakere av tilskudd etter denne forskriften plikter å gi alle opplysninger som reindriftsmyndighetene finner nødvendig for å kunne forvalte tilskuddordningene, eller for å kunne oppfylle reindriftsavtalen.</article><article class="legalP" id="paragraf-8-ledd-2">Reindriftsmyndighetene fører tilsyn med at utbetalinger av tilskudd er riktige, og har adgang til all bokføring, korrespondanse og opptegnelser som vedkommer tilskuddet. For virksomheter som er pålagt revisjonsplikt kan det kreves revidert regnskap over utgiftene.</article></article><article class="legalArticle" data-lovdata-URL="SF/forskrift/2021-06-22-2268/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Retting av feilutbetalinger</span></h2><article class="legalP" id="paragraf-9-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="legalArticle" data-lovdata-URL="SF/forskrift/2021-06-22-2268/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avkorting mv.</span></h2><article class="legalP" id="paragraf-10-ledd-1">Dersom tilskuddsmottaker uaktsomt eller forsettlig har gitt feil eller mangelfulle opplysninger i søknaden som har eller ville dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="paragraf-10-ledd-2">Dersom tilskuddsmottaker uaktsomt eller forsettlig driver, eller har drevet, sin virksomhet i strid med lover eller forskrifter for reindriftsnæringen, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article><article class="changesToParent">Endret ved forskrift <a href="forskrift/2024-06-20-1067">20 juni 2024 nr. 1067</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2021-06-22-2268/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innkreving av tilbakebetalings- eller avkortingsbeløp</span></h2><article class="legalP" id="paragraf-11-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter <a href="forskrift/2021-06-22-2268/§9">§ 9</a> eller avkorting etter <a href="forskrift/2021-06-22-2268/§10">§ 10</a>, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="paragraf-11-ledd-2">Krav fra reindriftsmyndighetene kan motregnes i tilskuddsutbetalinger til tilskuddsmottakeren.</article><article class="legalP" id="paragraf-11-ledd-3">Dersom foretaket/tilskuddsmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket/mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av <a href="lov/1976-12-17-100/§3">§ 3</a> i <a href="lov/1976-12-17-100">lov 17. desember 1976 nr. 100 om renter ved forsinket betaling m.m</a>.</article><article class="changesToParent">Endret ved forskrift <a href="forskrift/2024-06-20-1067">20 juni 2024 nr. 1067</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2021-06-22-2268/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klageadgang</span></h2><article class="legalP" id="paragraf-12-ledd-1">Landbruksdirektoratets vedtak kan påklages til Landbruks- og matdepartementet etter <a href="lov/1967-02-10">forvaltningslovens</a> regler.</article></article><article class="legalArticle" data-lovdata-URL="SF/forskrift/2021-06-22-2268/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskriften trer i kraft 1. juli 2021. Samtidig oppheves <a href="forskrift/2009-06-17-659">forskrift 17. juni 2009 nr. 659 om tilskudd til avløsning ved svangerskap/fødsel</a>.</article></article></main></body></html>