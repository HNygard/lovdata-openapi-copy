<!DOCTYPE html><html lang="no"><head><title>Forskrift om barnehagevirksomhet i Longyearbyen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-17-1219</dd><dt class="dokid">DokumentID</dt><dd class="dokid">SF/forskrift/2022-06-17-1219</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2022-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-20-1139">forskrift/2025-06-20-1139</a> fra 2025-08-01</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-64/§52">lov/2005-06-17-64/§52</a></li></ul></dd><dt class="dateOfPublication">Kunngjort</dt><dd class="dateOfPublication">2022-06-29 15:50</dd><dt class="lastupdated">Rettet</dt><dd class="lastupdated">2022-10-06 (§ 6 bokstav g, bokstav h utgår)</dd><dt class="title">Tittel</dt><dd class="title">Forskrift om barnehagevirksomhet i Longyearbyen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 17. juni 2022 med hjemmel i <a href="lov/2005-06-17-64/§52">lov 17. juni 2005 nr. 64 om barnehager (barnehageloven) § 52</a>. Fremmet av Kunnskapsdepartementet. <br /><strong>Rettet</strong> 06.10.2022 (§ 6 bokstav g, bokstav h utgår). <br /> <strong>Endret</strong> ved forskrift <a href="forskrift/2025-06-20-1139">20 juni 2025 nr. 1139</a> (i kraft 1 aug 2025).</dd><dt class="refid">RefID</dt><dd class="refid">forskrift/2022-06-17-1219</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om barnehagevirksomhet i Longyearbyen</a><ul class="tocSubUl"><li><a href="#paragraf-1">§ 1. Formålet med forskriften og hva forskriften gjelder</a></li><li><a href="#paragraf-2">§ 2. Longyearbyen lokalstyres ansvar</a></li><li><a href="#paragraf-3">§ 3. Barnehagevirksomhet i Longyearbyen</a></li><li><a href="#paragraf-4">§ 4. Opptak til barnehage</a></li><li><a href="#paragraf-5">§ 5. Regler i barnehageloven som gjelder for Longyearbyen lokalstyres barnehagevirksomhet</a></li><li><a href="#paragraf-6">§ 6. Forskrifter etter barnehageloven som gjelder for Longyearbyen lokalstyres barnehagevirksomhet</a></li><li><a href="#paragraf-7">§ 7. Når forskriften trer i kraft</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-06-17-1219" id="dokument"><h1>Forskrift om barnehagevirksomhet i Longyearbyen</h1><article class="legalArticle" data-lovdata-URL="SF/forskrift/2022-06-17-1219/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med forskriften og hva forskriften gjelder</span></h2><article class="legalP" id="paragraf-1-ledd-1">Forskriften skal legge til rette for at barn i Longyearbyen får et barnehagetilbud av god kvalitet. Forskriften skal også bidra til at norske svalbardpolitiske mål kan oppfylles.</article><article class="legalP" id="paragraf-1-ledd-2">Forskriften gjelder barnehagevirksomhet innenfor Longyearbyen arealplanområde.</article></article><article class="legalArticle" data-lovdata-URL="SF/forskrift/2022-06-17-1219/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Longyearbyen lokalstyres ansvar</span></h2><article class="legalP" id="paragraf-2-ledd-1">Longyearbyen lokalstyre er ansvarlig for at reglene i forskriften blir oppfylt.</article></article><article class="legalArticle" data-lovdata-URL="SF/forskrift/2022-06-17-1219/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Barnehagevirksomhet i Longyearbyen</span></h2><article class="legalP" id="paragraf-3-ledd-1">Longyearbyen lokalstyre skal ha et tilbud om barnehage for minst ti barn over tre år og minst fem barn under tre år.</article><article class="legalP" id="paragraf-3-ledd-2">Bare Longyearbyen lokalstyre kan drive barnehagevirksomhet innenfor Longyearbyen arealplanområde.</article></article><article class="legalArticle" data-lovdata-URL="SF/forskrift/2022-06-17-1219/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptak til barnehage</span></h2><article class="legalP" id="paragraf-4-ledd-1">Barnehagene skal ha objektive, ikke-diskriminerende og etterprøvbare opptakskriterier.</article><article class="legalP" id="paragraf-4-ledd-2">Barn som det er fattet vedtak om etter <a href="lov/1992-07-17-100">barnevernloven</a>, skal prioriteres ved opptak til barnehage.</article><article class="legalP" id="paragraf-4-ledd-3">Longyearbyen lokalstyre skal tildele ledige plasser i samsvar med de fastsatte opptakskriteriene. Avgjørelser om tildeling av barnehageplass er enkeltvedtak etter <a href="lov/1967-02-10">forvaltningsloven</a>.</article></article><article class="legalArticle" data-lovdata-URL="SF/forskrift/2022-06-17-1219/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regler i barnehageloven som gjelder for Longyearbyen lokalstyres barnehagevirksomhet</span></h2><article class="legalP" id="paragraf-5-ledd-1">Disse reglene i <a href="lov/2005-06-17-64">barnehageloven</a> gjelder for Longyearbyen lokalstyres barnehagevirksomhet<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1"><a href="lov/2005-06-17-64/kapi">kapittel I</a> med unntak av <a href="lov/2005-06-17-64/§1a">§ 1a</a></article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1"><a href="lov/2005-06-17-64/kapii">kapittel II</a> med unntak av <a href="lov/2005-06-17-64/§5">§ 5</a> andre punktum</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1"><a href="lov/2005-06-17-64/§6">§ 6</a>–<a href="lov/2005-06-17-64/§9">§ 9</a>, <a href="lov/2005-06-17-64/§10/ledd/1">§ 10 første ledd</a>, tredje ledd andre punktum, fjerde og femte ledd, <a href="lov/2005-06-17-64/§12">§ 12</a> avgrenset til vedtak etter lov- og forskriftsbestemmelser som gjelder for Longyearbyen lokalstyres barnehagevirksomhet, <a href="lov/2005-06-17-64/§13">§ 13</a></article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1"><a href="lov/2005-06-17-64/§14">§ 14</a> og <a href="lov/2005-06-17-64/§20">§ 20</a></article></article></li><li data-name="e." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1"><a href="lov/2005-06-17-64/kapvi">kapittel VI</a>.</article></article></li><li data-name="f." value="6"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1"><a href="lov/2005-06-17-64/§33">§ 33</a> andre ledd</article></article></li><li data-name="g." value="7"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1"><a href="lov/2005-06-17-64/kapviii">kapittel VIII</a></article></article></li><li data-name="h." value="8"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1"><a href="lov/2005-06-17-64/kapix">kapittel IX</a> med unntak av <a href="lov/2005-06-17-64/§45">§ 45</a>, <a href="lov/2005-06-17-64/§48">§ 48</a> andre punktum og <a href="lov/2005-06-17-64/§51">§ 51</a></article></article></li><li data-name="i." value="9"><article class="listArticle" id="paragraf-5-ledd-1-punkt-9"><article class="legalP" id="paragraf-5-ledd-1-punkt-9-ledd-1"><a href="lov/2005-06-17-64/kapx">kapittel X</a> med unntak av <a href="lov/2005-06-17-64/§56">§ 56</a>.</article></article></li></ol></article><article class="legalP" id="paragraf-5-ledd-2">Oppgaver som etter <a href="lov/2005-06-17-64">barnehageloven</a> eller forskrifter til denne er lagt til barnehagens eier, kommunen eller barnehagemyndigheten, skal ligge til Longyearbyen lokalstyre. Oppgaver som etter <a href="lov/2005-06-17-64">barnehageloven</a> eller forskrifter til denne er lagt til statsforvalteren, skal ligge til Statsforvalteren i Troms og Finnmark.</article><article class="legalP" id="paragraf-5-ledd-3">Statsforvalteren skal føre tilsyn i samråd med Sysselmesteren på Svalbard.</article><article class="legalP" id="paragraf-5-ledd-4">Når statsforvalteren behandler klage over enkeltvedtak, skal saken forelegges Sysselmesteren til uttalelse om svalbardfaglige hensyn. Statsforvalteren skal legge stor vekt på Sysselmesterens uttalelse i vurderingen av saken.</article><article class="changesToParent">Endret ved forskrift <a href="forskrift/2025-06-20-1139">20 juni 2025 nr. 1139</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2022-06-17-1219/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forskrifter etter barnehageloven som gjelder for Longyearbyen lokalstyres barnehagevirksomhet</span></h2><article class="legalP" id="paragraf-6-ledd-1">Disse forskriftene med hjemmel i <a href="lov/2005-06-17-64">barnehageloven</a> gjelder for Longyearbyen lokalstyres barnehagevirksomhet<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1"><a href="forskrift/2005-12-16-1478">forskrift 16. desember 2005 nr. 1478 om foreldrebetaling i barnehager</a>, med unntak av <a href="forskrift/2005-12-16-1478/§3">§ 3</a> til og med <a href="forskrift/2005-12-16-1478/§3f">§ 3f</a></article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1"><a href="forskrift/2005-12-16-1510">forskrift 16. desember 2005 nr. 1510 om føring av register til bruk i forbindelse med kontroll av beregning og utbetaling av kontantstøtte</a></article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1"><a href="forskrift/2008-09-12-1071">forskrift 12. september 2008 nr. 1071 om godkjenning av yrkeskvalifikasjoner for styrer og pedagogisk leder i barnehage fra annen stat</a></article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1"><a href="forskrift/2015-11-11-1285">forskrift 11. november 2015 nr. 1285 om politiattest i barnehager</a></article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1"><a href="forskrift/2017-04-24-487">forskrift 24. april 2017 nr. 487 om rammeplan for barnehagens innhold og oppgaver</a></article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1"><a href="forskrift/2017-06-22-1049">forskrift 22. juni 2017 nr. 1049 om pedagogisk bemanning og dispensasjon i barnehager</a></article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1"><a href="forskrift/2018-09-28-1479">forskrift 28. september 2018 nr. 1479 om behandling av personopplysninger i barnehagesektoren</a>.</article></article></li></ol></article><article class="legalP" id="paragraf-6-ledd-2">Stedlige forhold kan gjøre at reglene i forskriftene i første ledd ikke passer på Svalbard og derfor ikke skal gjelde. Kunnskapsdepartementet avgjør i tvilstilfeller hvilke forskriftsbestemmelser som ikke passer.</article><article class="changesToParent">Endret ved forskrift <a href="forskrift/2025-06-20-1139">20 juni 2025 nr. 1139</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2022-06-17-1219/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Når forskriften trer i kraft</span></h2><article class="legalP" id="paragraf-7-ledd-1">Forskriften trer i kraft 1. august 2022.</article></article></main></body></html>