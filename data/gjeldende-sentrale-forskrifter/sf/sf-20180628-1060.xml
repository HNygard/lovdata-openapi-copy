<!DOCTYPE html><html lang="no"><head><title>Forskrift om forbud mot bruk av mineralolje til oppvarming av bygninger og fossil gass til byggvarme</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-06-28-1060</dd><dt class="dokid">DokumentID</dt><dd class="dokid">SF/forskrift/2018-06-28-1060</dd><dt class="ministry">Departement</dt><dd class="ministry"><ul><li>Energidepartementet</li><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2018-06-28, 2020-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-24-1295">forskrift/2025-06-24-1295</a> fra 2025-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-03-13-6/§9">lov/1981-03-13-6/§9</a></li><li><a href="lov/1981-03-13-6/§49">lov/1981-03-13-6/§49</a></li><li><a href="lov/1981-03-13-6/§52a">lov/1981-03-13-6/§52a</a></li><li><a href="lov/1981-03-13-6/§81">lov/1981-03-13-6/§81</a></li><li><a href="lov/1981-03-13-6/§85">lov/1981-03-13-6/§85</a></li><li><a href="forskrift/1983-07-08-1245">forskrift/1983-07-08-1245</a></li><li><a href="forskrift/1986-05-16-1094">forskrift/1986-05-16-1094</a></li><li><a href="lov/1990-06-29-50/§10-6">lov/1990-06-29-50/§10-6</a></li></ul></dd><dt class="dateOfPublication">Kunngjort</dt><dd class="dateOfPublication">2018-06-29 11:00</dd><dt class="lastupdated">Rettet</dt><dd class="lastupdated">2021-01-11 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om forbud mot bruk av mineralolje til oppvarming av bygninger og fossil gass til byggvarme</dd><dt class="title">Tittel</dt><dd class="title">Forskrift om forbud mot bruk av mineralolje til oppvarming av bygninger og fossil gass til byggvarme</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet og Olje- og energidepartementet 28. juni 2018 med hjemmel i <a href="lov/1981-03-13-6">lov 13. mars 1981 nr. 6</a> om vern mot forurensninger og om avfall (forurensningsloven) <a href="lov/1981-03-13-6/§9">§ 9</a>, <a href="lov/1981-03-13-6/§49">§ 49</a>, <a href="lov/1981-03-13-6/§52a">§ 52a</a>, <a href="lov/1981-03-13-6/§81">§ 81</a> og <a href="lov/1981-03-13-6/§85">§ 85</a>, jf. <a href="forskrift/1983-07-08-1245">delegeringsvedtak 8. juli 1983 nr. 1245</a>, <a href="forskrift/1986-05-16-1094">delegeringsvedtak 16. mai 1986 nr. 1094</a> og <a href="lov/1990-06-29-50">lov 29. juni 1990 nr. 50</a> om produksjon, omforming, overføring, omsetning, fordeling og bruk av energi m.m. (energiloven) <a href="lov/1990-06-29-50/§10-6">§ 10-6</a>. <br /><strong>Endret</strong> ved forskrifter <a href="forskrift/2021-01-07-49">7 jan 2021 nr. 49</a>, <a href="forskrift/2023-12-18-2278">18 des 2023 nr. 2278</a> (i kraft 1 jan 2024), <a href="forskrift/2025-06-24-1295">24 juni 2025 nr. 1295</a> (i kraft 1 juli 2025, bl.a tittel). <br /> <strong>Rettelser</strong>: 11.01.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2018-06-28-1060</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot bruk av mineralolje til oppvarming av bygninger og fossil gass til byggvarme</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Forbud mot å bruke mineralolje til oppvarming av bygninger</a></li><li><a href="#paragraf-5">§ 4a. Forbud mot å bruke fossil gass til byggvarme</a></li><li><a href="#paragraf-6">§ 5. Meldeplikt for nettselskap</a></li><li><a href="#paragraf-7">§ 6. Unntak av hensyn til forsyningssikkerhet</a></li><li><a href="#paragraf-8">§ 7. Unntak ved driftsforstyrrelser og ved utfall av annen varmekilde</a></li><li><a href="#paragraf-9">§ 8. Ansvar for eier og bruker av fyringsanlegg</a></li><li><a href="#paragraf-10">§ 9. Tilsyn</a></li><li><a href="#paragraf-11">§ 10. Opplysningsplikt for enhver som omsetter mineralolje og fossil gass til sluttbruker</a></li><li><a href="#paragraf-12">§ 11. Gebyr</a></li><li><a href="#paragraf-13">§ 12. Unntak</a></li><li><a href="#paragraf-14">§ 13. Klage</a></li><li><a href="#paragraf-15">§ 14. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-06-28-1060" id="dokument"><h1>Forskrift om forbud mot bruk av mineralolje til oppvarming av bygninger og fossil gass til byggvarme</h1><article class="legalArticle" data-lovdata-URL="SF/forskrift/2018-06-28-1060/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å redusere utslipp av klimagasser fra oppvarming av bygninger, samtidig som hensynet til forsyningssikkerheten ivaretas.</article></article><article class="legalArticle" data-lovdata-URL="SF/forskrift/2018-06-28-1060/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for bruk av mineralolje til oppvarming av bygninger og bruk av fossil gass til byggvarme.</article><article class="legalP" id="paragraf-2-ledd-2">Bruk av mineralolje til oppvarming av følgende bygninger er unntatt fra forskriften:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">fritidsboliger, fyrstasjoner og bygninger til seterdrift som ikke er tilkoblet strømnettet.</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">bygninger hvor hovedformålet med forbrenningsanlegget er å levere energi til fremstilling eller bearbeidelse av materialer, stoffer eller produkter.</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">driftsbygninger i landbruket frem til 1. januar 2025.</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">sykehusbygninger med døgnkontinuerlig pasientbehandling frem til 1. januar 2025.</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">bygninger og bygningsdeler der formålet med oppvarmingen er skadeforebyggende tørking etter alvorlige og uforutsette hendelser.</article></article></li></ol></article><article class="legalP" id="paragraf-2-ledd-3">Unntatt fra bestemmelsene i denne forskriften er også bruk av mineralolje i fjernvarmeanlegg med nominell termisk effekt fra og med 1 MW.</article><article class="changesToParent">Endret ved forskrifter <a href="forskrift/2021-01-07-49">7 jan 2021 nr. 49</a>, <a href="forskrift/2025-06-24-1295">24 juni 2025 nr. 1295</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2018-06-28-1060/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Mineralolje:</i> lett og tung fyringsolje, fyringsparafin og andre brensler av mineralsk opprinnelse som er flytende ved standard trykk og temperatur.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Fossil gass:</i> hydrokarboner av fossil opprinnelse som er i gassform ved normalt trykk og normal temperatur.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Oppvarming:</i> oppvarming av rom, ventilasjonsluft og tappevann. Byggvarme regnes også som oppvarming.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Byggvarme:</i> midlertidig oppvarming og tørking av bygninger og bygningsdeler som er under oppføring eller rehabilitering, herunder herding av betong, tørking av maling mv. Som byggvarme menes ikke oppvarming der formålet er skadeforebyggende tørking etter alvorlige og uforutsette hendelser.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Bygning:</i> konstruksjon med tak, vegger og tekniske installasjoner. Som bygning regnes også brakker og andre midlertidige bygninger, samt bygninger som er under oppføring eller endring.</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Driftsbygning i landbruket:</i> Bygning som er et nødvendig ledd i driften eller som er et driftsmiddel i forbindelse med landbruksdrift.</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>Fjernvarmeanlegg:</i> betegnelse på teknisk utrustning og tilhørende bygningstekniske konstruksjoner for produksjon, overføring og fordeling av varmtvann eller annen varmebærer til eksterne forbrukere, jf. <a href="lov/1990-06-29-50/§1-3/ledd/2">lov om produksjon, omforming, overføring, omsetning, fordeling og bruk av energi m.m. § 1-3 annet ledd</a>.</article></article></li></ol></article><article class="changesToParent">Endret ved forskrifter <a href="forskrift/2021-01-07-49">7 jan 2021 nr. 49</a>. <a href="forskrift/2025-06-24-1295">24 juni 2025 nr. 1295</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2018-06-28-1060/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å bruke mineralolje til oppvarming av bygninger</span></h2><article class="legalP" id="paragraf-4-ledd-1">Det er forbudt å bruke mineralolje til oppvarming av bygninger, med mindre Norges vassdrags- og energidirektorat har fattet vedtak i medhold av <a href="forskrift/2018-06-28-1060/§6">§ 6</a>. Dette gjelder også i fjernvarmeanlegg med under 1 MW installert termisk effekt, hvis anlegget leverer varme til oppvarming av bygninger.</article></article><article class="legalArticle" data-lovdata-URL="SF/forskrift/2018-06-28-1060/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Forbud mot å bruke fossil gass til byggvarme</span></h2><article class="legalP" id="paragraf-5-ledd-1">Det er forbudt å bruke fossil gass til byggvarme, med mindre Norges vassdrags- og energidirektorat har fattet vedtak i medhold av <a href="forskrift/2018-06-28-1060/§6">§ 6</a>. For bruk av fossil gass til herding av plasstøpt betong og fasadeoppvarming gjelder forbudet først fra 1. juli 2027.</article><article class="changesToParent">Tilføyd ved forskrift <a href="forskrift/2025-06-24-1295">24 juni 2025 nr. 1295</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2018-06-28-1060/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt for nettselskap</span></h2><article class="legalP" id="paragraf-6-ledd-1">Nettselskap som har tilknytnings- eller leveringsplikt etter <a href="lov/1990-06-29-50/kap3">energiloven kapittel 3</a> skal uten ugrunnet opphold melde fra til Norges vassdrags- og energidirektorat dersom utfasing av mineralolje til oppvarming eller fossil gass til byggvarme antas å få betydning for forsyningssikkerheten i kraftsystemet, og hvor tiltak for å bedre forsyningssikkerheten ikke er mulig å gjennomføre innen forbudet trer i kraft. Kopi av meldingen skal sendes berørte kommuner.</article><article class="changesToParent">Endret ved forskrift <a href="forskrift/2025-06-24-1295">24 juni 2025 nr. 1295</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2018-06-28-1060/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak av hensyn til forsyningssikkerhet</span></h2><article class="legalP" id="paragraf-7-ledd-1">Norges vassdrags- og energidirektorat kan ved forskrift eller enkeltvedtak bestemme at forbudet i <a href="forskrift/2018-06-28-1060/§4">§ 4</a> og <a href="forskrift/2018-06-28-1060/§4a">§ 4a</a> ikke får anvendelse i et avgrenset geografisk område og innenfor en tidsavgrenset periode, dersom hensynet til forsyningssikkerheten i kraftsystemet tilsier det.</article><article class="legalP" id="paragraf-7-ledd-2">Når det er fattet vedtak etter første ledd skal Norges vassdrags- og energidirektorat også orientere berørte kommuner.</article><article class="changesToParent">Endret ved forskrift <a href="forskrift/2025-06-24-1295">24 juni 2025 nr. 1295</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2018-06-28-1060/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak ved driftsforstyrrelser og ved utfall av annen varmekilde</span></h2><article class="legalP" id="paragraf-8-ledd-1">Forbudet i <a href="forskrift/2018-06-28-1060/§4">§ 4</a> er ikke til hinder for at mineralolje brukes til oppvarming ved driftsforstyrrelser i kraftsystemet inntil normal drift i kraftsystemet er gjenopprettet.</article><article class="legalP" id="paragraf-8-ledd-2">Driftsforstyrrelse skal forstås i tråd med definisjonen i <a href="forskrift/2004-11-30-1557/§1-4">forskrift 30. november 2004 nr. 1557 om leveringskvalitet i kraftsystemet § 1-4</a>.</article><article class="legalP" id="paragraf-8-ledd-3">Hvis det foreligger feil eller skade som gjør at øvrige oppvarmingskilder i bygningen eller i fjernvarmeanlegget ikke kan brukes, er forbudet i <a href="forskrift/2018-06-28-1060/§4">§ 4</a> ikke til hinder for at mineralolje kan brukes til oppvarming. Bruk av mineralolje til oppvarming skal da begrenses til den tiden det tar å utbedre slik feil eller skade uten ugrunnet opphold.</article><article class="changesToParent">Endret ved forskrift <a href="forskrift/2021-01-07-49">7 jan 2021 nr. 49</a>.</article></article><article class="legalArticle" data-lovdata-URL="SF/forskrift/2018-06-28-1060/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ansvar for eier og bruker av fyringsanlegg</span></h2><article class="legalP" id="paragraf-9-ledd-1">Eier og bruker av fyringsanlegg skal sørge for at bestemmelsene i denne forskriften overholdes.</article></article><article class="legalArticle" data-lovdata-URL="SF/forskrift/2018-06-28-1060/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn</span></h2><article class="legalP" id="paragraf-10-ledd-1">Norges vassdrags- og energidirektorat fører tilsyn med <a href="forskrift/2018-06-28-1060/§5">§ 5</a>, <a href="forskrift/2018-06-28-1060/§7">§ 7</a> første og annet ledd, samt vedtak fattet i medhold av <a href="forskrift/2018-06-28-1060/§6">§ 6</a>. Kommunen eller den Klima- og miljødepartementet bemyndiger fører tilsyn med øvrige bestemmelser i denne forskriften.</article></article><article class="legalArticle" data-lovdata-URL="SF/forskrift/2018-06-28-1060/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt for enhver som omsetter mineralolje og fossil gass til sluttbruker</span></h2><article class="legalP" id="paragraf-11-ledd-1">Kommunen kan i medhold av <a href="lov/1981-03-13-6/§49">forurensningsloven § 49</a> pålegge enhver som omsetter mineralolje og enhver som omsetter fossil gass til sluttbruker å fremlegge oversikt over kunder og omsatt volum.</article><article class="legalP" id="paragraf-11-ledd-2">Opplysningsplikten gjelder tilsvarende overfor Norges vassdrags- og energidirektorat, jf. <a href="lov/1990-06-29-50/§10-1">energiloven § 10-1</a> tredje ledd.</article><article class="changesToParent">Endret ved forskrift <a href="forskrift/2025-06-24-1295">24 juni 2025 nr. 1295</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2018-06-28-1060/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Gebyr</span></h2><article class="legalP" id="paragraf-12-ledd-1">Kommunen kan fastsette forskrift om gebyr for kontrolltiltak som gjennomføres for å sikre at bestemmelsene i denne forskriften blir fulgt. Gebyrene skal samlet ikke overstige kommunens kostnader. Gebyret er tvangsgrunnlag for utlegg.</article></article><article class="legalArticle" data-lovdata-URL="SF/forskrift/2018-06-28-1060/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Unntak</span></h2><article class="legalP" id="paragraf-13-ledd-1">Kommunen kan i enkelttilfeller gjøre unntak fra forbudene i <a href="forskrift/2018-06-28-1060/§4">§ 4</a> og <a href="forskrift/2018-06-28-1060/§4a">§ 4a</a> dersom særlige grunner foreligger.</article><article class="changesToParent">Endret ved forskrift <a href="forskrift/2025-06-24-1295">24 juni 2025 nr. 1295</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2018-06-28-1060/§13" data-name="§13" id="paragraf-14"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h2><article class="legalP" id="paragraf-14-ledd-1">Vedtak truffet av kommunen kan påklages til statsforvalteren. Vedtak truffet av Norges vassdrags- og energidirektorat kan påklages til Energidepartementet.</article><article class="changesToParent">Endret ved forskrifter <a href="forskrift/2021-01-07-49">7 jan 2021 nr. 49</a>, <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2018-06-28-1060/§14" data-name="§14" id="paragraf-15"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft straks, med unntak av <a href="forskrift/2018-06-28-1060/§4">§ 4</a> som trer i kraft 1. januar 2020.</article></article></main></body></html>