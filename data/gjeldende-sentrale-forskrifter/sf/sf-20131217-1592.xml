<!DOCTYPE html><html lang="no"><head><title>Forskrift om å klargjere morskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-17-1592</dd><dt class="dokid">DokumentID</dt><dd class="dokid">SF/forskrift/2013-12-17-1592</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Samlivs- og likestillingsavd.</li></ul></dd><dt class="publishedIn">Publisert i</dt><dd class="publishedIn">I 2013 hefte 18</dd><dt class="dateInForce">I kraft fra</dt><dd class="dateInForce">2014-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-04-08-7/§5">lov/1981-04-08-7/§5</a></li></ul></dd><dt class="dateOfPublication">Kunngjort</dt><dd class="dateOfPublication">2013-12-27 15:05</dd><dt class="titleShort">Korttittel</dt><dd class="titleShort">Forskrift om å klargjere morskap</dd><dt class="title">Tittel</dt><dd class="title">Forskrift om å klargjere morskap</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Barne-, likestillings- og inkluderingsdepartementet 17. desember 2013 med heimel i <a href="lov/1981-04-08-7">lov 8. april 1981 nr. 7</a> om barn og foreldre (barnelova) <a href="lov/1981-04-08-7/§5">§ 5</a> fjerde stykket.</dd><dt class="refid">RefID</dt><dd class="refid">forskrift/2013-12-17-1592</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om å klargjere morskap</a><ul class="tocSubUl"><li><a href="#paragraf-1">§ 1. Oppgåva til tilskotsfuten</a></li><li><a href="#paragraf-2">§ 2. Opplysning av saka</a></li><li><a href="#paragraf-3">§ 3. Handsaming av saka</a></li><li><a href="#paragraf-4">§ 4. Avslutning av saka</a></li><li><a href="#paragraf-5">§ 5. Ikraftsetjing</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-12-17-1592" id="dokument"><h1>Forskrift om å klargjere morskap</h1><article class="legalArticle" data-lovdata-URL="SF/forskrift/2013-12-17-1592/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Oppgåva til tilskotsfuten</span></h2><article class="legalP" id="paragraf-1-ledd-1">Det er tilskotsfuten (Arbeids- og velferdsetaten) som skal utføre oppgåver på vegne av det offentlege etter <a href="lov/1981-04-08-7/§5">barnelova § 5</a>.</article><article class="legalP" id="paragraf-1-ledd-2">Når tilskotsfuten blir kjent med at morskap til eit barn ikkje er lagt til grunn i samsvar med reglane i barnelova, skal tilskotsfuten klargjere identiteten til kvinna som har født barnet.</article></article><article class="legalArticle" data-lovdata-URL="SF/forskrift/2013-12-17-1592/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysning av saka</span></h2><article class="legalP" id="paragraf-2-ledd-1">Tilskotsfuten skal skrive til faren til barnet og påleggje han å gi opplysningar om identiteten til kvinna som har født barnet. Faren skal få ein frist til å uttale seg.</article><article class="legalP" id="paragraf-2-ledd-2">Dersom tilskotsfuten ikkje mottar nødvendig dokumentasjon innan fristen, skal han kalle faren til barnet inn til samtale og påleggje han å gi opplysningar om kven som er mor til barnet. Tilskotsfuten skal gi faren informasjon om reglane om foreldreskap, vidare saksgang, rettar og plikter som følgjer av morskap og om menneskerettane til barnet.</article></article><article class="legalArticle" data-lovdata-URL="SF/forskrift/2013-12-17-1592/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Handsaming av saka</span></h2><article class="legalP" id="paragraf-3-ledd-1">Når tilskotsfuten får opplysningar om identiteten til kvinna som har født barnet, skal han leggje opplysningane fram for kvinna som er oppgitt som mor og be henne om å uttale seg. Tilskotsfuten skal gi kvinna informasjon som i <a href="forskrift/2013-12-17-1592/§2">§ 2</a> andre stykket. Kvinna som er oppgitt som mor skal få ein frist til å uttale seg.</article><article class="legalP" id="paragraf-3-ledd-2">Arbeids- og velferdsdirektoratet kan reise sak for retten for å klargjere morskapen, jf. <a href="lov/1981-04-08-7/§29b">barnelova § 29b</a>.</article><article class="legalP" id="paragraf-3-ledd-3">Dersom det ikkje ligg føre opplysningar om identiteten til kvinna som har født barnet, må tilskotsfuten leggje bort saka. Tilskotsfuten kan opne sak for å klargjere morskapen seinare, dersom det kjem fram nye opplysningar.</article></article><article class="legalArticle" data-lovdata-URL="SF/forskrift/2013-12-17-1592/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avslutning av saka</span></h2><article class="legalP" id="paragraf-4-ledd-1">Tilskotsfuten skal sende dokumentasjon for kven som har født barnet, jf. <a href="lov/1981-04-08-7/§2">barnelova § 2</a>, til folkeregistermyndigheita.</article><article class="legalP" id="paragraf-4-ledd-2">Dersom tilskotsfuten legg bort saka, skal han sende melding til folkeregistermyndigheita. Det same gjeld dersom retten avgjer at det ikkje ligg føre eit morskap.</article></article><article class="legalArticle" data-lovdata-URL="SF/forskrift/2013-12-17-1592/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikraftsetjing</span></h2><article class="legalP" id="paragraf-5-ledd-1">Forskrifta her tek til å gjelde 1. januar 2014.</article></article></main></body></html>