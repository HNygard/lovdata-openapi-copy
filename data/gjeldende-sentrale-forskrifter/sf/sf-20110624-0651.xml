<!DOCTYPE html><html lang="no"><head><title>Forskrift om klagenemnda for krav om erstatning og kompensasjon for psykiske belastningsskader som følge av deltakelse i internasjonale operasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-24-651</dd><dt class="dokid">DokumentID</dt><dd class="dokid">SF/forskrift/2011-06-24-651</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for personellpolitikk, kompetanse, integritet og felles juridiske tjenester</li></ul></dd><dt class="publishedIn">Publisert i</dt><dd class="publishedIn">I 2011 hefte 6</dd><dt class="dateInForce">I kraft fra</dt><dd class="dateInForce">2011-06-24</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-04-01-500">forskrift/2022-04-01-500</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1967-02-10/§28">lov/1967-02-10/§28</a></li><li><a href="lov/1967-02-10/§36">lov/1967-02-10/§36</a></li><li><a href="lov/2016-08-12-77/§55">lov/2016-08-12-77/§55</a></li></ul></dd><dt class="dateOfPublication">Kunngjort</dt><dd class="dateOfPublication">2011-06-28 15:15</dd><dt class="lastupdated">Rettet</dt><dd class="lastupdated">2021-07-01 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om klagenemnd, psyk. skader, int. operasjoner</dd><dt class="title">Tittel</dt><dd class="title">Forskrift om klagenemnda for krav om erstatning og kompensasjon for psykiske belastningsskader som følge av deltakelse i internasjonale operasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 24. juni 2011 med hjemmel i <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§28">§ 28</a> fjerde ledd og <a href="lov/1967-02-10/§36">§ 36</a> tredje ledd. Fremmet av Forsvarsdepartementet. <br /><strong>Tilføyd hjemmel:</strong> <a href="lov/2016-08-12-77/§55">Lov 12. august 2016 nr. 77 om verneplikt og tjeneste i Forsvaret m.m. (forsvarsloven) § 55</a> første ledd. Fremmet av Forsvarsdepartementet. <br /> <strong>Endret</strong> ved forskrifter <a href="forskrift/2021-06-18-1981">18 juni 2021 nr. 1981</a> (i kraft 1 juli 2021, bl.a tittel), <a href="forskrift/2022-04-01-500">1 april 2022 nr. 500</a>. <br /> <strong>Rettet</strong> 01.07.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2011-06-24-651</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om klagenemnda for krav om erstatning og kompensasjon for psykiske belastningsskader som følge av deltakelse i internasjonale operasjoner</a><ul class="tocSubUl"><li><a href="#paragraf-1">§ 1. Klagenemndas kompetanse</a></li><li><a href="#paragraf-2">§ 2. Forholdet til forvaltningsloven m.m.</a></li><li><a href="#paragraf-3">§ 2a. Behandling av spesialisterklæringer</a></li><li><a href="#paragraf-4">§ 3. Frist for fremsettelse av klage</a></li><li><a href="#paragraf-5">§ 4. Forholdet mellom nemnda og Forsvarsdepartementet</a></li><li><a href="#paragraf-6">§ 5. Sammensetning og oppnevning</a></li><li><a href="#paragraf-7">§ 6. Fungeringsperiode</a></li><li><a href="#paragraf-8">§ 7. Sekretariat</a></li><li><a href="#paragraf-9">§ 8. Nemndas sammensetning i den enkelte sak</a></li><li><a href="#paragraf-10">§ 9. Møterett</a></li><li><a href="#paragraf-11">§ 10. Nemndas vedtak</a></li><li><a href="#paragraf-12">§ 11. Anmodning om å overta behandlingen av en sak</a></li><li><a href="#paragraf-13">§ 12. Godtgjørelse</a></li><li><a href="#paragraf-14">§ 13. Sakskostnader</a></li><li><a href="#paragraf-15">§ 14. Partsoffentlighet</a></li><li><a href="#paragraf-16">§ 15. Dokumentoffentlighet</a></li><li><a href="#paragraf-17">§ 16. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-06-24-651" id="dokument"><h1>Forskrift om klagenemnda for krav om erstatning og kompensasjon for psykiske belastningsskader som følge av deltakelse i internasjonale operasjoner</h1><article class="legalArticle" data-lovdata-URL="SF/forskrift/2011-06-24-651/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Klagenemndas kompetanse</span></h2><article class="legalP" id="paragraf-1-ledd-1">Klagenemnda for krav om erstatning og kompensasjon for psykiske belastningsskader som følge av deltakelse i internasjonale operasjoner behandler klager over enkeltvedtak fattet av Statens pensjonskasse etter<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1"><a href="forskrift/2009-12-22-1768">Forskrift 22. desember 2009 nr. 1768 om særskilt kompensasjonsordning for psykiske belastningsskader som følge av deltakelse i internasjonale operasjoner</a>,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1"><a href="forskrift/2017-06-24-997/kap10">Forsvarstilsatteforskriften kapittel 10</a> om billighetserstatning, og</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1"><a href="lov/2016-08-12-77/§55">Forsvarsloven § 55</a> første ledd, som omhandler krav som følge av psykiske belastningsskader.</article></article></li></ol></article><article class="changesToParent">Endret ved forskrift <a href="forskrift/2021-06-18-1981">18 juni 2021 nr. 1981</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2011-06-24-651/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til forvaltningsloven m.m.</span></h2><article class="legalP" id="paragraf-2-ledd-1">Forvaltningsloven gjelder for nemndas virksomhet, med de særlige regler som følger av denne forskriften.</article><article class="legalP" id="paragraf-2-ledd-2">Innenfor rammene av forvaltningsloven og denne forskriften kan nemnda fastsette nærmere retningslinjer for sin saksbehandling.</article></article><article class="legalArticle" data-lovdata-URL="SF/forskrift/2011-06-24-651/§2a" data-name="§2a" id="paragraf-3"><h2 class="legalArticleHeader"><span class="legalArticleValue">§ 2a</span>. <span class="legalArticleTitle">Behandling av spesialisterklæringer</span></h2><article class="legalP" id="paragraf-3-ledd-1">Dersom det er innhentet en spesialisterklæring etter særskilt mandat i anledning saken, og nemnda vurderer å fatte vedtak som strider med den sakkyndiges konklusjon om årsakssammenheng mellom tjenesten og anførte psykiske plager, skal nemnda sende saken tilbake til Statens pensjonskasse for ny behandling etter gjeldende regler. Første punktum gjelder ikke dersom mer enn én erklæring allerede er innhentet i saken.</article><article class="changesToParent">Tilføyd ved forskrift <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/2011-06-24-651/§3" data-name="§3" id="paragraf-4"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frist for fremsettelse av klage</span></h2><article class="legalP" id="paragraf-4-ledd-1">Begrunnet klage må være skriftlig og fremsendes Statens pensjonskasse senest seks uker fra det tidspunkt underretning om vedtaket er kommet frem til vedkommende part.</article></article><article class="legalArticle" data-lovdata-URL="SF/forskrift/2011-06-24-651/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet mellom nemnda og Forsvarsdepartementet</span></h2><article class="legalP" id="paragraf-5-ledd-1">Nemnda er administrativt underlagt Forsvarsdepartementet. Departementet kan ikke instruere nemnda om behandlingen av enkeltsaker som nevnt i <a href="forskrift/2011-06-24-651/§1">§ 1</a> eller omgjøre nemndas vedtak i slike saker.</article></article><article class="legalArticle" data-lovdata-URL="SF/forskrift/2011-06-24-651/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sammensetning og oppnevning</span></h2><article class="legalP" id="paragraf-6-ledd-1">Nemnda oppnevnes av Forsvarsdepartementet og skal bestå av fire medlemmer med personlige varamedlemmer. Leder og ett av medlemmene skal være jurister uten tilknytning til Forsvaret.</article><article class="legalP" id="paragraf-6-ledd-2">Av de øvrige to medlemmer skal ett medlem med varamedlem oppnevnes etter forslag fra Veteranforbundet SIOPS, Norges Veteranforbund for Internasjonale Operasjoner og Norske Reserveoffiserers Forbund og ett medlem med varamedlem skal oppnevnes etter forslag fra Befalets Fellesorganisasjon, Norges offisers- og spesialistforbund, Norsk Tjenestemannslag, Krigsskoleutdannede offiserers landsforening og Personellforbundet.</article><article class="changesToParent">Endret ved forskrift <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/2011-06-24-651/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fungeringsperiode</span></h2><article class="legalP" id="paragraf-7-ledd-1">Nemndas leder og leders varamedlem oppnevnes for en periode på tre år. De øvrige medlemmer og varamedlemmer oppnevnes for en periode på fire år.</article><article class="legalP" id="paragraf-7-ledd-2">Det er adgang til å gjenoppnevne medlemmer og varamedlemmer. Dette gjelder også leder og leders varamedlem. Finner oppnevningen sted i løpet av en periode, gjelder oppnevningen likevel bare til hovedperiodens slutt.</article><article class="changesToParent">Endret ved forskrift <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/2011-06-24-651/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sekretariat</span></h2><article class="legalP" id="paragraf-8-ledd-1">Statens sivilrettsforvaltning stiller sekretariat for nemnda.</article><article class="changesToParent">Endret ved forskrift <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/2011-06-24-651/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Nemndas sammensetning i den enkelte sak</span></h2><article class="legalP" id="paragraf-9-ledd-1">Nemnda skal i hver sak settes med alle fire medlemmer. Dersom en eller flere ikke kan møte, skal det innkalles varamedlemmer i henhold til <a href="forskrift/2011-06-24-651/§4">§ 4</a>.</article><article class="legalP" id="paragraf-9-ledd-2">Dersom ett av medlemmene i nemnda får uventet forfall og man ikke rekker å innkalle varamedlem, kan nemnda være beslutningsdyktig dersom nemndsleder, eller den nemndsleder utpeker, finner det ubetenkelig at saken behandles.</article><article class="changesToParent">Endret ved forskrift <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/2011-06-24-651/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Møterett</span></h2><article class="legalP" id="paragraf-10-ledd-1">Skadelidte kan etter eget ønske møte personlig i nemnda for å avklare uklarheter og gi tilleggsopplysninger i saken. Skadelidte har rett til å la seg bistå av en advokat eller annen fullmektig.</article><article class="legalP" id="paragraf-10-ledd-2">Dersom nemnda anser det som nødvendig for sakens opplysning kan saksbehandler fra Statens pensjonskasse gis adgang til ytterligere å kommentere saken i nemndsmøte.</article></article><article class="legalArticle" data-lovdata-URL="SF/forskrift/2011-06-24-651/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Nemndas vedtak</span></h2><article class="legalP" id="paragraf-11-ledd-1">Nemndas vedtak skal treffes i møte og skal begrunnes.</article><article class="legalP" id="paragraf-11-ledd-2">Nemnda treffer vedtak med alminnelig flertall. Ved stemmelikhet er lederens stemme avgjørende.</article><article class="legalP" id="paragraf-11-ledd-3">Vedtak fattes på bakgrunn av den skriftlige saksfremstilling, nemndas møte og etter muntlige drøftelser mellom medlemmene i nemnda.</article><article class="legalP" id="paragraf-11-ledd-4">Når særlige forhold tilsier det, kan vedtak treffes ved skriftlig saksbehandling, uten at nemnda møtes. Ved skriftlig saksbehandling gis nemndas medlemmer ved påtegning uttrykk for voteringen og begrunnelsen for den.</article><article class="legalP" id="paragraf-11-ledd-5">Nemndas vedtak protokollføres. Eventuelle tilleggsopplysninger av betydning for avgjørelsen, fremført i møtet, skal tas inn i protokollen.</article><article class="legalP" id="paragraf-11-ledd-6">Vedtak skal godkjennes av møtende medlemmer. Vedtaket sendes Statens pensjonskasse og part i saken.</article><article class="legalP" id="paragraf-11-ledd-7">Nemndas vedtak kan ikke påklages.</article><article class="changesToParent">Endret ved forskrift <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/2011-06-24-651/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Anmodning om å overta behandlingen av en sak</span></h2><article class="legalP" id="paragraf-12-ledd-1">Nemnda kan etter anmodning fra skadelidte, beslutte å overta behandlingen av en sak som ikke er ferdigbehandlet hos Statens pensjonskasse. For at slik overtakelse skal kunne besluttes, må det ha gått minst to år siden Statens pensjonskasse mottok skadelidtes krav. Nemndas beslutning kan ikke påklages.</article><article class="legalP" id="paragraf-12-ledd-2">Før nemnda beslutter å overta behandlingen av en sak i medhold av første ledd, skal nemnda informere skadelidte skriftlig om at det ikke er klagerett over nemndas vedtak i saken. Skadelidte skal samtidig gis en frist på tre uker til å trekke sin anmodning om at nemnda overtar behandlingen av saken.</article><article class="legalP" id="paragraf-12-ledd-3">Varsel som nevnt i andre ledd kan unnlates dersom det klart framgår av skadelidtes anmodning at han eller hun er innforstått med at det ikke er klagerett over nemndas vedtak i saken.</article><article class="legalP" id="paragraf-12-ledd-4">Nemndsvedtaket kan ikke påklages.</article></article><article class="legalArticle" data-lovdata-URL="SF/forskrift/2011-06-24-651/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Godtgjørelse</span></h2><article class="legalP" id="paragraf-13-ledd-1">Nemndas medlemmer tilkommer utvalgsgodtgjørelse fastsatt av Forsvarsdepartementet.</article></article><article class="legalArticle" data-lovdata-URL="SF/forskrift/2011-06-24-651/§13" data-name="§13" id="paragraf-14"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Sakskostnader</span></h2><article class="legalP" id="paragraf-14-ledd-1">Rimelige og nødvendige utgifter til juridisk bistand og til utarbeidelse av spesialisterklæring i anledning klagebehandlingen dekkes i den utstrekning skadelidte kan dokumentere psykisk belastningsskade og tjeneste i internasjonal operasjon. Første punktum gjelder tilsvarende for rimelige og nødvendige utgifter skadelidte pådrar seg i forbindelse med reise til og fra møte i klagenemnda. For øvrig gjelder <a href="lov/1967-02-10/§36">forvaltningsloven § 36</a>.</article><article class="legalP" id="paragraf-14-ledd-2">Nemndas avgjørelser om sakskostnader kan ikke påklages.</article><article class="changesToParent">Endret ved forskrift <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/2011-06-24-651/§14" data-name="§14" id="paragraf-15"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Partsoffentlighet</span></h2><article class="legalP" id="paragraf-15-ledd-1">Skadelidte har krav på innsyn i nemndas dokumenter i den utstreknings som følger av forvaltningslovens bestemmelser om partsinnsyn. Krav om innsyn kan avgjøres av nemndas sekretariat. Forsvarsdepartementet er klageinstans.</article><article class="legalP" id="paragraf-15-ledd-2">Nemnda er ikke klageinstans i saker om partsinnsyn hos Statens pensjonskasse.</article></article><article class="legalArticle" data-lovdata-URL="SF/forskrift/2011-06-24-651/§15" data-name="§15" id="paragraf-16"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dokumentoffentlighet</span></h2><article class="legalP" id="paragraf-16-ledd-1">Offentleglova gjelder for nemndas virksomhet. Krav om innsyn kan avgjøres av nemndas sekretariat. Forsvarsdepartementet er klageinstans.</article><article class="legalP" id="paragraf-16-ledd-2">Nemndas vedtak skal være offentlig tilgjengelig i anonymisert form. Offentliggjøring skal likevel unnlates dersom det ikke er mulig å sikre full anonymitet for den avgjørelsen angår eller andre som har krav på taushet.</article><article class="legalP" id="paragraf-16-ledd-3">Nemnda er ikke klageinstans i saker om innsyn etter offentleglova hos Statens pensjonskasse.</article></article><article class="legalArticle" data-lovdata-URL="SF/forskrift/2011-06-24-651/§16" data-name="§16" id="paragraf-17"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Forskriften trer i kraft straks.</article></article></main></body></html>