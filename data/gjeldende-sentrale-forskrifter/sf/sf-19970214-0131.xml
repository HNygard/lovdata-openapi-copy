<!DOCTYPE html><html lang="no"><head><title>Forskrift om immunitet og privilegier for Western European Armaments Organisation (WEAO), dens stab og nasjonale representanter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-02-14-131</dd><dt class="dokid">DokumentID</dt><dd class="dokid">SF/forskrift/1997-02-14-131</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavd.</li></ul></dd><dt class="publishedIn">Publisert i</dt><dd class="publishedIn">Avd I 1997 257</dd><dt class="dateInForce">I kraft fra</dt><dd class="dateInForce">1997-02-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1947-06-19-5/§1">lov/1947-06-19-5/§1</a></li></ul></dd><dt class="titleShort">Korttittel</dt><dd class="titleShort">Forskrift om immunitet og privilegier, WEAO</dd><dt class="title">Tittel</dt><dd class="title">Forskrift om immunitet og privilegier for Western European Armaments Organisation (WEAO), dens stab og nasjonale representanter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 14. februar 1997 med hjemmel i <a href="lov/1947-06-19-5">lov 19. juni 1947 nr. 5</a> om immunitet og privilegier for internasjonale organisasjoner m.v. <a href="lov/1947-06-19-5/§1">§ 1</a>, tredje ledd. Fremmet av Utenriksdepartementet.</dd><dt class="refid">RefID</dt><dd class="refid">forskrift/1997-02-14-131</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om immunitet og privilegier for Western European Armaments Organisation (WEAO), dens stab og nasjonale representanter.</a><ul class="tocSubUl"><li><a href="#kapittel-1" data-child-interval="§§ 1-1 – 1-3">Kap. 1 Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1-1. (Norske lover og bestemmelser)</a></li><li><a href="#kapittel-1-paragraf-2">§ 1-2. (Avkall på immunitet)</a></li><li><a href="#kapittel-1-paragraf-3">§ 1-3. (Representanter for Norge)</a></li></ul></li><li><a href="#kapittel-2" data-child-interval="§§ 2-1 – 2-5">Kap. 2 Immunitet og privilegier for WEAOs eiendom og aktiva</a><ul class="tocSubUl"><li><a href="#kapittel-2-paragraf-1">§ 2-1. (Eiendom og aktiva)</a></li><li><a href="#kapittel-2-paragraf-2">§ 2-2. (Kapital og valuta)</a></li><li><a href="#kapittel-2-paragraf-3">§ 2-3. (Skatt og merverdiavgift)</a></li><li><a href="#kapittel-2-paragraf-4">§ 2-4. (Tollavgift)</a></li><li><a href="#kapittel-2-paragraf-5">§ 2-5. (Unntak for særskilte offentlige tjenester)</a></li></ul></li><li><a href="#kapittel-3" data-child-interval="§§ 3-1 – 3-2">Kap. 3 WEAOs korrespondanse</a><ul class="tocSubUl"><li><a href="#kapittel-3-paragraf-1">§ 3-1. (Kode og beskyttede meldinger)</a></li><li><a href="#kapittel-3-paragraf-2">§ 3-2. (Sensur)</a></li></ul></li><li><a href="#kapittel-4" data-child-interval="§§ 4-1 – 4-4">Kap. 4 Immunitet og privilegier for nasjonale representanter og WEAOs stab</a><ul class="tocSubUl"><li><a href="#kapittel-4-paragraf-1">§ 4-1. (Definisjon av representant)</a></li><li><a href="#kapittel-4-paragraf-2">§ 4-2. (Representanters immunitet og privilegier)</a></li><li><a href="#kapittel-4-paragraf-3">§ 4-3. (Immunitet og privilegier for representanters kontorpersonale)</a></li><li><a href="#kapittel-4-paragraf-4">§ 4-4. (Immunitet og privilegier for administrerende direktør og internasjonal stab)</a></li></ul></li><li><a href="#kapittel-5" data-child-interval="§ 5-1">Kap. 5 Ikrafttreden</a><ul class="tocSubUl"><li><a href="#kapittel-5-paragraf-1">§ 5-1. (Ikrafttreden)</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1997-02-14-131" id="dokument"><h1>Forskrift om immunitet og privilegier for Western European Armaments Organisation (WEAO), dens stab og nasjonale representanter.</h1><section class="section" data-name="kap1" id="kapittel-1" data-lovdata-URL="SF/forskrift/1997-02-14-131/KAPITTEL_1"><h2>Kap. 1 Alminnelige bestemmelser</h2><article class="legalArticle" data-lovdata-URL="SF/forskrift/1997-02-14-131/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">(Norske lover og bestemmelser)</span></h3><article class="legalP" id="kapittel-1-paragraf-1-ledd-1">Enhver person som har immunitet og privilegier i henhold til denne forskrift plikter, uten at dette får betydning for immuniteten og privilegiene, å respektere norske lover og bestemmelser.</article></article><article class="legalArticle" data-lovdata-URL="SF/forskrift/1997-02-14-131/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">(Avkall på immunitet)</span></h3><article class="legalP" id="kapittel-1-paragraf-2-ledd-1">De berørte regjeringer kan gi avkall på immunitet gitt i henhold til denne forskrift for sine representanter og deres kontorpersonale.</article><article class="legalP" id="kapittel-1-paragraf-2-ledd-2">Formannen i WEAOs styre kan gi avkall på immunitet etter <a href="forskrift/1997-02-14-131/§2-1">§§ 2-1</a> og <a href="forskrift/1997-02-14-131/§4-4">4-4</a>.</article></article><article class="legalArticle" data-lovdata-URL="SF/forskrift/1997-02-14-131/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">(Representanter for Norge)</span></h3><article class="legalP" id="kapittel-1-paragraf-3-ledd-1">Denne forskrift gjelder ikke for personer som representerer Norge i WEAO-sammenheng eller norske representanters offisielle kontorpersonale i WEAO-sammenheng.</article></article></section><section class="section" data-name="kap2" id="kapittel-2" data-lovdata-URL="SF/forskrift/1997-02-14-131/KAPITTEL_2"><h2>Kap. 2 Immunitet og privilegier for WEAOs eiendom og aktiva</h2><article class="legalArticle" data-lovdata-URL="SF/forskrift/1997-02-14-131/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">(Eiendom og aktiva)</span></h3><article class="legalP" id="kapittel-2-paragraf-1-ledd-1">Eiendom og aktiva som tilhører WEAO, har immunitet mot alle former for rettsforfølgning.</article><article class="legalP" id="kapittel-2-paragraf-1-ledd-2">Eiendom og aktiva som tilhører WEAO, har immunitet mot ransaking, rekvisisjon, beslag, ekspropriasjon og andre former for inngrep.</article></article><article class="legalArticle" data-lovdata-URL="SF/forskrift/1997-02-14-131/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">(Kapital og valuta)</span></h3><article class="legalP" id="kapittel-2-paragraf-2-ledd-1">WEAO kan uten hinder av finansielle restriksjoner, forskrifter eller moratorier av noe slag overføre sine midler eller sin valuta til eller fra Norge, og veksle valuta de sitter med om til norsk valuta.</article></article><article class="legalArticle" data-lovdata-URL="SF/forskrift/1997-02-14-131/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">(Skatt og merverdiavgift)</span></h3><article class="legalP" id="kapittel-2-paragraf-3-ledd-1">Eiendom og aktiva som tilhører WEAO, samt inntekter WEAO oppebærer i Norge, er fritatt for all direkte skatt.</article><article class="legalP" id="kapittel-2-paragraf-3-ledd-2">WEAO innrømmes samme fritak for merverdiavgift som diplomatiske stasjoner.</article></article><article class="legalArticle" data-lovdata-URL="SF/forskrift/1997-02-14-131/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">(Tollavgift)</span></h3><article class="legalP" id="kapittel-2-paragraf-4-ledd-1">Varer som importeres eller eksporteres for WEAOs offisielle bruk er fritatt for alle tollavgifter.</article><article class="legalP" id="kapittel-2-paragraf-4-ledd-2">Varer importert under denne bestemmelse kan kun selges eller på annen måte avhendes i Norge med tillatelse fra, og på de vilkår som stilles av, norske myndigheter.</article></article><article class="legalArticle" data-lovdata-URL="SF/forskrift/1997-02-14-131/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">(Unntak for særskilte offentlige tjenester)</span></h3><article class="legalP" id="kapittel-2-paragraf-5-ledd-1">Fritak som følger av <a href="forskrift/1997-02-14-131/§2-3">§§ 2-3</a> og <a href="forskrift/1997-02-14-131/§2-4">2-4</a> omfatter ikke betaling for særskilte offentlige tjenester.</article></article></section><section class="section" data-name="kap3" id="kapittel-3" data-lovdata-URL="SF/forskrift/1997-02-14-131/KAPITTEL_3"><h2>Kap. 3 WEAOs korrespondanse</h2><article class="legalArticle" data-lovdata-URL="SF/forskrift/1997-02-14-131/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">(Kode og beskyttede meldinger)</span></h3><article class="legalP" id="kapittel-3-paragraf-1-ledd-1">WEAO har rett til å bruke kode, og til å sende og motta korrespondanse ved kurér eller forseglet forsendelse.</article><article class="legalP" id="kapittel-3-paragraf-1-ledd-2">Korrespondanse sendt med kurér eller som forseglet forsendelse skal nyte de samme privilegier og den samme immunitet som diplomatisk korrespondanse ved kurér eller diplomatpost.</article></article><article class="legalArticle" data-lovdata-URL="SF/forskrift/1997-02-14-131/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">(Sensur)</span></h3><article class="legalP" id="kapittel-3-paragraf-2-ledd-1">Ingen sensur kan pålegges WEAOs offisielle korrespondanse eller annen offisiell kommunikasjon til eller fra WEAO.</article></article></section><section class="section" data-name="kap4" id="kapittel-4" data-lovdata-URL="SF/forskrift/1997-02-14-131/KAPITTEL_4"><h2>Kap. 4 Immunitet og privilegier for nasjonale representanter og WEAOs stab</h2><article class="legalArticle" data-lovdata-URL="SF/forskrift/1997-02-14-131/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">(Definisjon av representant)</span></h3><article class="legalP" id="kapittel-4-paragraf-1-ledd-1">I denne forskrift menes med uttrykket «representant» alle medlemmer i WEAOs styre eller deres stedfortredere, medlemmer av komitéer opprettet av styret samt assisterende nasjonale eksperter.</article></article><article class="legalArticle" data-lovdata-URL="SF/forskrift/1997-02-14-131/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">(Representanters immunitet og privilegier)</span></h3><article class="legalP" id="kapittel-4-paragraf-2-ledd-1">Representanter som er til stede på WEAO-møter som avholdes i Norge, er på tjenestereise i Norge eller deltar i WEAOs arbeid i Norge, innrømmes følgende immunitet og privilegier når de er i tjeneste eller er på reise til eller fra møtestedet:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">samme immunitet mot arrest og pågripelse som fremmed diplomatisk personell;</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">immunitet med hensyn til rettsforfølgning for tjenestehandlinger;</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">ukrenkelighet for alle offisielle papirer og dokumenter som er knyttet til deres tjeneste;</article></article></li><li data-name="d." value="4"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">rett til å bruke kode, og til å sende og motta korrespondanse ved kurér eller forseglet forsendelse;</article></article></li><li data-name="e." value="5"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">samme privilegier med hensyn til valutalettelser som fremmed diplomatisk personell;</article></article></li><li data-name="f." value="6"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">den samme immunitet og de samme lettelser med hensyn til sin personlige bagasje som fremmed diplomatisk personell.</article></article></li></ol></article></article><article class="legalArticle" data-lovdata-URL="SF/forskrift/1997-02-14-131/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">(Immunitet og privilegier for representanters kontorpersonale)</span></h3><article class="legalP" id="kapittel-4-paragraf-3-ledd-1">Representanters offisielle kontorpersonale innrømmes følgende immunitet og privilegier når de er i tjeneste eller på reise til eller fra møtestedet:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">immunitet med hensyn til rettsforfølgning for tjenestehandlinger;</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">ukrenkelighet for alle offisielle papirer og dokumenter som er knyttet til deres tjeneste;</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">samme privilegier med hensyn til valutalettelser som fremmed diplomatisk personell.</article></article></li></ol></article></article><article class="legalArticle" data-lovdata-URL="SF/forskrift/1997-02-14-131/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">(Immunitet og privilegier for administrerende direktør og internasjonal stab)</span></h3><article class="legalP" id="kapittel-4-paragraf-4-ledd-1">WEAOs administrerende direktør og internasjonale stab innrømmes følgende immunitet og privilegier:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">immunitet mot rettsforfølgning med hensyn til tjenestehandlinger og muntlige og skriftlige uttalelser gitt i tjenesten og innenfor deres kompetanse;</article></article></li><li data-name="b." value="2"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">samme privilegier med hensyn til valutalettelser som fremmed diplomatisk personell.</article></article></li></ol></article></article></section><section class="section" data-name="kap5" id="kapittel-5" data-lovdata-URL="SF/forskrift/1997-02-14-131/KAPITTEL_5"><h2>Kap. 5 Ikrafttreden</h2><article class="legalArticle" data-lovdata-URL="SF/forskrift/1997-02-14-131/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">(Ikrafttreden)</span></h3><article class="legalP" id="kapittel-5-paragraf-1-ledd-1">Denne forskrift trer i kraft straks.</article></article></section></main></body></html>