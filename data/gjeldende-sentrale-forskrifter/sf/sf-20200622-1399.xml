<!DOCTYPE html><html lang="no"><head><title>Forskrift om prisnedskriving av melk solgt til skoler og barnehager</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-22-1399</dd><dt class="dokid">DokumentID</dt><dd class="dokid">SF/forskrift/2020-06-22-1399</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Omsetningsrådet</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-23-952">forskrift/2025-05-23-952</a> fra 2025-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1936-07-10-6/§11">lov/1936-07-10-6/§11</a></li></ul></dd><dt class="dateOfPublication">Kunngjort</dt><dd class="dateOfPublication">2020-06-29 16:50</dd><dt class="titleShort">Korttittel</dt><dd class="titleShort">Forskrift om prisnedskriving av melk solgt til skoler og barnehager</dd><dt class="title">Tittel</dt><dd class="title">Forskrift om prisnedskriving av melk solgt til skoler og barnehager</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 22. juni 2020 med hjemmel i <a href="lov/1936-07-10-6">lov 10. juli 1936 nr. 6</a> til å fremja umsetnaden av jordbruksvaror <a href="lov/1936-07-10-6/§11">§ 11</a> første ledd. <br /> <strong>Endret</strong> ved forskrifter <a href="forskrift/2021-04-16-1195">16 april 2021 nr. 1195</a> (i kraft 1 juli 2021), <a href="forskrift/2022-05-20-912">20 mai 2022 nr. 912</a> (i kraft 1 juli 2022), <a href="forskrift/2023-04-20-2508">20 april 2023 nr. 2508</a> (i kraft 1 juli 2023), <a href="forskrift/2024-05-22-999">22 mai 2024 nr. 999</a> (i kraft 1 juli 2024), <a href="forskrift/2025-05-23-952">23 mai 2025 nr. 952</a> (i kraft 1 juli 2025).</dd><dt class="refid">RefID</dt><dd class="refid">forskrift/2020-06-22-1399</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om prisnedskriving av melk solgt til skoler og barnehager</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Grunnvilkår</a></li><li><a href="#paragraf-5">§ 5. Satser for prisnedskriving</a></li><li><a href="#paragraf-6">§ 6. Prognoser</a></li><li><a href="#paragraf-7">§ 7. Søknad og frister</a></li><li><a href="#paragraf-8">§ 8. Vedtak om utbetaling</a></li><li><a href="#paragraf-9">§ 9. Administrasjon, dispensasjon og klage</a></li><li><a href="#paragraf-10">§ 10. Opplysningsplikt og kontroll</a></li><li><a href="#paragraf-11">§ 11. Tilbakebetaling</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-06-22-1399" id="dokument"><h1>Forskrift om prisnedskriving av melk solgt til skoler og barnehager</h1><article class="legalArticle" data-lovdata-URL="SF/forskrift/2020-06-22-1399/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tiltaket i denne forskriften er å øke omsetningen av melk.</article></article><article class="legalArticle" data-lovdata-URL="SF/forskrift/2020-06-22-1399/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder norsk egenprodusert helmelk, lettmelk og skummet melk solgt til skoler og barnehager.</article><article class="legalP" id="paragraf-2-ledd-2">Forskriften får ikke anvendelse på produkter omfattet av protokoll 3 til EØS-avtalen.</article></article><article class="legalArticle" data-lovdata-URL="SF/forskrift/2020-06-22-1399/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">Markedsregulator i melkesektoren er Tine SA.</article></article><article class="legalArticle" data-lovdata-URL="SF/forskrift/2020-06-22-1399/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnvilkår</span></h2><article class="legalP" id="paragraf-4-ledd-1">Prisnedskriving av melk kan gis til meieriselskap som deltar i prisutjevningsordningen for melk, jf. <a href="forskrift/2007-06-29-832">forskrift 29. juni 2007 nr. 832</a> om prisutjevningsordningen for melk, og som selger melk til barnehager, barneskoler, ungdomsskoler og videregående skoler, enten direkte eller til elever eller foresatte for konsum på skolene.</article></article><article class="legalArticle" data-lovdata-URL="SF/forskrift/2020-06-22-1399/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Satser for prisnedskriving</span></h2><article class="legalP" id="paragraf-5-ledd-1">Omsetningsrådet gir prisnedskrivning per liter melk som blir solgt.</article><article class="legalP" id="paragraf-5-ledd-2">Markedsregulator skal fremme forslag til satser for tiltaket. Frist for innsending av forslag til Omsetningsrådet er 15. mars samme år satsene skal gjelde fra.</article><article class="legalP" id="paragraf-5-ledd-3">Satser for prisnedskriving av melk solgt til barnehager, barneskoler, ungdomsskoler og videregående skoler blir vedtatt av Omsetningsrådet for perioden 1. juli–30. juni.</article><article class="legalP" id="paragraf-5-ledd-4">Satser for prisnedskriving av melk solgt til skoler og barnehager i perioden 1. juli 2024–30. juni 2025 skal være som følger:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-4-punkt-1"><article class="legalP" id="paragraf-5-ledd-4-punkt-1-ledd-1">Sats for ¼ liters forpakninger er 1,00 kr per liter.</article></article></li><li data-li-identifier="-" data-name="-"><article class="listArticle" id="paragraf-5-ledd-4-punkt-2"><article class="legalP" id="paragraf-5-ledd-4-punkt-2-ledd-1">Sats for andre forpakninger er 0,00 kr per liter.</article></article></li></ul></article><article class="legalP" id="paragraf-5-ledd-5">Satser for prisnedskriving av melk solgt til skoler og barnehager i perioden 1. juli 2025–30. juni 2026 skal være som følger:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-5-punkt-1"><article class="legalP" id="paragraf-5-ledd-5-punkt-1-ledd-1">Sats for ¼ liters forpakninger er 1,30 kr per liter.</article></article></li><li data-li-identifier="-" data-name="-"><article class="listArticle" id="paragraf-5-ledd-5-punkt-2"><article class="legalP" id="paragraf-5-ledd-5-punkt-2-ledd-1">Sats for andre forpakninger er 0,00 kr per liter.</article></article></li></ul></article><article class="changesToParent">Endret ved forskrifter <a href="forskrift/2021-04-16-1195">16 april 2021 nr. 1195</a> (i kraft 1 juli 2021), <a href="forskrift/2022-05-20-912">20 mai 2022 nr. 912</a> (i kraft 1 juli 2022), <a href="forskrift/2023-04-20-2508">20 april 2023 nr. 2508</a> (i kraft 1 juli 2023), <a href="forskrift/2024-05-22-999">22 mai 2024 nr. 999</a> (i kraft 1 juli 2024), <a href="forskrift/2025-05-23-952">23 mai 2025 nr. 952</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2020-06-22-1399/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prognoser</span></h2><article class="legalP" id="paragraf-6-ledd-1">For å motta prisnedskriving ved salg av melk til skoler og barnehager må søker innen 1. september foregående år ha sendt prognose for året det søkes om prisnedskriving for.</article><article class="legalP" id="paragraf-6-ledd-2">Prognosene sendes til Omsetningsrådet og skal inneholde oversikt over budsjettert salgskvantum kommende år, spesifisert på forpakningstype og varegruppe (helmelk, lettmelk og skummetmelk).</article></article><article class="legalArticle" data-lovdata-URL="SF/forskrift/2020-06-22-1399/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad og frister</span></h2><article class="legalP" id="paragraf-7-ledd-1">Frist for innsending av søknad om prisnedskriving av melk solgt til skoler og barnehager er 15. februar hvert år. Søknaden skal være basert på salg foregående år.</article><article class="legalP" id="paragraf-7-ledd-2">Søknaden skal inneholde dokumentasjon av søkers solgte volum til skoler og barnehager av helmelk, lettmelk og skummetmelk, spesifisert på forpakningsstørrelse. I tillegg skal søker infomere om oppnådde priser på melk innenfor tiltaket.</article><article class="legalP" id="paragraf-7-ledd-3">Søknaden sendes til Omsetningsrådet. Vedlagt søknaden sendes revisorbekreftet årsoppgave, spesifisert per halvår.</article></article><article class="legalArticle" data-lovdata-URL="SF/forskrift/2020-06-22-1399/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vedtak om utbetaling</span></h2><article class="legalP" id="paragraf-8-ledd-1">Utbetaling av prisnedskriving foretas én gang per år etter vedtak av Omsetningsrådet.</article></article><article class="legalArticle" data-lovdata-URL="SF/forskrift/2020-06-22-1399/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-9-ledd-1">Omsetningsrådet administrerer tiltakene etter denne forskriften.</article><article class="legalP" id="paragraf-9-ledd-2">Omsetningsrådet kan i særlige tilfeller dispensere fra bestemmelsene i denne forskriften.</article><article class="legalP" id="paragraf-9-ledd-3">Omsetningsrådet kan delegere sin myndighet etter denne forskriften til Landbruksdirektoratet.</article><article class="legalP" id="paragraf-9-ledd-4">Vedtak fattet av Landbruksdirektoratet kan påklages til Omsetningsrådet.</article></article><article class="legalArticle" data-lovdata-URL="SF/forskrift/2020-06-22-1399/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-10-ledd-1">Omsetningsrådet kan kreve de opplysninger og den dokumentasjon som er nødvendig for å behandle søknader, utøve kontroll og forvalte tiltaket på en tilfredsstillende måte.</article><article class="legalP" id="paragraf-10-ledd-2">Søker har ansvaret for å tilse at nedskrevet vare er solgt til skoler og barnehager, enten direkte eller til elever eller foresatte for konsum på skolene.</article><article class="legalP" id="paragraf-10-ledd-3">Omsetningsrådet fører kontroll med at bestemmelsene i denne forskriften blir overholdt og kan herunder foreta stedlig kontroll. Virksomheten plikter å yte bistand ved slik kontroll.</article></article><article class="legalArticle" data-lovdata-URL="SF/forskrift/2020-06-22-1399/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakebetaling</span></h2><article class="legalP" id="paragraf-11-ledd-1">Dersom mottaker av prisnedskriving ikke oppfyller vilkår i denne forskriften eller vedtak truffet med hjemmel i denne, kan det feilutbetalte beløpet helt eller delvis kreves tilbakebetalt fra mottaker eller motregnes i senere utbetaling. Det samme gjelder dersom mottaker av andre grunner har mottatt en utbetaling som ikke er berettiget.</article><article class="legalP" id="paragraf-11-ledd-2">For tilbakebetalingskrav kan det kreves renter når kravet ikke innfris ved forfall. Størrelsen på renten følger rentesatsen fastsatt med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article></article><article class="legalArticle" data-lovdata-URL="SF/forskrift/2020-06-22-1399/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. juli 2020.</article></article></main></body></html>