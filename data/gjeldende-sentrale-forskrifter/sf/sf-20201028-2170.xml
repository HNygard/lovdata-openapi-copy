<!DOCTYPE html><html lang="no"><head><title>Forskrift om arbeid på kjøretøy (verkstedforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-28-2170</dd><dt class="dokid">DokumentID</dt><dd class="dokid">SF/forskrift/2020-10-28-2170</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2020-11-01, 2023-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-10-06-1581">forskrift/2023-10-06-1581</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2009-05-13-589">forskrift/2009-05-13-589</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§19b">lov/1965-06-18-4/§19b</a></li><li><a href="lov/1965-06-18-4/§43a">lov/1965-06-18-4/§43a</a></li><li><a href="forskrift/2009-08-20-1530">forskrift/2009-08-20-1530</a></li><li><a href="forskrift/2018-05-04-704">forskrift/2018-05-04-704</a></li></ul></dd><dt class="dateOfPublication">Kunngjort</dt><dd class="dateOfPublication">2020-10-29 15:45</dd><dt class="titleShort">Korttittel</dt><dd class="titleShort">Verkstedforskriften</dd><dt class="title">Tittel</dt><dd class="title">Forskrift om arbeid på kjøretøy (verkstedforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 28. oktober 2020 med hjemmel i <a href="lov/1965-06-18-4">lov 18. juni 1965 nr. 4</a> om vegtrafikk (vegtrafikkloven) <a href="lov/1965-06-18-4/§19b">§ 19b</a> og <a href="lov/1965-06-18-4/§43a">§ 43a</a>, <a href="forskrift/2009-08-20-1530">delegeringsvedtak 20. august 2009 nr. 1530</a> og <a href="forskrift/2018-05-04-704">delegeringsvedtak 4. mai 2018 nr. 704</a>. <br /><strong>EØS-henvisninger:</strong> <a href="avtale/avt-1992-05-02-1-v7">EØS-avtalen vedlegg VII</a> nr. 1 (direktiv <a href="eu/32005l0036*">2005/36/EF</a> endret ved direktiv <a href="eu/32006l0100*">2006/100/EF</a>, forordning <a href="eu/32007r1430">(EF) nr. 1430/2007</a>, forordning <a href="eu/32008r0755">(EF) nr. 755/2008</a>, forordning <a href="eu/32009r0279">(EF) nr. 279/2009</a>, forordning <a href="eu/32011r0213">(EU) nr. 213/2011</a>, forordning <a href="eu/32012r0623">(EU) nr. 623/2012</a>, direktiv <a href="eu/32013l0025">2013/25/EU</a>, direktiv <a href="eu/32013l0055">2013/55/EU</a> og forordning <a href="eu/32015r0983">(EU) 2015/983</a>) og vedlegg X nr. 1 (direktiv <a href="eu/32006l0123">2006/123/EF</a>). <br /><strong>Endret</strong> ved forskrifter <a href="forskrift/2020-11-24-2448">24 nov 2020 nr. 2448</a>, <a href="forskrift/2020-12-21-3074">21 des 2020 nr. 3074</a> (i kraft 1 jan 2021), <a href="forskrift/2021-12-14-3540">14 des 2021 nr. 3540</a> (i kraft 1 jan 2022), <a href="forskrift/2022-12-07-2191">7 des 2022 nr. 2191</a>, <a href="forskrift/2022-12-20-2402">20 des 2022 nr. 2402</a> (i kraft 1 jan 2023), <a href="forskrift/2023-01-30-123">30 jan 2023 nr. 123</a> (i kraft 1 april 2023), <a href="forskrift/2023-06-13-844">13 juni 2023 nr. 844</a>, <a href="forskrift/2023-10-10-1655">10 okt 2023 nr. 1655</a>, <a href="forskrift/2023-10-06-1581">6 okt 2023 nr. 1581</a> (i kraft 1 jan 2024).</dd><dt class="refid">RefID</dt><dd class="refid">forskrift/2020-10-28-2170</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeid på kjøretøy (verkstedforskriften)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1 – Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2" data-child-interval="§§ 3 – 6">Kapittel 2 – Godkjenning av arbeid på kjøretøy</a><ul class="tocSubUl"><li><a href="#kapittel-2-paragraf-1">§ 3. Godkjenningspliktig arbeid</a></li><li><a href="#kapittel-2-paragraf-2">§ 4. Kategorier av kjøretøyverksteder</a></li><li><a href="#kapittel-2-paragraf-3">§ 5. Særlig arbeidstillatelse</a></li><li><a href="#kapittel-2-paragraf-4">§ 6. Unntak fra krav til godkjenning</a></li></ul></li><li><a href="#kapittel-3" data-child-interval="§§ 7 – 13">Kapittel 3 – Vilkår for godkjenning</a><ul class="tocSubUl"><li><a href="#kapittel-3-paragraf-1">§ 7. Krav til lokaler og teknisk utstyr for kjøretøyverksted</a></li><li><a href="#kapittel-3-paragraf-2">§ 7a. Mobile verkstedtjenester</a></li><li><a href="#kapittel-3-paragraf-3">§ 8. Regelverk m.m.</a></li><li><a href="#kapittel-3-paragraf-4">§ 9. Teknisk leder og stedfortreder</a></li><li><a href="#kapittel-3-paragraf-5">§ 10. Krav til teknisk leder</a></li><li><a href="#kapittel-3-paragraf-6">§ 11. Krav til personale</a></li><li><a href="#kapittel-3-paragraf-7">§ 12. Gebyr</a></li><li><a href="#kapittel-3-paragraf-8">§ 13. Dokumentasjon på godkjenning</a></li></ul></li><li><a href="#kapittel-4" data-child-interval="§§ 14 – 17">Kapittel 4 – Kjøretøyverkstedets plikter</a><ul class="tocSubUl"><li><a href="#kapittel-4-paragraf-1">§ 14. Plikter som kjøretøyverksteddriften medfører</a></li><li><a href="#kapittel-4-paragraf-2">§ 15. Plikt til å opprette kvalitetsstyringssystem</a></li><li><a href="#kapittel-4-paragraf-3">§ 16. Utforming og innhold av kvalitetsstyringssystemet</a></li><li><a href="#kapittel-4-paragraf-4">§ 17. Dokumentasjon</a></li></ul></li><li><a href="#kapittel-5" data-child-interval="§§ 18 – 19">Kapittel 5 – Tilsyn og reaksjoner</a><ul class="tocSubUl"><li><a href="#kapittel-5-paragraf-1">§ 18. Tilsyn</a></li><li><a href="#kapittel-5-paragraf-2">§ 19. Reaksjoner</a></li></ul></li><li><a href="#kapittel-6" data-child-interval="§§ 20 – 24">Kapittel 6 – Avsluttende bestemmelser</a><ul class="tocSubUl"><li><a href="#kapittel-6-paragraf-1">§ 20. Administrative bestemmelser</a></li><li><a href="#kapittel-6-paragraf-2">§ 21. Saksbehandlingsregler</a></li><li><a href="#kapittel-6-paragraf-3">§ 22. Unntak</a></li><li><a href="#kapittel-6-paragraf-4">§ 23. Overgangsordninger</a></li><li><a href="#kapittel-6-paragraf-5">§ 24. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2020-10-28-2170" id="dokument"><h1>Forskrift om arbeid på kjøretøy (verkstedforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2020-10-28-2170/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="SF/forskrift/2020-10-28-2170/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å sikre at arbeid på kjøretøy utføres slik at hensynet til trafikksikkerhet, driftssikkerhet og miljø ivaretas i tilstrekkelig grad. Den skal også bidra til like konkurransevilkår og til å hindre kjøretøykriminalitet.</article></article><article class="legalArticle" data-lovdata-URL="SF/forskrift/2020-10-28-2170/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder enhver som skal utføre reparasjons-, vedlikeholds-, ombyggings, oppbyggings-, påbyggings- og monteringsarbeid på kjøretøy.</article><article class="legalP" id="kapittel-1-paragraf-2-ledd-2">Arbeid som nevnt i første ledd skal foretas på forsvarlig måte av kompetent person. Dette gjelder også for ikke-godkjenningspliktig arbeid etter denne forskrift.</article></article></section><section class="section" data-name="kap2" id="kapittel-2" data-lovdata-URL="SF/forskrift/2020-10-28-2170/KAPITTEL_2"><h2>Kapittel 2 – Godkjenning av arbeid på kjøretøy</h2><article class="legalArticle" data-lovdata-URL="SF/forskrift/2020-10-28-2170/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenningspliktig arbeid</span></h3><article class="legalP" id="kapittel-2-paragraf-1-ledd-1">Kun virksomhet som oppfyller vilkårene <a href="forskrift/2020-10-28-2170/§5">§ 5</a> eller i kapittel 3 og som er godkjent av Statens vegvesen kan utføre reparasjons-, vedlikeholds-, ombyggings-, oppbyggings- og påbyggingsarbeid på kjøretøys bremseanlegg, styreinnretning, bærende konstruksjon, drivverk, hjuloppheng, hjulutrustning, motor, energibærersystem, sikkerhets- og førerassistentsystemer og elektriske anlegg medregnet lysutstyr. Det samme gjelder monteringsarbeid som griper inn i kjøretøyets bærende konstruksjoner, elektriske anlegg og styrings- og førerassistentsystemer.</article><article class="legalP" id="kapittel-2-paragraf-1-ledd-2">Kravet til godkjenning gjelder arbeid på:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">bil</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">to- og trehjuls motorvogn</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">traktor og motorredskap som er konstruert for en hastighet på over 40 km/h</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">tilhenger med brems til kjøretøy som nevnt over.</article></article></li></ol></article><article class="legalP" id="kapittel-2-paragraf-1-ledd-3">De forskjellige verkstedskategorier kan i den grad det er nødvendig for det aktuelle arbeid og de har den nødvendige kompetanse, utføre demontering og montering av komponenter som ikke omfattes av det arbeidsområdet kjøretøyverkstedet er godkjent for.</article></article><article class="legalArticle" data-lovdata-URL="SF/forskrift/2020-10-28-2170/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kategorier av kjøretøyverksteder</span></h3><article class="legalP" id="kapittel-2-paragraf-2-ledd-1">Godkjenning av kjøretøyverksted blir gitt av Statens vegvesen for følgende kategorier:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Bilverksted 01 – verksted som kan tilby alle typer arbeid på alle kjøretøy med tillatt totalvekt ikke over 3&#xa0;500 kg, med unntak av de kjøretøyer som er omfattet av kategoriene i bokstav d, f og i. Bilverksted 01 kan også godkjennes spesielt for arbeid på kjøretøy med tillatt totalvekt ikke over 7&#xa0;500 kg og som er utstyrt med hydraulisk bremseanlegg.</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Bilverksted 02 – verksted som kan tilby alle typer arbeid på alle kjøretøy med tillatt totalvekt over 3&#xa0;500 kg, men ikke over 7&#xa0;500 kg, med unntak av de kjøretøyer som omfattes av kategoriene i bokstav d, f og i.</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Bilverksted 03 – verksted som kan tilby alle typer arbeid på alle kjøretøy med tillatt totalvekt over 7&#xa0;500 kg, med unntak av de kjøretøyer som omfattes av kategoriene i bokstav d, f og i.</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">Motorsykkel- og mopedverksted – verksted som kan tilby alle typer arbeid, inkludert alle skadereparasjoner, på motorsykler og mopeder, herunder tre- og firehjuls motorsykler og mopeder.</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">Skadeverksted 01 – verksted som kan tilby skadereparasjoner, med unntak av omfattende skader slik det defineres i <a href="forskrift/1994-10-04-918/§7-2">kjøretøyforskriften § 7-2</a>.</article></article></li><li data-name="f." value="6"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">Skadeverksted 02 – verksted som kan tilby alle skadereparasjoner, inkludert omfattende skader slik det defineres i <a href="forskrift/1994-10-04-918/§7-2">kjøretøyforskriften § 7-2</a>.</article></article></li><li data-name="g." value="7"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">Hjulutrustningsverksted – verksted som kan utføre arbeid på kjøretøys hjulutrustning, inkludert dekk, slange, hjul, hjuloppheng, drivaksel/drivakselledd, hjulbrems og styring.</article></article></li><li data-name="h." value="8"><article class="listArticle" id="kapittel-2-paragraf-2-ledd-1-punkt-8"><article class="legalP" id="kapittel-2-paragraf-2-ledd-1-punkt-8-ledd-1">Påbyggerverksted – verksted som kan tilby påbyggings-, oppbyggings- og ombyggingsarbeid på kjøretøy i samsvar med kjøretøyfabrikantens anvisninger.</article></article></li><li data-name="i." value="9"><article class="listArticle" id="kapittel-2-paragraf-2-ledd-1-punkt-9"><article class="legalP" id="kapittel-2-paragraf-2-ledd-1-punkt-9-ledd-1">Traktorverksted – verksted som kan tilby alle typer arbeid, inkludert alle skadereparasjoner på traktor og motorredskap som er konstruert for en hastighet over 40 km/t, tilhenger til traktor eller motorredskap. Traktorverksted kan i tillegg tilby arbeid på bremseanlegg på tilhenger med tillatt totalvekt ikke over 3&#xa0;500 kg (O1 og O2).</article></article></li></ol></article><article class="legalP" id="kapittel-2-paragraf-2-ledd-2">Statens vegvesen registrerer opplysninger om verksted i sitt elektroniske register.</article></article><article class="legalArticle" data-lovdata-URL="SF/forskrift/2020-10-28-2170/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Særlig arbeidstillatelse</span></h3><article class="legalP" id="kapittel-2-paragraf-3-ledd-1">Statens vegvesen kan utstede særlig arbeidstillatelse til virksomheter for bestemte typer arbeid.</article><article class="legalP" id="kapittel-2-paragraf-3-ledd-2">Særlig arbeidstillatelse kan gis for følgende typer arbeid på kjøretøy, forutsatt at de nærmere fastsatte vilkårene til egnet sted, nødvendige tillatelser, kompetanse, verktøy og utstyr, herunder krav til vedlikehold og kalibrering, er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">arbeid på lysutstyr: Gjelder arbeid på lys, lykter, lykteinnsatser og lykteglass samt kontroll og justering av lys.</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">arbeid på hjul: Omlegging av dekk og slanger, lapping av slanger, plugging av slangeløse dekk når ferdig bearbeidet hull ikke er større enn 6 millimeter, pigging av dekk og avbalansering av hjul. Tillatelse til plugging av slangeløse dekk kan også gis for bearbeidet hull større enn 6 millimeter dersom virksomheten dokumenterer å ha særlig kompetanse og utstyr for formålet.</article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">arbeid på bremseanlegg på tilhenger med tillatt totalvekt ikke over 3&#xa0;500 kg (O1 og O2).</article></article></li><li data-name="d." value="4"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">arbeid på eksosanlegg: Reparasjon, demontering og montering av eksosrør, lyddempere og komponenter i eksosanlegget med tilhørende rensesystem.</article></article></li><li data-name="e." value="5"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">arbeid på bilglass: Reparasjon, demontering og montering av limt bilglass.</article></article></li><li data-name="f." value="6"><article class="listArticle" id="kapittel-2-paragraf-3-ledd-2-punkt-6"><article class="legalP" id="kapittel-2-paragraf-3-ledd-2-punkt-6-ledd-1">arbeid på mykkarosseri (sandwichkonstruksjon) på campingbiler og campingvogner.</article></article></li></ol></article><article class="legalP" id="kapittel-2-paragraf-3-ledd-3">Virksomheten skal ha minst én faglig ansvarlig med relevant fagbrev eller som har gjennomgått spesiell opplæring i regi av fabrikant/importør, leverandør eller kursarrangør. Vedkommende skal i tillegg ha dokumentert minimum 6 måneders relevant praksis.</article><article class="legalP" id="kapittel-2-paragraf-3-ledd-4">Minst én faglig ansvarlig med kompetanse som nevnt i tredje ledd skal være til stede når det foregår arbeid i virksomheten.</article><article class="legalP" id="kapittel-2-paragraf-3-ledd-5">Statens vegvesen kan i retningslinjer til forskriften fastsette nærmere krav til egnet sted, nødvendige tillatelser, kompetanse, verktøy og utstyr, herunder krav til vedlikehold og kalibrering. Det kan også gjennom retningslinjer til forskriften gis krav til organisering, innhold og omfang av spesiell opplæring i regi av fabrikant/importør, leverandør eller kursarrangør.</article><article class="legalP" id="kapittel-2-paragraf-3-ledd-6">Statens vegvesen registrerer opplysninger, herunder personopplysninger i sitt elektroniske register i forbindelse med søknader, godkjenninger, tilsyn og reaksjoner.</article><article class="changesToParent">Endret ved forskrifter <a href="forskrift/2020-11-24-2448">24 nov 2020 nr. 2448</a>, <a href="forskrift/2023-10-06-1581">6 okt 2023 nr. 1581</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2020-10-28-2170/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra krav til godkjenning</span></h3><article class="legalP" id="kapittel-2-paragraf-4-ledd-1">Følgende arbeid er unntatt fra krav til godkjenning:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">reparasjons- og vedlikeholdsarbeid som utføres som ledd i videregående fagopplæring.</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">enkle reparasjoner og utskiftinger som ikke omfatter bærende konstruksjoner og vitale deler på kjøretøyet, herunder også mindre justeringsarbeid utført i naturlig sammenheng med gjennomføring av tester.</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">nødreparasjon på kjøretøy som nødvendig del av redningstjeneste.</article></article></li><li data-name="d." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">arbeid som blir utført av fabrikant på egenproduserte kjøretøy eller på egenproduserte deler og utstyr til kjøretøy.</article></article></li><li data-name="e." value="5"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">reparasjons- og vedlikeholdsarbeid på avmonterte komponenter av kjøretøy. Statens vegvesen kan etter skriftlig søknad gi tillatelse til at av- og påmontering av delene blir gjort av virksomheten når særlige grunner taler for det og virksomheten anses kvalifisert.</article></article></li><li data-name="f." value="6"><article class="listArticle" id="kapittel-2-paragraf-4-ledd-1-punkt-6"><article class="legalP" id="kapittel-2-paragraf-4-ledd-1-punkt-6-ledd-1">reparasjons- og vedlikeholdsarbeid som blir utført av eieren eller medlemmer av eierens husstand på kjøretøy som er registrert på eieren, eller har vært registrert i eierens navn på tidspunktet for eventuell avskilting. Unntaket gjelder også dersom den som utfører reparasjons- og vedlikeholdsarbeid har rådighet over kjøretøy på leasingkontrakt, dersom det er tillatt i kontrakten. Unntaket gjelder ikke når eieren reparerer kjøretøy som blir omsatt i næringsøyemed. Unntaket gjelder heller ikke dersom det foretas reparasjonsarbeid på kjøretøy med omfattende skade som definert i <a href="forskrift/1994-10-04-918/§7-2">kjøretøyforskriften § 7-2</a>, med mindre Statens vegvesen i spesielle tilfeller har gitt tillatelse til slikt arbeid.</article></article></li><li data-name="g." value="7"><article class="listArticle" id="kapittel-2-paragraf-4-ledd-1-punkt-7"><article class="legalP" id="kapittel-2-paragraf-4-ledd-1-punkt-7-ledd-1">ombygging, oppbygging og påbygging i henhold til <a href="forskrift/1994-10-04-918">forskrift 4. oktober 1994 nr. 918</a> om tekniske krav til godkjenning av kjøretøy, deler og utstyr (<a href="forskrift/1994-10-04-918/kap7">kjøretøyforskriften) kapittel 7</a> som blir utført av eier eller medlemmer av eierens husstand på kjøretøy som er registrert på eieren, eller har vært registrert i eierens navn på tidspunktet for eventuell avskilting, og eieren av kjøretøyet på forhånd har fått tillatelse av Statens vegvesen til utførelse av dette arbeidet. Unntaket gjelder ikke når eieren ombygger, oppbygger eller påbygger kjøretøy som blir omsatt i næringsøyemed.</article></article></li><li data-name="h." value="8"><article class="listArticle" id="kapittel-2-paragraf-4-ledd-1-punkt-8"><article class="legalP" id="kapittel-2-paragraf-4-ledd-1-punkt-8-ledd-1">arbeid på lisensierte kjøretøy som utelukkende nyttes til trenings- og konkurransekjøring på lukket bane eller annet avsperret område og hvor kjøringen skjer i regi av og med medlemmer i klubb tilsluttet Norges bilsportforbund eller Norges motorsykkelforbund.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/2020-10-28-2170/KAPITTEL_3"><h2>Kapittel 3 – Vilkår for godkjenning</h2><article class="legalArticle" data-lovdata-URL="SF/forskrift/2020-10-28-2170/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til lokaler og teknisk utstyr for kjøretøyverksted</span></h3><article class="legalP" id="kapittel-3-paragraf-1-ledd-1">Lokaler og teknisk utstyr som skal benyttes av godkjent kjøretøyverksted skal være egnet til formålet og ha nødvendige tillatelser. Teknisk utstyr skal i tillegg være vedlikeholdt og kalibrert i henhold til anerkjente kalibreringsmetoder.</article><article class="legalP" id="kapittel-3-paragraf-1-ledd-2">Det kreves at de forskjellige kategoriene av kjøretøyverksteder skal ha følgende utstyr:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">Bilverksted 01, bilverksted 02 og bilverksted 03 skal ha kjøretøyløfter eller arbeidsgrav. Bilverksted 02 og 03 skal i tillegg ha bremseprøver.</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">Motorsykkel- og mopedverksted skal ha løftebenk/løftebord.</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">Skadeverksted 01 skal ha nødvendig måle- og sammenføyningsutstyr.</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">Skadeverksted 02 skal ha rettebenk og nødvendig måle- og sammenføyningsutstyr.</article></article></li><li data-name="e." value="5"><article class="listArticle" id="kapittel-3-paragraf-1-ledd-2-punkt-5"><article class="legalP" id="kapittel-3-paragraf-1-ledd-2-punkt-5-ledd-1">Hjulutrustningsverksted skal ha utstyr for reparasjon av dekk og utstyr for kontroll av hjulstilling.</article></article></li><li data-name="f." value="6"><article class="listArticle" id="kapittel-3-paragraf-1-ledd-2-punkt-6"><article class="legalP" id="kapittel-3-paragraf-1-ledd-2-punkt-6-ledd-1">Påbyggerverksted skal ha utstyr for mekaniske arbeider på kjøretøyenes ramme og påbygg.</article></article></li><li data-name="g." value="7"><article class="listArticle" id="kapittel-3-paragraf-1-ledd-2-punkt-7"><article class="legalP" id="kapittel-3-paragraf-1-ledd-2-punkt-7-ledd-1">Traktorverksted skal ha egnet løfteutstyr.</article></article></li></ol></article><article class="legalP" id="kapittel-3-paragraf-1-ledd-3">Utover utstyrskrav som nevnt i annet ledd, må verkstedet ha tilgang til nødvendig utstyr og verktøy for de arbeidsoperasjonene som verkstedet skal utføre.</article><article class="legalP" id="kapittel-3-paragraf-1-ledd-4">Statens vegvesen kan i retningslinjer til forskriften fastsette nærmere krav til lokaler, utstyr og verktøy, herunder krav til vedlikehold og kalibrering tilpasset de ulike verkstedkategoriene.</article></article><article class="legalArticle" data-lovdata-URL="SF/forskrift/2020-10-28-2170/§7a" data-name="§7a" id="kapittel-3-paragraf-2"><h3 class="legalArticleHeader"><span class="legalArticleValue">§ 7a</span>. <span class="legalArticleTitle">Mobile verkstedtjenester</span></h3><article class="legalP" id="kapittel-3-paragraf-2-ledd-1">Virksomheter godkjent etter <a href="forskrift/2020-10-28-2170/§5">§ 5</a> eller kapittel 3 i denne forskrift, kan etter skriftlig søknad til Statens vegvesen gis tillatelse til å utføre mobile verkstedtjenester. Mobile verkstedtjenester kan bare tilbys som et tillegg til virksomhetens stedlige drift.</article><article class="legalP" id="kapittel-3-paragraf-2-ledd-2">Statens vegvesen fastsetter nærmere vilkår for adgangen til å utføre mobile verkstedtjenester, herunder til omfanget, hvilke typer godkjenningspliktig arbeid, kompetanse, lokasjon, verktøy og utstyr.</article></article><article class="legalArticle" data-lovdata-URL="SF/forskrift/2020-10-28-2170/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Regelverk m.m.</span></h3><article class="legalP" id="kapittel-3-paragraf-3-ledd-1">Godkjent kjøretøyverksted skal til enhver tid ha tilgjengelig oppdatert regelverk for reparasjonsvirksomhet og nødvendige tekniske data for de kjøretøyer som skal repareres.</article></article><article class="legalArticle" data-lovdata-URL="SF/forskrift/2020-10-28-2170/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Teknisk leder og stedfortreder</span></h3><article class="legalP" id="kapittel-3-paragraf-4-ledd-1">Godkjent kjøretøyverksted skal ha en teknisk leder med stedfortreder som er godkjent av Statens vegvesen. Statens vegvesen kan ved godkjenning av virksomheten gjøre unntak fra kravet til stedfortreder når kravet vil virke urimelig av hensyn til virksomhetens størrelse.</article><article class="legalP" id="kapittel-3-paragraf-4-ledd-2">Teknisk leder skal være heltidsbeskjeftiget og delta aktivt i arbeidet med å veilede personalet og påse at arbeidet utføres i samsvar med krav fastsatt i lov og forskrift. Teknisk leder er ansvarlig for at reparasjonsvirksomheten drives i samsvar med denne forskriften, skal samordne reparasjonsvirksomheten og er verkstedets kontaktperson overfor Statens vegvesen.</article><article class="legalP" id="kapittel-3-paragraf-4-ledd-3">I teknisk leders fravær påhviler dennes plikter og ansvar stedfortreder. Stedfortreder må ha godkjenning som teknisk leder, jf. <a href="forskrift/2020-10-28-2170/§10">§ 10</a>.</article><article class="legalP" id="kapittel-3-paragraf-4-ledd-4">Statens vegvesen registrerer opplysninger, herunder personopplysninger, om tekniske ledere og stedfortredere i sitt elektroniske register i forbindelse med søknader, godkjenninger, tilsyn og reaksjoner.</article><article class="changesToParent">Endret ved forskrift <a href="forskrift/2020-11-24-2448">24 nov 2020 nr. 2448</a>.</article></article><article class="legalArticle" data-lovdata-URL="SF/forskrift/2020-10-28-2170/§10" data-name="§10" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til teknisk leder</span></h3><article class="legalP" id="kapittel-3-paragraf-5-ledd-1">Teknisk leder ved godkjent verksted skal være godkjent av Statens vegvesen, jf. <a href="forskrift/2020-10-28-2170/§9">§ 9</a>. For å få godkjenning som teknisk leder må vedkommende ha:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">fagbrev tilpasset den kjøretøykategorien vedkommende skal godkjennes for.</article></article></li><li data-name="b." value="2"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">opparbeidet relevant praksis som nærmere fastsatt hos godkjent verksted.</article></article></li></ol></article><article class="legalP" id="kapittel-3-paragraf-5-ledd-2">Teknisk leder skal oppfylle følgende krav:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-2-punkt-1"><article class="legalP" id="kapittel-3-paragraf-5-ledd-2-punkt-1-ledd-1">Bilverksted 01: Fagbrev som «bilmekaniker tunge kjøretøy» eller som «bilmekaniker lette kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-name="b." value="2"><article class="listArticle" id="kapittel-3-paragraf-5-ledd-2-punkt-2"><article class="legalP" id="kapittel-3-paragraf-5-ledd-2-punkt-2-ledd-1">Bilverksted 02: Fagbrev som «bilmekaniker tunge kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-name="c." value="3"><article class="listArticle" id="kapittel-3-paragraf-5-ledd-2-punkt-3"><article class="legalP" id="kapittel-3-paragraf-5-ledd-2-punkt-3-ledd-1">Bilverksted 03: Fagbrev som «bilmekaniker tunge kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-name="d." value="4"><article class="listArticle" id="kapittel-3-paragraf-5-ledd-2-punkt-4"><article class="legalP" id="kapittel-3-paragraf-5-ledd-2-punkt-4-ledd-1">Motorsykkel- og mopedverksted: Fagbrev som «bilmekaniker tunge kjøretøy» eller som «bilmekaniker lette kjøretøy» eller for «motorsykkelmekaniker» og 3 års relevant praksis etter bestått fagprøve, alternativt 6 års relevant praksis i tillegg til bestått fagprøve.</article></article></li><li data-name="e." value="5"><article class="listArticle" id="kapittel-3-paragraf-5-ledd-2-punkt-5"><article class="legalP" id="kapittel-3-paragraf-5-ledd-2-punkt-5-ledd-1">Skadeverksted 01: Fagbrev som «bilmekaniker lette», «bilmekaniker tunge» eller som «bilskadereparatør» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-name="f." value="6"><article class="listArticle" id="kapittel-3-paragraf-5-ledd-2-punkt-6"><article class="legalP" id="kapittel-3-paragraf-5-ledd-2-punkt-6-ledd-1">Skadeverksted 02: Fagbrev som «bilskadereparatør» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve. Det kreves i tillegg spesiell opplæring om reparasjoner av omfattende skader. Statens vegvesen kan i retningslinjer til forskriften fastsette nærmere krav til innhold og omfang i slik opplæring.</article></article></li><li data-name="g." value="7"><article class="listArticle" id="kapittel-3-paragraf-5-ledd-2-punkt-7"><article class="legalP" id="kapittel-3-paragraf-5-ledd-2-punkt-7-ledd-1">Hjulutrustningsverksted: Fagbrev som «reparatør av hjulutrustning», eller fagbrev som «bilmekaniker tunge kjøretøy» eller som «bilmekaniker lette kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-name="h." value="8"><article class="listArticle" id="kapittel-3-paragraf-5-ledd-2-punkt-8"><article class="legalP" id="kapittel-3-paragraf-5-ledd-2-punkt-8-ledd-1">Påbyggerverksted: Fagbrev som «industrimekaniker», «industrimontør», «chassispåbygger», eller «bilmekaniker tunge kjøretøy» eller som «bilmekaniker lette kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-name="i." value="9"><article class="listArticle" id="kapittel-3-paragraf-5-ledd-2-punkt-9"><article class="legalP" id="kapittel-3-paragraf-5-ledd-2-punkt-9-ledd-1">Traktorverksted: Fagbrev som «landbruksmaskinmekaniker», «anleggsmaskinmekaniker» eller som «bilmekaniker tunge kjøretøy» og 4 års relevant praksis etter fagprøve, alternativt 8 års relevant praksis i tillegg til bestått fagprøve.</article></article></li></ol></article><article class="legalP" id="kapittel-3-paragraf-5-ledd-3">Statens vegvesen kan i retningslinjer til forskriften fastsette krav om vedlikehold av kompetanse for teknisk leder og stedfortreder.</article><article class="legalP" id="kapittel-3-paragraf-5-ledd-4">Krav til teknisk leder anses videre oppfylt på bakgrunn av annen relevant utdanning eller praksis dersom Statens vegvesen finner denne likeverdig med forannevnte.</article><article class="legalP" id="kapittel-3-paragraf-5-ledd-5">Krav til teknisk leder kan også anses oppfylt på bakgrunn av tilsvarende yrkeskvalifikasjoner ervervet i en annen EØS-stat eller Sveits, jf. yrkeskvalifikasjonsloven og <a href="forskrift/2017-12-22-2384">forskrift 22. desember 2017 nr. 2384</a> om godkjenning av yrkeskvalifikasjoner.</article><article class="legalP" id="kapittel-3-paragraf-5-ledd-6">Teknisk leder skal ha tilstrekkelige norskkunnskaper til å kunne oppfylle sine plikter etter <a href="forskrift/2020-10-28-2170/§9">§ 9</a>.</article></article><article class="legalArticle" data-lovdata-URL="SF/forskrift/2020-10-28-2170/§11" data-name="§11" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til personale</span></h3><article class="legalP" id="kapittel-3-paragraf-6-ledd-1">Personale som utfører arbeid ved godkjent kjøretøyverksted skal ha nødvendig kompetanse for det arbeidet de gjennomfører. Personale som skal kjøre de kjøretøy det utføres arbeid på, må ha førerkort for dette, jf. <a href="forskrift/2004-01-19-298">forskrift 19. januar 2004 nr. 298</a> om førerkort m.m. Unntak i <a href="forskrift/2004-01-19-298/§12-2">førerkortforskriften § 12-2</a> første ledd gjelder. De som prøvekjører etter større reparasjoner på vitale deler av kjøretøyet, skal i tillegg ha fagbrev eller likeverdig utdanning.</article></article><article class="legalArticle" data-lovdata-URL="SF/forskrift/2020-10-28-2170/§12" data-name="§12" id="kapittel-3-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Gebyr</span></h3><article class="legalP" id="kapittel-3-paragraf-7-ledd-1">For førstegangsbehandling av søknad om godkjenning som verksted og ved utvidelse av godkjenningen skal det betales et gebyr. For førstegangsbehandling av søknad om særlig arbeidstillatelse skal det betales et gebyr.</article><article class="legalP" id="kapittel-3-paragraf-7-ledd-2">For førstegangsbehandling av søknad som teknisk leder eller stedfortreder og ved utvidelse av godkjenningen skal det betales et gebyr.</article><article class="legalP" id="kapittel-3-paragraf-7-ledd-3">Ved samtidig godkjenning som kontrollorgan, jf. <a href="forskrift/2009-05-13-591">forskrift 13. mai 2009 nr. 591 om periodisk kontroll av kjøretøy</a>, og verksted etter denne forskrift, betales ett gebyr. Det samme gjelder ved samtidig godkjenning av teknisk leder eller stedfortreder for kontrollorgan og verksted.</article><article class="legalP" id="kapittel-3-paragraf-7-ledd-4">Gebyrsatsene fremgår av <a href="forskrift/2023-10-10-1650/kap14">forskrift om gebyr på tjenester utført av Statens vegvesen på trafikant- og kjøretøyområdet kapittel 14</a>.</article><article class="changesToParent">Endret ved forskrifter <a href="forskrift/2020-12-21-3074">21 des 2020 nr. 3074</a> (i kraft 1 jan 2021), <a href="forskrift/2021-12-14-3540">14 des 2021 nr. 3540</a> (i kraft 1 jan 2022), <a href="forskrift/2022-12-20-2402">20 des 2022 nr. 2402</a> (i kraft 1 jan 2023), <a href="forskrift/2023-10-10-1655">10 okt 2023 nr. 1655</a>.</article></article><article class="legalArticle" data-lovdata-URL="SF/forskrift/2020-10-28-2170/§13" data-name="§13" id="kapittel-3-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dokumentasjon på godkjenning</span></h3><article class="legalP" id="kapittel-3-paragraf-8-ledd-1">Verksted som oppfyller vilkårene i denne forskriften har krav på å få utstedt godkjenningsskilt. Skiltet skal være plassert godt synlig for publikum. Ved avvikling av virksomhet skal godkjenningsskiltet leveres til Statens vegvesen.</article><article class="legalP" id="kapittel-3-paragraf-8-ledd-2">Virksomhet og teknisk leder som oppfyller vilkårene i denne forskriften har krav på å få utstedt godkjenningsdokument. Det vil av godkjenningsdokumentet fremgå hvem godkjenningen gjelder for, hvilke verkstedkategorier godkjenningen gjelder for, navn på myndigheten som har utstedt beviset og dato for utstedelse.</article><article class="legalP" id="kapittel-3-paragraf-8-ledd-3">Statens vegvesen registrerer og offentliggjør opplysninger om godkjente virksomheter i sitt elektroniske register.</article></article></section><section class="section" data-name="kap4" id="kapittel-4" data-lovdata-URL="SF/forskrift/2020-10-28-2170/KAPITTEL_4"><h2>Kapittel 4 – Kjøretøyverkstedets plikter</h2><article class="legalArticle" data-lovdata-URL="SF/forskrift/2020-10-28-2170/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Plikter som kjøretøyverksteddriften medfører</span></h3><article class="legalP" id="kapittel-4-paragraf-1-ledd-1">Ved endring av forhold som kan ha betydning for godkjenningen, herunder opphør, flytting, endring av organisasjonsnummer, bytte av teknisk leder og/eller stedfortreder, utstyr, skal det straks gis skriftlig melding til Statens vegvesen.</article><article class="legalP" id="kapittel-4-paragraf-1-ledd-2">Når arbeid på kjøretøy vil medføre at det innpregede understellsnummeret blir skadet eller fjernet, skal Statens vegvesen ha melding før slikt arbeid blir satt i gang. Det samme gjelder dersom det viser seg at understellsnummer allerede er skadet eller fjernet før reparasjon av kjøretøyet blir påbegynt ved kjøretøyverkstedet.</article><article class="legalP" id="kapittel-4-paragraf-1-ledd-3">Når kjøretøy blir reparert etter omfattende skade i forbindelse med kollisjon, utforkjøring eller lignende, jf. bestemmelser i <a href="forskrift/1994-10-04-918">forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften)</a>, skal det dokumenteres at reparasjonen er utført i henhold til kjøretøyprodusentens anvisninger der disse foreligger, og etter faglig anerkjente reparasjonsmetoder før kjøretøyet tas i bruk. Statens vegvesen kan i retningslinjer til forskriften fastsette nærmere krav til hva dokumentasjonen skal inneholde og hvordan den skal gjøres tilgjengelig for tilsynsmyndigheten.</article><article class="legalP" id="kapittel-4-paragraf-1-ledd-4">For reparasjoner utført før 1. april 2023 skal dokumentasjon oppbevares av virksomheten i minst 5 år etter reparasjonen og gjøres tilgjengelig for Statens vegvesen ved tilsyn.</article><article class="legalP" id="kapittel-4-paragraf-1-ledd-5">Reparasjoner utført fra og med 1. april 2023 skal dokumenteres og rapporteres i Statens vegvesens elektroniske register før kjøretøyet tas i bruk.</article><article class="changesToParent">Endret ved forskrift <a href="forskrift/2023-06-13-844">13 juni 2023 nr. 844</a>.</article></article><article class="legalArticle" data-lovdata-URL="SF/forskrift/2020-10-28-2170/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Plikt til å opprette kvalitetsstyringssystem</span></h3><article class="legalP" id="kapittel-4-paragraf-2-ledd-1">Den som er gitt godkjenning som kjøretøyverksted skal etablere og ajourholde et kvalitetsstyringssystem for verkstedets aktiviteter knyttet til godkjenningspliktige arbeid slik dette er definert i denne forskrift og nærmere avgrenses i Statens vegvesens vedtak om godkjenning. Systemet skal utarbeides og ajourholdes i samarbeid med teknisk leder og personale.</article><article class="legalP" id="kapittel-4-paragraf-2-ledd-2">Formålet med kvalitetsstyringssystemet er å sikre riktig kvalitet på arbeidet, at godkjenningspliktig arbeid oppfyller kravene i denne forskrift og gjennom kontinuerlig forbedring bidrar til riktig reparasjonskvalitet.</article><article class="legalP" id="kapittel-4-paragraf-2-ledd-3">Kvalitetsstyringssystemet skal inneholde nødvendige beskrivelser, prosedyrebeskrivelser og krav til registreringer for å sikre formålet. Med prosedyrebeskrivelse menes et dokument som angir fremgangsmåten for å utføre en aktivitet eller arbeidsprosess. Med registreringer menes et dokument som beviser oppnådd resultat eller gjennomførte aktiviteter.</article><article class="legalP" id="kapittel-4-paragraf-2-ledd-4">Teknisk leder plikter å føre tilsyn med at arbeidet organiseres og gjennomføres slik dette er fastsatt i kvalitetssystemet.</article><article class="changesToParent">Endret ved forskrift <a href="forskrift/2020-11-24-2448">24 nov 2020 nr. 2448</a>.</article></article><article class="legalArticle" data-lovdata-URL="SF/forskrift/2020-10-28-2170/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Utforming og innhold av kvalitetsstyringssystemet</span></h3><article class="legalP" id="kapittel-4-paragraf-3-ledd-1">Kvalitetsstyringssystemet skal minimum inneholde følgende:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Beskrivelse av hvordan det godkjenningspliktige arbeidet er organisert; hvilke roller som inngår, hvilke oppgaver (arbeidsinstruks) som er knyttet til de ulike rollene og hvem som til enhver tid innehar de ulike rollene.</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Beskrivelse av hvilke krav til kompetanse som gjelder ved tilsetting i de ulike rollene, virksomhetens plan for vedlikehold av kompetanse samt registreringer av de ansattes faktiske kompetanse.</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Beskrivelse av hvilke tjenester virksomheten tilbyr, registreringer av eventuelle samarbeidsavtaler (utstyr og kjøp av tjenester) og prosedyrebeskrivelse for gjennomføring av det arbeid virksomheten er godkjent for.</article></article></li><li data-name="d." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">Prosedyrebeskrivelse for og registreringer av kontroll med kvaliteten på utført arbeid.</article></article></li><li data-name="e." value="5"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">Prosedyrebeskrivelse for og registreringer av periodisk kalibrering og systematisk vedlikehold av godkjenningspliktig utstyr, herunder registreringer av nødvendige sertifikater og godkjenningsattester for teknisk utstyr.</article></article></li><li data-name="f." value="6"><article class="listArticle" id="kapittel-4-paragraf-3-ledd-1-punkt-6"><article class="legalP" id="kapittel-4-paragraf-3-ledd-1-punkt-6-ledd-1">Prosedyrebeskrivelse for og registreringer av avvikshåndtering.</article></article></li></ol></article></article><article class="legalArticle" data-lovdata-URL="SF/forskrift/2020-10-28-2170/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Dokumentasjon</span></h3><article class="legalP" id="kapittel-4-paragraf-4-ledd-1">Den som er gitt godkjenning som kjøretøyverksted har ansvar for at kvalitetsstyringssystemet er skriftlig dokumentert, ajourholdt og tilgjengelig for ansatte og for tilsynsmyndigheten.</article></article></section><section class="section" data-name="kap5" id="kapittel-5" data-lovdata-URL="SF/forskrift/2020-10-28-2170/KAPITTEL_5"><h2>Kapittel 5 – Tilsyn og reaksjoner</h2><article class="legalArticle" data-lovdata-URL="SF/forskrift/2020-10-28-2170/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tilsyn</span></h3><article class="legalP" id="kapittel-5-paragraf-1-ledd-1">Statens vegvesen fører tilsyn med virksomheter og personer som det er rimelig grunn til å anta foretar godkjenningspliktig arbeid på kjøretøy, jf. forskriftens <a href="forskrift/2020-10-28-2170/§3">§ 3</a>, <a href="forskrift/2020-10-28-2170/§5">§ 5</a>, <a href="forskrift/2020-10-28-2170/§7a">§ 7a</a> og <a href="forskrift/2020-10-28-2170/§9">§ 9</a>.</article><article class="legalP" id="kapittel-5-paragraf-1-ledd-2">Virksomhetene og personene plikter å gi Statens vegvesen adgang til steder der det er rimelig grunn til å anta at det foretas godkjenningspliktig arbeid, og bistå slik det ellers er nødvendig for å gjennomføre tilsyn, herunder identifisere seg og fremvise for stedlig undersøkelse dokumenter og gjenstander som angår reparasjonsvirksomheten.</article><article class="legalP" id="kapittel-5-paragraf-1-ledd-3">Statens vegvesen kan som en del av tilsynet undersøke om forskriftens krav er oppfylt, herunder krav til:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-3-punkt-1"><article class="legalP" id="kapittel-5-paragraf-1-ledd-3-punkt-1-ledd-1">lokaler, utstyr, kompetanse, registering og rapportering og kvalitetsstyring.</article></article></li><li data-name="b." value="2"><article class="listArticle" id="kapittel-5-paragraf-1-ledd-3-punkt-2"><article class="legalP" id="kapittel-5-paragraf-1-ledd-3-punkt-2-ledd-1">at reparasjonene mv. er utført slik dette følger av bestemmelser i eller forskrifter gitt med hjemmel i vegtrafikkloven og etter faglig anerkjente reparasjonsmetoder.</article></article></li></ol></article><article class="legalP" id="kapittel-5-paragraf-1-ledd-4">Statens vegvesen kan som en del av tilsynet utføre stikkprøvekontroll på arbeidet. Dersom det er nødvendig for å utføre tilsynsoppgavene kan Statens vegvesen også innkalle kjøretøy til stikkprøvekontroll.</article><article class="changesToParent">Endret ved forskrift <a href="forskrift/2020-11-24-2448">24 nov 2020 nr. 2448</a>.</article></article><article class="legalArticle" data-lovdata-URL="SF/forskrift/2020-10-28-2170/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Reaksjoner</span></h3><article class="legalP" id="kapittel-5-paragraf-2-ledd-1">Som ledd i tilsynet kan Statens vegvesen gi virksomheter og personer som driver godkjenningspliktig arbeid på kjøretøy pålegg som er nødvendig for å sikre at reparasjonsvirksomheten er i samsvar med denne forskrift, herunder også gi pålegg om stansing av reparasjonsvirksomheten til avvik er rettet eller til vedtak om tilbakekalling er avgjort.</article><article class="legalP" id="kapittel-5-paragraf-2-ledd-2">Dersom retting eller stansing ikke er foretatt innen en gitt frist, kan Statens vegvesen fastsette en tvangsmulkt. Tvangsmulkten kan fastsettes som et engangsbeløp eller som en mulkt som løper fra det tidspunkt en gitt frist for retting er overskredet og til retting er foretatt. Endelig vedtak om betaling av tvangsmulkt er tvangsgrunnlag for utlegg, jf. <a href="lov/1992-06-26-86/§7-2">tvangsfullbyrdelsesloven § 7-2</a>. Tvangsmulkten kreves inn av Skatteetaten og tilfaller staten.</article><article class="legalP" id="kapittel-5-paragraf-2-ledd-3">For mindre vesentlige forhold kan det gis advarsel.</article><article class="legalP" id="kapittel-5-paragraf-2-ledd-4">Statens vegvesen kan midlertidig eller permanent tilbakekalle virksomhetens godkjenning, teknisk leders godkjenning eller særlig arbeidstillatelse dersom det avdekkes:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-4-punkt-1"><article class="legalP" id="kapittel-5-paragraf-2-ledd-4-punkt-1-ledd-1">vesentlige eller gjentatte avvik fra kravene til lokaler, utstyr, kompetanse, dokumentasjon og rapportering eller kvalitetsstyring.</article></article></li><li data-name="b." value="2"><article class="listArticle" id="kapittel-5-paragraf-2-ledd-4-punkt-2"><article class="legalP" id="kapittel-5-paragraf-2-ledd-4-punkt-2-ledd-1">vesentlige eller gjentatte avvik fra krav gitt i medhold av vegtrafikkloven og/eller faglige anerkjente reparasjonsmetoder.</article></article></li><li data-name="c." value="3"><article class="listArticle" id="kapittel-5-paragraf-2-ledd-4-punkt-3"><article class="legalP" id="kapittel-5-paragraf-2-ledd-4-punkt-3-ledd-1">at det utføres arbeid som virksomheten ikke er godkjent for eller har særlig arbeidstillatelse til.</article></article></li><li data-name="d." value="4"><article class="listArticle" id="kapittel-5-paragraf-2-ledd-4-punkt-4"><article class="legalP" id="kapittel-5-paragraf-2-ledd-4-punkt-4-ledd-1">at pålegg om retting eller skriftlig advarsel ikke etterkommes.</article></article></li><li data-name="e." value="5"><article class="listArticle" id="kapittel-5-paragraf-2-ledd-4-punkt-5"><article class="legalP" id="kapittel-5-paragraf-2-ledd-4-punkt-5-ledd-1">at virksomheten eller teknisk leder unndrar seg tilsyn.</article></article></li></ol></article><article class="legalP" id="kapittel-5-paragraf-2-ledd-5">I vurderingen av om en godkjenning skal tilbakekalles skal det tas hensyn til i hvilken grad virksomhetens administrative ledelse eller teknisk leder kan bebreides for overtredelsene nevnt i fjerde ledd.</article><article class="legalP" id="kapittel-5-paragraf-2-ledd-6">Første gangs tilbakekalling av godkjenningen skal normalt gjelde fra 1 til 6 måneder, annen gangs tilbakekalling fra 6 til 12 måneder og tredje gangs tilbakekalling for minst 12 måneder. I særlige tilfeller kan godkjenningen tilbakekalles for alltid.</article><article class="legalP" id="kapittel-5-paragraf-2-ledd-7">Ved tilbakekall av en godkjenning skal Statens vegvesen tilbakekalle både skiltet og godkjenningsdokumentet som nevnt i <a href="forskrift/2020-10-28-2170/§13">§ 13</a>.</article><article class="changesToParent">Endret ved forskrift <a href="forskrift/2020-11-24-2448">24 nov 2020 nr. 2448</a>.</article></article></section><section class="section" data-name="kap6" id="kapittel-6" data-lovdata-URL="SF/forskrift/2020-10-28-2170/KAPITTEL_6"><h2>Kapittel 6 – Avsluttende bestemmelser</h2><article class="legalArticle" data-lovdata-URL="SF/forskrift/2020-10-28-2170/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Administrative bestemmelser</span></h3><article class="legalP" id="kapittel-6-paragraf-1-ledd-1">Statens vegvesen fører eget elektronisk register over godkjente kjøretøyverksteder.</article><article class="legalP" id="kapittel-6-paragraf-1-ledd-2">Teknisk leder og stedfortreder(e) ved kjøretøyverksted og faglig ansvarlig i virksomhet med særlig arbeidstillatelse er personlig bemyndiget til å kvittere på kontrollseddel utstedt av kontrollmyndighetene forutsatt at virksomheten er godkjent for og har kompetanse til å reparere aktuelle mangler.</article></article><article class="legalArticle" data-lovdata-URL="SF/forskrift/2020-10-28-2170/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Saksbehandlingsregler</span></h3><article class="legalP" id="kapittel-6-paragraf-2-ledd-1">For søknad om godkjenning av kjøretøyverksted etter <a href="forskrift/2020-10-28-2170/§4">§ 4</a> og søknad om særlig arbeidstillatelse etter <a href="forskrift/2020-10-28-2170/§5">§ 5</a>, skal saksbehandlingsfrist som nevnt i <a href="lov/2009-06-19-103/§11">tjenesteloven § 11</a> første ledd første punktum, være en måned. Saksbehandlingsfristen løper fra det tidspunktet Statens vegvesen har mottatt all nødvendig dokumentasjon.</article><article class="legalP" id="kapittel-6-paragraf-2-ledd-2"><a href="lov/2009-06-19-103/§11">Tjenesteloven § 11</a> annet ledd om at tillatelse anses gitt når saksbehandlingsfristen er utløpt, gjelder ikke for godkjenning av kjøretøyverksted etter <a href="forskrift/2020-10-28-2170/§4">§ 4</a> eller særlig arbeidstillatelse etter <a href="forskrift/2020-10-28-2170/§5">§ 5</a>.</article><article class="changesToParent">Endret ved forskrift <a href="forskrift/2022-12-07-2191">7 des 2022 nr. 2191</a>.</article></article><article class="legalArticle" data-lovdata-URL="SF/forskrift/2020-10-28-2170/§22" data-name="§22" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Unntak</span></h3><article class="legalP" id="kapittel-6-paragraf-3-ledd-1">Statens vegvesen kan, ved enkeltvedtak, gjøre unntak fra bestemmelsene i denne forskriften når det foreligger særlig tungtveiende grunner.</article><article class="changesToParent">Endret ved forskrift <a href="forskrift/2022-12-07-2191">7 des 2022 nr. 2191</a>.</article></article><article class="legalArticle" data-lovdata-URL="SF/forskrift/2020-10-28-2170/§23" data-name="§23" id="kapittel-6-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Overgangsordninger</span></h3><article class="legalP" id="kapittel-6-paragraf-4-ledd-1">Virksomheter som innen 1. januar 2025 søker om særlig arbeidstillatelse etter <a href="forskrift/2020-10-28-2170/§5">§ 5</a> andre ledd bokstav f, anses å oppfylle kravet om relevant praksis dersom den faglige ansvarlige kan dokumentere langvarig, relevant praksis selv om den er opparbeidet i virksomhet uten godkjenning fra Statens vegvesen. Med langvarig praksis forstås minst fire års dokumentert praksis.</article><article class="legalP" id="kapittel-6-paragraf-4-ledd-2">Virksomheter som benytter seg av overgangsordningen skal betale gebyr som fastsatt i <a href="forskrift/2020-10-28-2170/§12">§ 12</a>.</article><article class="changesToParent">Endret ved forskrift <a href="forskrift/2023-10-06-1581">6 okt 2023 nr. 1581</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2020-10-28-2170/§24" data-name="§24" id="kapittel-6-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-5-ledd-1">Forskriften trer i kraft 1. november 2020. Samtidig oppheves <a href="forskrift/2009-05-13-589">forskrift 13. mai 2009 nr. 589 om kjøretøyverksteder</a>.</article><article class="changesToParent">Endret ved forskrifter <a href="forskrift/2023-01-30-123">30 jan 2023 nr. 123</a> (i kraft 1 april 2023), <a href="forskrift/2023-06-13-844">13 juni 2023 nr. 844</a>.</article></article></section></main></body></html>