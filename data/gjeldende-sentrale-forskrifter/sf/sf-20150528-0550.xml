<!DOCTYPE html><html lang="no"><head><title>Forskrift om planlegging og godkjenning av landbruksveier</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-05-28-550</dd><dt class="dokid">DokumentID</dt><dd class="dokid">SF/forskrift/2015-05-28-550</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for skog- og ressurspolitikk</li></ul></dd><dt class="publishedIn">Publisert i</dt><dd class="publishedIn">I 2015 hefte 5</dd><dt class="dateInForce">I kraft fra</dt><dd class="dateInForce">2015-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-06-18-1011">forskrift/2024-06-18-1011</a> fra 2024-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1996-12-20-1200">forskrift/1996-12-20-1200</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-05-27-31/§7">lov/2005-05-27-31/§7</a></li><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§11">lov/1995-05-12-23/§11</a></li></ul></dd><dt class="dateOfPublication">Kunngjort</dt><dd class="dateOfPublication">2015-05-29 15:00</dd><dt class="lastupdated">Rettet</dt><dd class="lastupdated">2021-11-05 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om planlegging og godkjenning av landbruksveier</dd><dt class="title">Tittel</dt><dd class="title">Forskrift om planlegging og godkjenning av landbruksveier</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 28. mai 2015 med hjemmel i <a href="lov/2005-05-27-31">lov 27. mai 2005 nr. 31</a> om skogbruk (<a href="lov/2005-05-27-31/§7">skogbrukslova) § 7</a> og <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§3">§ 3</a> og <a href="lov/1995-05-12-23/§11">§ 11</a>. <br /><strong>Endret</strong> ved forskrifter <a href="forskrift/2015-10-01-1156">1 okt 2015 nr. 1156</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-11-03-3131">3 nov 2021 nr. 3131</a>, <a href="forskrift/2021-09-10-2738">10 sep 2021 nr. 2738</a> (i kraft 1 jan 2022), <a href="forskrift/2024-06-18-1011">18 juni 2024 nr. 1011</a> (i kraft 1 juli 2024). <br /> <strong>Rettet</strong> 05.11.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2015-05-28-550</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om planlegging og godkjenning av landbruksveier</a><ul class="tocSubUl"><li><a href="#kapittel-1" data-child-interval="§§ 1-1 – 1-3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål</a></li><li><a href="#kapittel-1-paragraf-2">§ 1-2. Definisjoner</a></li><li><a href="#kapittel-1-paragraf-3">§ 1-3. Virkeområde</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Søknad om nybygging og ombygging av landbruksveier</a><ul class="tocSubUl"><li><a href="#kapittel-2-paragraf-1">§ 2-1. Søknadsplikt</a></li><li><a href="#kapittel-2-paragraf-2">§ 2-2. Krav om konsekvensutredning og forhåndsgodkjenning</a></li><li><a href="#kapittel-2-paragraf-3">§ 2-3. Innholdet i søknaden</a></li></ul></li><li><a href="#kapittel-3" data-child-interval="§§ 3-1 – 3-4">Kapittel 3. Saksbehandling, vedtak og vilkår mv.</a><ul class="tocSubUl"><li><a href="#kapittel-3-paragraf-1">§ 3-1. Uttalelser</a></li><li><a href="#kapittel-3-paragraf-2">§ 3-2. Vedtakets innhold mv.</a></li><li><a href="#kapittel-3-paragraf-3">§ 3-3. Vilkår</a></li><li><a href="#kapittel-3-paragraf-4">§ 3-4. Melding om avsluttet arbeid og ferdiggodkjenning mv.</a></li></ul></li><li><a href="#kapittel-4" data-child-interval="§§ 4-1 – 4-6">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 4-1. Klage</a></li><li><a href="#kapittel-4-paragraf-2">§ 4-2. Tilsyn og kontroll</a></li><li><a href="#kapittel-4-paragraf-3">§ 4-3. Dispensasjon</a></li><li><a href="#kapittel-4-paragraf-4">§ 4-4. Straff</a></li><li><a href="#kapittel-4-paragraf-5">§ 4-5. Øvrige sanksjoner</a></li><li><a href="#kapittel-4-paragraf-6">§ 4-6. Ikrafttredelse mv.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-05-28-550" id="dokument"><h1>Forskrift om planlegging og godkjenning av landbruksveier</h1><section class="section" data-name="kap1" id="kapittel-1" data-lovdata-URL="SF/forskrift/2015-05-28-550/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2015-05-28-550/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å sikre at planlegging og bygging av landbruksveier skjer på en måte som skal gi landbruksfaglige helhetsløsninger. Det skal samtidig legges vekt på hensynet til miljøverdier som naturmangfold, landskap, kulturminner og friluftsliv, hensynet til fare for flom, erosjon og løsmasseskred, samt andre interesser som blir berørt av veiframføringen.</article></article><article class="legalArticle" data-lovdata-URL="SF/forskrift/2015-05-28-550/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften forstås:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Landbruksveier</i>: bilveier og traktorveier som bygges i samsvar med normaler for landbruksveier med byggebeskrivelse fastsatt av Landbruks- og matdepartementet, samt enklere veier som er nødvendige for landbruksvirksomhet.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Landbruksvirksomhet</i>: jord- og skogbruk, herunder gårdstilknyttet næringsvirksomhet basert på gårdens ressursgrunnlag.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Ombygging av landbruksvei</i>: vesentlig opprusting av eksisterende vei til en bedre veiklasse i samsvar med normaler for landbruksveier med byggebeskrivelse fastsatt av Landbruks- og matdepartementet.</article></article></li></ol></article></article><article class="legalArticle" data-lovdata-URL="SF/forskrift/2015-05-28-550/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-3-ledd-1">Denne forskriften omfatter nybygging og ombygging av landbruksveier, hvor landbruksvirksomhet utgjør hovedformålet. Forskriften gjelder også etablering av massetak som er nødvendig i forbindelse med bygging og vedlikehold av det enkelte veianlegg og eventuelle tilgrensende landbruksveier.</article><article class="legalP" id="kapittel-1-paragraf-3-ledd-2">Forskriften gjelder ikke for opparbeidelse av oppstillingsplass for landbruksmaskiner til bruk på eiendommen og enkle avkjørsler fra godkjente landbruksveier. Det samme gjelder enkle og midlertidige driftsveier som bare medfører ubetydelige terrenginngrep. Med ubetydelige terrenginngrep menes planering med samlet omfang på inntil 150 meter eller på areal inntil 450 m<sup>2</sup>, der fylling eller skjæring ikke fører til mer enn 1 meter avvik fra opprinnelig terrengnivå. Forskriften gjelder likevel dersom tiltaket kan ha vesentlig negativ påvirkning på de hensyn som er nevnt i <a href="forskrift/2015-05-28-550/§1-1">§ 1-1</a>.</article><article class="legalP" id="kapittel-1-paragraf-3-ledd-3">Forskriften gjelder ikke for vedlikehold, punktutbedring eller enkel opprusting av eksisterende landbruksvei som ikke medfører endring av veiklasse i samsvar med normaler for landbruksveier med byggebeskrivelse.</article><article class="legalP" id="kapittel-1-paragraf-3-ledd-4">Forskriften gjelder ikke for veier som planlegges og bygges etter annet lov- og forskriftsverk.</article><article class="legalP" id="kapittel-1-paragraf-3-ledd-5">Bestemmelsene i plan- og <a href="lov/2008-06-27-71/§29-5">bygningsloven § 29-5</a> om tekniske krav og <a href="lov/2008-06-27-71/§29-7">§ 29-7</a> om krav til produkter til byggverk, med tilhørende deler av <a href="forskrift/2010-03-26-489">forskrift 26. mars 2010 nr. 489</a> om tekniske krav til byggverk (Byggteknisk forskrift) gjelder så langt de passer til bygging og ombygging av landbruksveier etter denne forskriften.</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-05-28-550/KAPITTEL_2"><h2>Kapittel 2. Søknad om nybygging og ombygging av landbruksveier</h2><article class="legalArticle" data-lovdata-URL="SF/forskrift/2015-05-28-550/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Søknadsplikt</span></h3><article class="legalP" id="kapittel-2-paragraf-1-ledd-1">Nybygging og ombygging av landbruksveier, etablering av massetak, samt tiltak som omfattes av <a href="forskrift/2015-05-28-550/§1-3">§ 1-3</a> andre ledd, kan ikke iverksettes uten skriftlig tillatelse fra kommunen.</article><article class="legalP" id="kapittel-2-paragraf-1-ledd-2">Søknad om tillatelse skal sendes kommunen på skjema fastsatt av Landbruksdirektoratet.</article></article><article class="legalArticle" data-lovdata-URL="SF/forskrift/2015-05-28-550/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Krav om konsekvensutredning og forhåndsgodkjenning</span></h3><article class="legalP" id="kapittel-2-paragraf-2-ledd-1">Nybygging av landbruksveier med en lengde på over 5 kilometer skal vurderes konsekvensutredet før vedtak fattes, jf. <a href="forskrift/2014-12-19-1758">forskrift 19. desember 2014 nr. 1758</a> om konsekvensutredninger for tiltak etter sektorlover § 3, jf. vedlegg II bokstav f.</article><article class="legalP" id="kapittel-2-paragraf-2-ledd-2">Avkjørsler fra offentlig vei og velteplasser som anlegges inn til offentlig vei, skal på forhånd være godkjent av veimyndighetene, jf. <a href="lov/1963-06-21-23/§40">veglova § 40</a> til <a href="lov/1963-06-21-23/§43">§ 43</a>.</article></article><article class="legalArticle" data-lovdata-URL="SF/forskrift/2015-05-28-550/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Innholdet i søknaden</span></h3><article class="legalP" id="kapittel-2-paragraf-3-ledd-1">Søkeren plikter å gi de opplysninger som framgår av søknadsskjema fastsatt av Landbruksdirektoratet.</article><article class="legalP" id="kapittel-2-paragraf-3-ledd-2">Søkeren skal på forhånd ha underrettet de som blir berørt av veitiltaket og gi opplysninger i søknaden om at dette er gjort.</article><article class="legalP" id="kapittel-2-paragraf-3-ledd-3">Til søknad om landbruksvei skal kart som viser planlagt vei, eksisterende veier i området, samt planlagt massetak i forbindelse med veibyggingen vedlegges. For planlagt skogsvei skal kartvedlegget vise dekningsområdet som veien har nytte for. Eventuelle alternative veitraseer bør også framgå.</article><article class="legalP" id="kapittel-2-paragraf-3-ledd-4">Til søknad om enkle og midlertidige driftsveier i skogbruket som omfattes av denne forskriften, skal kart som viser driftsområdet vedlegges.</article><article class="legalP" id="kapittel-2-paragraf-3-ledd-5">Vedlagte kart skal også vise beliggenheten for kjente miljøverdier, områder med kjent skredfare, eksisterende bebyggelse eller annen infrastruktur som kan bli berørt av veitiltaket.</article><article class="legalP" id="kapittel-2-paragraf-3-ledd-6">Av søknaden skal nytten av veitiltaket framgå. Det skal videre framgå av søknaden hvordan hensynet til å minimere faren for flom, erosjon, løsmasseskred og negativ påvirkning på kjente miljøverdier skal ivaretas i forbindelse med tiltaket.</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-05-28-550/KAPITTEL_3"><h2>Kapittel 3. Saksbehandling, vedtak og vilkår mv.</h2><article class="legalArticle" data-lovdata-URL="SF/forskrift/2015-05-28-550/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Uttalelser</span></h3><article class="legalP" id="kapittel-3-paragraf-1-ledd-1">Før vedtak fattes, skal kommunen innhente de uttalelser som er nødvendige, jf. <a href="forskrift/2015-05-28-550/§1-1">§ 1-1</a>, og ellers sørge for at saken er så godt opplyst som mulig.</article><article class="legalP" id="kapittel-3-paragraf-1-ledd-2">Kulturminnemyndighetene skal gis anledning til å uttale seg når veitiltaket kan berøre interesser innenfor deres ansvarsområder.</article><article class="legalP" id="kapittel-3-paragraf-1-ledd-3">Statens vegvesen, fylkeskommunen og Bane NOR SF skal gis anledning til å uttale seg i saker som kan berøre infrastruktur innenfor deres ansvarsområder.</article><article class="legalP" id="kapittel-3-paragraf-1-ledd-4">Statsforvalteren skal gis anledning til å uttale seg ved søknad om nybygging av bilveier og når veitiltak kan berøre områder med reindriftsinteresser.</article><article class="legalP" id="kapittel-3-paragraf-1-ledd-5">Kommunen skal sette en frist for uttalelser basert på tiltakets omfang og karakter. Kommunen skal videre registrere søknaden og kartfeste veitiltaket og dekningsområdet i Økonomisystem for skogordningene (ØKS).</article><article class="changesToParent">Endret ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-11-03-3131">3 nov 2021 nr. 3131</a>.</article></article><article class="legalArticle" data-lovdata-URL="SF/forskrift/2015-05-28-550/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Vedtakets innhold mv.</span></h3><article class="legalP" id="kapittel-3-paragraf-2-ledd-1">Saker som behandles etter denne forskriften skal undergis landbruksfaglige og miljøfaglige vurderinger, jf. <a href="forskrift/2015-05-28-550/§1-1">§ 1-1</a>, og hvor det blant annet skal legges vekt på:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">helhetsløsninger for landbruksvirksomhet og andre formål veien tjener, uavhengig av eiendomsgrenser,</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">konsekvenser som bygging, ombygging og bruk av veien vil ha for miljøverdier,</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">faren for flom, erosjon og løsmasseskred.</article></article></li></ol></article><article class="legalP" id="kapittel-3-paragraf-2-ledd-2">Når saken er ferdig forberedt, skal kommunen enten fatte vedtak om å godkjenne veiutformingen, byggingen eller ombyggingen, sette vilkår for godkjenningen, jf. <a href="forskrift/2015-05-28-550/§3-3">§ 3-3</a>, eller nekte hele eller deler av veianlegget bygget eller ombygget. Vedtaket må bygge på at de landbruksressurser veien har betydning for skal kunne brukes på en rasjonell og regningssvarende måte.</article><article class="legalP" id="kapittel-3-paragraf-2-ledd-3">Det skal framgå av vedtaket at det er gjort vurderinger i samsvar med <a href="lov/2009-06-19-100/§7">naturmangfoldloven § 7</a>.</article><article class="legalP" id="kapittel-3-paragraf-2-ledd-4">I vedtaket skal det fastsettes tidsfrist for oppstart og frist for når veitiltaket skal meldes klart for ferdiggodkjenning. Hvis fristen for oppstart oversittes faller godkjenningen bort. Kommunen kan i særlige tilfeller forlenge tidsfristene.</article><article class="legalP" id="kapittel-3-paragraf-2-ledd-5">Dersom det gjøres vedtak om veitiltak som berører utvalgte naturtyper, skal vedtaket registreres i Miljøvedtaksregisteret, jf. <a href="forskrift/2013-06-14-643">forskrift 14. juni 2013 nr. 643</a> om Miljøvedtaksregisteret.</article></article><article class="legalArticle" data-lovdata-URL="SF/forskrift/2015-05-28-550/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Vilkår</span></h3><article class="legalP" id="kapittel-3-paragraf-3-ledd-1">Ved godkjenning av nybygging eller ombygging av landbruksveier kan kommunen sette vilkår om planleggerkompetanse, linjeføring, teknisk utforming, vedlikehold og miljømessig tilpasning av veien, samt vilkår som begrenser motorisert ferdsel på veien.</article><article class="legalP" id="kapittel-3-paragraf-3-ledd-2">Ved godkjenning av enkle og midlertidige driftsveier i skogbruket kan kommunen sette vilkår til planlegging, gjennomføring og etterarbeider.</article><article class="legalP" id="kapittel-3-paragraf-3-ledd-3">Det kan for øvrig settes vilkår som er påkrevd av hensyn til de formålene denne forskriften skal tjene, jf. <a href="forskrift/2015-05-28-550/§1-1">§ 1-1</a>.</article></article><article class="legalArticle" data-lovdata-URL="SF/forskrift/2015-05-28-550/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Melding om avsluttet arbeid og ferdiggodkjenning mv.</span></h3><article class="legalP" id="kapittel-3-paragraf-4-ledd-1">Når et godkjent veitiltak er ferdig bygget eller ombygget skal det gis melding til kommunen om at veitiltaket er klart for godkjenning.</article><article class="legalP" id="kapittel-3-paragraf-4-ledd-2">Kommunen skal gjennomføre ferdiggodkjenning av veitiltaket og registrere dette i ØKS.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-05-28-550/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="SF/forskrift/2015-05-28-550/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Klage</span></h3><article class="legalP" id="kapittel-4-paragraf-1-ledd-1">Vedtak fattet av kommunen etter denne forskriften kan påklages til Statsforvalteren. Vedtak fattet av Statsforvalteren i første instans, kan påklages til Landbruksdirektoratet.</article><article class="legalP" id="kapittel-4-paragraf-1-ledd-2">Statsforvalteren i Østfold, Buskerud, Oslo og Akershus er klagemyndighet for vedtak fattet av kommunen etter denne forskriften for saker innenfor grensene av Marka, jf. <a href="forskrift/2021-09-10-2698/§2">forskrift om skogbehandling og skogsdrift for skogområde i Oslo og nærliggjande kommunar § 2</a>.</article><article class="changesToParent">Endret ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-09-10-2738">10 sep 2021 nr. 2738</a> (i kraft 1 jan 2022), <a href="forskrift/2024-06-18-1011">18 juni 2024 nr. 1011</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2015-05-28-550/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Tilsyn og kontroll</span></h3><article class="legalP" id="kapittel-4-paragraf-2-ledd-1">Kommunen skal føre tilsyn med at bestemmelsene i denne forskriften og vedtak fattet med hjemmel i den følges, jf. <a href="lov/2005-05-27-31/§20">skogbrukslova § 20</a> og <a href="lov/1995-05-12-23/§19">jordlova § 19</a>. Statsforvalteren kan også føre tilsyn, jf. <a href="lov/1995-05-12-23/§19">jordlova § 19</a>.</article><article class="legalP" id="kapittel-4-paragraf-2-ledd-2">Kommunen skal utføre miljø- og resultatkontroll av veitiltak etter denne forskriften. Statsforvalteren kan gi nærmere retningslinjer for slik miljø- og resultatkontroll.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2015-05-28-550/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-3-ledd-1">Statsforvalteren kan i særlige tilfeller dispensere fra bestemmelsene i denne forskriften i forbindelse med gjennomføring av tiltak av hensyn til skoghelse, skogproduksjon eller for å sikre tømmerverdier, jf. <a href="lov/2005-05-27-31/§9">skogbrukslova § 9</a> og <a href="lov/2005-05-27-31/§10">§ 10</a>, og forskrift gitt i medhold av denne.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2015-05-28-550/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Straff</span></h3><article class="legalP" id="kapittel-4-paragraf-4-ledd-1">Den som forsettlig eller uaktsomt bryter bestemmelsene i denne forskriften kan straffes med bøter eller fengsel i inntil ett år, jf. <a href="lov/2005-05-27-31/§22">skogbrukslova § 22</a>.</article><article class="changesToParent">Endret ved <a href="forskrift/2015-10-01-1156">forskrift 1 okt 2015 nr. 1156</a>.</article></article><article class="legalArticle" data-lovdata-URL="SF/forskrift/2015-05-28-550/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Øvrige sanksjoner</span></h3><article class="legalP" id="kapittel-4-paragraf-5-ledd-1">For å sikre at reglene i forskriften eller vedtak etter forskriften blir gjennomført, kan kommunen pålegge den ansvarlige tvangsmulkt etter <a href="lov/2005-05-27-31/§23">skogbrukslova § 23</a> eller tvangsgebyr etter <a href="lov/1995-05-12-23/§20">jordlova § 20</a>.</article></article><article class="legalArticle" data-lovdata-URL="SF/forskrift/2015-05-28-550/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Ikrafttredelse mv.</span></h3><article class="legalP" id="kapittel-4-paragraf-6-ledd-1">Denne forskrift trer i kraft fra 1. juli 2015.</article><article class="legalP" id="kapittel-4-paragraf-6-ledd-2">Fra samme dato oppheves <a href="forskrift/1996-12-20-1200">forskrift 20. desember 1996 nr. 1200</a> om planlegging og godkjenning av veier for landbruksformål.</article></article></section></main></body></html>