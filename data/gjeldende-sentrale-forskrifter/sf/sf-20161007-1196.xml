<!DOCTYPE html><html lang="no"><head><title>Forskrift om tilskudd til produksjon og formidling av audiovisuelle verk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-10-07-1196</dd><dt class="dokid">DokumentID</dt><dd class="dokid">SF/forskrift/2016-10-07-1196</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for medier og kunst</li></ul></dd><dt class="publishedIn">Publisert i</dt><dd class="publishedIn">I 2016 hefte 14</dd><dt class="dateInForce">I kraft fra</dt><dd class="dateInForce">2016-10-07, 2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-18-3029">forskrift/2020-12-18-3029</a> fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2008-05-23-485">forskrift/2008-05-23-485</a></li><li><a href="forskrift/2009-09-07-1168">forskrift/2009-09-07-1168</a></li><li><a href="forskrift/2009-11-03-1334">forskrift/2009-11-03-1334</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2016-10-14 14:50</dd><dt class="titleShort">Korttittel</dt><dd class="titleShort">Forskrift om tilskudd til audiovisuelle verk</dd><dt class="title">Tittel</dt><dd class="title">Forskrift om tilskudd til produksjon og formidling av audiovisuelle verk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 7. oktober 2016 med hjemme i Stortingets årlige budsjettvedtak. <br /><strong>Endret</strong> ved forskrifter <a href="forskrift/2016-12-20-1763">20 des 2016 nr. 1763</a>, <a href="forskrift/2020-12-18-3029">18 des 2020 nr. 3029</a> (i kraft 1 jan 2021).</dd><dt class="refid">RefID</dt><dd class="refid">forskrift/2016-10-07-1196</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til produksjon og formidling av audiovisuelle verk</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Formål med tilskudd til utvikling</a></li><li><a href="#paragraf-3">§ 3. Formål med tilskudd til produksjon</a></li><li><a href="#paragraf-4">§ 4. Formål med tilskudd til lansering</a></li><li><a href="#paragraf-5">§ 5. Formål med tilskudd til formidling av audiovisuelle verk</a></li><li><a href="#paragraf-6">§ 6. Forvaltningsorgan</a></li><li><a href="#paragraf-7">§ 7. (Opphevet)</a></li><li><a href="#paragraf-8">§ 8. Klageregler</a></li><li><a href="#paragraf-9">§ 9. Oppfølging og kontroll</a></li><li><a href="#paragraf-10">§ 10. (Opphevet)</a></li><li><a href="#paragraf-11">§ 11. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-10-07-1196" id="dokument"><h1>Forskrift om tilskudd til produksjon og formidling av audiovisuelle verk</h1><article class="legalArticle" data-lovdata-URL="SF/forskrift/2016-10-07-1196/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskudd som er hjemlet i denne forskriften skal bidra til å styrke norsk og samisk språk, identitet og kultur, og oppfylle gjeldende mål på det audiovisuelle området. Tilskuddene skal bidra til<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">et bredt og variert tilbud av audiovisuelle produksjoner av høy kulturell verdi og kunstnerisk kvalitet,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">at audiovisuelle verk når et stort publikum i Norge og utlandet,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">god formidling av norske og utenlandske audiovisuelle verk, filmkunst og filmkultur, samt</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">en profesjonell, likestilt og mangfoldig audiovisuell bransje med sunn økonomi.</article></article></li></ol></article><article class="changesToParent">Endret ved forskrift <a href="forskrift/2020-12-18-3029">18 des 2020 nr. 3029</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2016-10-07-1196/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål med tilskudd til utvikling</span></h2><article class="legalP" id="paragraf-2-ledd-1">Tilskudd til utvikling skal bidra til utvikling av ideer, manuskripter og prosjekter av høy kulturell verdi og kunstnerisk kvalitet. Tilskuddene skal bidra til å styrke både enkeltaktører og bransjen som sådan, samt gi mulighet til langsiktig satsing på utvikling av prosjekter, herunder bidra til at flere prosjekter blir realisert.</article></article><article class="legalArticle" data-lovdata-URL="SF/forskrift/2016-10-07-1196/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formål med tilskudd til produksjon</span></h2><article class="legalP" id="paragraf-3-ledd-1">Tilskudd til produksjon skal bidra til et bredt og variert tilbud av audiovisuelle verk med høy kulturell verdi og kunstnerisk kvalitet. Tilskuddene skal også bidra til at det produseres audiovisuelle verk med potensial til å nå et stort publikum i Norge og i utlandet, bidra til økt profesjonalisering av bransjen og bidra til en likestilt audiovisuell bransje med sunn økonomi.</article></article><article class="legalArticle" data-lovdata-URL="SF/forskrift/2016-10-07-1196/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Formål med tilskudd til lansering</span></h2><article class="legalP" id="paragraf-4-ledd-1">Tilskudd til lansering skal bidra til at norske audiovisuelle produksjon oppnår sitt maksimale inntekts- og publikumspotensial i Norge og i utlandet. Tilskuddene skal også bidra til økt profesjonalisering av bransjen og bidra til en audiovisuell bransje med sunn økonomi.</article></article><article class="legalArticle" data-lovdata-URL="SF/forskrift/2016-10-07-1196/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Formål med tilskudd til formidling av audiovisuelle verk</span></h2><article class="legalP" id="paragraf-5-ledd-1">Tilskudd til formidling av audiovisuelle verk skal bidra til at publikum i Norge får tilgang til et bredt og variert tilbud av norske og utenlandske filmer og norske dataspill med høy kulturell verdi og kunstnerisk kvalitet. Tilskudd skal også bidra til formidling av filmhistorie og kunnskap om norsk og utenlandsk film og dataspill, gi økt film-, dataspill- og mediekompetanse og bidra til et profesjonelt miljø for formidling av audiovisuelle verk i Norge.</article><article class="changesToParent">Endret ved forskrift <a href="forskrift/2020-12-18-3029">18 des 2020 nr. 3029</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2016-10-07-1196/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forvaltningsorgan</span></h2><article class="legalP" id="paragraf-6-ledd-1">Tilskuddsordningene forvaltes av Norsk filminstitutt, regionale filmfond og regionale filmsentre. Departementet kan gi generelle pålegg til tilskuddsforvalter, men kan ikke instruere tilskuddsforvalter i enkeltsaker.</article><article class="legalP" id="paragraf-6-ledd-2">Norsk filminstitutt skal gi nærmere forskrifter til gjennomføringen av forskriften her.</article><article class="changesToParent">Endret ved forskrift <a href="forskrift/2020-12-18-3029">18 des 2020 nr. 3029</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2016-10-07-1196/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Opphevet)</span></h2><article class="changesToParent">Opphevet ved forskrift <a href="forskrift/2020-12-18-3029">18 des 2020 nr. 3029</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2016-10-07-1196/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageregler</span></h2><article class="legalP" id="paragraf-8-ledd-1">Enkeltvedtak med hjemmel i denne forskriften kan påklages til Klagenemnda for mediesaker (Medieklagenemnda), jf. <a href="lov/1967-02-10/§28">forvaltningsloven § 28</a>. Vedtak truffet av Norsk filminstitutt etter kunstnerisk vurdering ved konsulent, utvalg eller ekspertpanel kan ikke påklages når det gjelder det kunstneriske eller filmfaglige skjønn etter denne forskriften, jf. <a href="lov/1967-02-10/§28">forvaltningsloven § 28</a> fjerde ledd andre punktum.</article><article class="legalP" id="paragraf-8-ledd-2">Søkere som får avslag som nevnt i første ledd andre punktum etter kunstnerisk vurdering ved konsulent, har krav på en ny og uavhengig kunstnerisk vurdering hos Norsk filminstitutt. Søker må selv be om slik vurdering.</article><article class="legalP" id="paragraf-8-ledd-3">Ved behandling av klager etter denne forskriften skal Medieklagenemnda bestå av medlemmer med filmfaglig, mediefaglig og juridisk kompetanse.</article><article class="changesToParent">Endret ved <a href="forskrift/2016-12-20-1763">forskrift 20 des 2016 nr. 1763</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2016-10-07-1196/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Oppfølging og kontroll</span></h2><article class="legalP" id="paragraf-9-ledd-1">Tilskuddsforvalter skal føre kontroll med at bevilgningen nyttes etter forutsetningene i hele tilskuddskjeden og at opplysninger som legges til grunn for tildeling og som inngår i den etterfølgende rapporteringen er korrekte, jf. <a href="forskrift/2005-05-26-876/§10">bevilgningsreglementet § 10</a>, annet ledd.</article><article class="legalP" id="paragraf-9-ledd-2">Tilskuddsforvalter kan kreve tilskuddet tilbakebetalt dersom forutsetningene for tilskuddet ikke overholdes.</article><article class="legalP" id="paragraf-9-ledd-3">Norsk filminstitutt skal fastsette nærmere bestemmelser om oppfølging og kontroll, samt utarbeide en veileder om føring av regnskap for audiovisuelle produksjoner.</article></article><article class="legalArticle" data-lovdata-URL="SF/forskrift/2016-10-07-1196/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Opphevet)</span></h2><article class="changesToParent">Opphevet ved forskrift <a href="forskrift/2020-12-18-3029">18 des 2020 nr. 3029</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2016-10-07-1196/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikraftsetting</span></h2><article class="legalP" id="paragraf-11-ledd-1">Forskriften trer i kraft straks. Fra samme tidspunkt oppheves <a href="forskrift/2008-05-23-485">forskrift 23. mai 2008 nr. 485</a> om tilskudd til filmfestivaler.</article><article class="legalP" id="paragraf-11-ledd-2"><a href="forskrift/2016-10-07-1196/§2">§ 2</a>, <a href="forskrift/2016-10-07-1196/§3">§ 3</a> og <a href="forskrift/2016-10-07-1196/§4">§ 4</a> trer i kraft 1. januar 2017. Fra samme tidspunkt oppheves <a href="forskrift/2009-09-07-1168">forskrift 7. september 2009 nr. 1168</a> om tilskudd til audiovisuelle produksjoner og <a href="forskrift/2009-11-03-1334">forskrift 3. november 2009 nr. 1334</a> om tilskudd til manuskriptutvikling og utdanningsrettede tiltak.</article></article></main></body></html>