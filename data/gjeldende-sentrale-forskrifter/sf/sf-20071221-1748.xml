<!DOCTYPE html><html lang="no"><head><title>Forskrift om krav til kalibrering av måletanker som brukes til beregning av økonomisk oppgjør</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1748</dd><dt class="dokid">DokumentID</dt><dd class="dokid">SF/forskrift/2007-12-21-1748</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Justervesenet</li></ul></dd><dt class="publishedIn">Publisert i</dt><dd class="publishedIn">I 2008 hefte 1</dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-01-1989">forskrift/2023-12-01-1989</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2006-09-28-1103">forskrift/2006-09-28-1103</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-01-26-4/§7">lov/2007-01-26-4/§7</a></li><li><a href="lov/2007-01-26-4/§8">lov/2007-01-26-4/§8</a></li><li><a href="lov/2007-01-26-4/§10">lov/2007-01-26-4/§10</a></li><li><a href="lov/2007-01-26-4/§13">lov/2007-01-26-4/§13</a></li><li><a href="lov/2007-01-26-4/§19">lov/2007-01-26-4/§19</a></li><li><a href="lov/2007-01-26-4/§20">lov/2007-01-26-4/§20</a></li><li><a href="lov/2007-01-26-4/§30">lov/2007-01-26-4/§30</a></li><li><a href="lov/2007-01-26-4/§35">lov/2007-01-26-4/§35</a></li><li><a href="forskrift/2007-12-20-1723/§5-1">forskrift/2007-12-20-1723/§5-1</a></li></ul></dd><dt class="dateOfPublication">Kunngjort</dt><dd class="dateOfPublication">2008-01-11 15:40</dd><dt class="lastupdated">Rettet</dt><dd class="lastupdated">2020-10-21 (EØS-henvisningsfeltet fjernet)</dd><dt class="titleShort">Korttittel</dt><dd class="titleShort">Forskrift om krav til kalibrering, måletanker</dd><dt class="title">Tittel</dt><dd class="title">Forskrift om krav til kalibrering av måletanker som brukes til beregning av økonomisk oppgjør</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 21. desember 2007 med hjemmel i <a href="lov/2007-01-26-4">lov 26. januar 2007 nr. 4</a> om målenheter, måling og normaltid <a href="lov/2007-01-26-4/§35">§ 35</a>, jf. <a href="lov/2007-01-26-4/§7">§ 7</a>, <a href="lov/2007-01-26-4/§8">§ 8</a>, <a href="lov/2007-01-26-4/§10">§ 10</a>, <a href="lov/2007-01-26-4/§13">§ 13</a>, <a href="lov/2007-01-26-4/§19">§ 19</a>, <a href="lov/2007-01-26-4/§20">§ 20</a> og <a href="lov/2007-01-26-4/§30">§ 30</a> og <a href="forskrift/2007-12-20-1723">forskrift 20. desember 2007 nr. 1723</a> om målenheter og måling <a href="forskrift/2007-12-20-1723/§5-1">§ 5-1</a> annet ledd. <br /><strong>Endret</strong> ved <a href="forskrift/2012-12-13-1242">forskrifter 13 des 2012 nr. 1242</a>, <a href="forskrift/2013-12-11-1464">11 des 2013 nr. 1464</a>, <a href="forskrift/2017-08-30-1321">30 aug 2017 nr. 1321</a>, <a href="forskrift/2023-12-01-1989">1 des 2023 nr. 1989</a> (i kraft 1 jan 2024). <br /> <strong>Rettelser:</strong> 21.10.2020 (EØS-henvisningsfeltet fjernet).</dd><dt class="refid">RefID</dt><dd class="refid">forskrift/2007-12-21-1748</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til kalibrering av måletanker som brukes til beregning av økonomisk oppgjør</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Tilsyn av måletanker og lengdemål</a></li><li><a href="#paragraf-4">§ 4. Krav til kalibrering av måletanker</a></li><li><a href="#paragraf-5">§ 5. Krav til når måletanken skal kalibreres</a></li><li><a href="#paragraf-6">§ 6. Krav til nøyaktighet under bruk</a></li><li><a href="#paragraf-7">§ 7. Krav til innhold i måleprotokollen</a></li><li><a href="#paragraf-8">§ 8. Krav til konstruksjon av måletanker og røropplegg</a></li><li><a href="#paragraf-9">§ 9. Krav til kalibrering av lengdemål</a></li><li><a href="#paragraf-10">§ 10. Overtredelsesgebyr</a></li><li><a href="#paragraf-11">§ 11. Ikrafttredelse og opphevelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-12-21-1748" id="dokument"><h1>Forskrift om krav til kalibrering av måletanker som brukes til beregning av økonomisk oppgjør</h1><article class="legalArticle" data-lovdata-URL="SF/forskrift/2007-12-21-1748/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften setter krav til kalibrering av måletanker inntil 20&#xa0;000 kubikkmeter som benyttes til bestemmelse av mengde ved økonomisk oppgjør i Norge og kalibrering av lengdemål som brukes til å måle nivået på væsken i måletanken (nivåmåleutstyr).</article><article class="legalP" id="paragraf-1-ledd-2">Forskriften gjelder når det er fastsatt krav til kalibrering av måletanker i <a href="forskrift/2007-12-20-1723/§3-1">forskrift 20. desember 2007 nr. 1723 om målenheter og måling § 3-1</a>.</article><article class="changesToParent">Endret ved <a href="forskrift/2013-12-11-1464">forskrifter 11 des 2013 nr. 1464</a> (i kraft 1 jan 2014), <a href="forskrift/2023-12-01-1989">1 des 2023 nr. 1989</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2007-12-21-1748/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1"><i>Måletank:</i> Tank som benyttes som måleredskap for å fastsette volum av et medium.</article><article class="changesToParent">Endret ved <a href="forskrift/2012-12-13-1242">forskrifter 13 des 2012 nr. 1242</a>, <a href="forskrift/2013-12-11-1464">11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn av måletanker og lengdemål</span></h2><article class="legalP" id="paragraf-3-ledd-1">Justervesenet fører nødvendig tilsyn med at krav fastsatt i forskriften overholdes.</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til kalibrering av måletanker</span></h2><article class="legalP" id="paragraf-4-ledd-1">Måletanker skal ha dokumentasjon på kalibrering utstedt i henhold til kravene i forskriften her, før de tas i bruk som grunnlag for beregning av økonomisk oppgjør.</article><article class="legalP" id="paragraf-4-ledd-2">Kalibrering av måletanker skal utføres av organ med tilstrekkelig kompetanse, som viser resultatene av kalibreringsoperasjonene i en måleprotokoll med vedlagte tegninger og tabeller.</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til når måletanken skal kalibreres</span></h2><article class="legalP" id="paragraf-5-ledd-1">Måletanken skal kalibreres i henhold til kravene i forskriften her, hvert tiende år eller når måletanken av andre grunner inspiseres eller er gjenstand for service. Kalibrering skal uansett foretas innen maksimalt tretten år etter forrige kalibrering. Krav til når måletanken skal kalibreres gjelder ikke dersom bruker har internkontroll som sikrer krav til måletanken.</article><article class="legalP" id="paragraf-5-ledd-2">Måletanker som er reparert på en slik måte at det kan påvirke måleresultatet, skal kalibreres på nytt før de tas i bruk som grunnlag for beregning av økonomisk oppgjør. Det samme gjelder måletanker som er blitt utsatt for behandling som medfører risiko for at måletanken ikke lenger har de egenskaper som dokumentert ved kalibrering.</article><article class="changesToParent">Endret ved <a href="forskrift/2012-12-13-1242">forskrifter 13 des 2012 nr. 1242</a>, <a href="forskrift/2013-12-11-1464">11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til nøyaktighet under bruk</span></h2><article class="legalP" id="paragraf-6-ledd-1">Usikkerheten i bestemmelsen av måletankens innhold under bruk skal, uttrykt i volum, maksimalt tilsvare 0,5 prosent av tankens kapasitet.</article><article class="legalP" id="paragraf-6-ledd-2">Justervesenet kan i særlige tilfeller akseptere høyere måleusikkerhet i målesystemet.</article><article class="legalP" id="paragraf-6-ledd-3">Justervesenet kan kreve fremlagt dokumentasjon på alle komponenter av målesystemet og kreve at brukerne av måletanken dokumenterer usikkerheten ved hjelp av beregninger basert på anerkjente metoder hvor dette anses nødvendig.</article><article class="legalP" id="paragraf-6-ledd-4">Målesystemet skal være robust og egnet for tiltenkt bruksformål.</article><article class="legalP" id="paragraf-6-ledd-5">Måleresultatet kan kun brukes som grunnlag for beregning av økonomisk oppgjør dersom den utmålte mengde væske medfører en endring i tanken som er mer enn 500 millimeter.</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til innhold i måleprotokollen</span></h2><article class="legalP" id="paragraf-7-ledd-1">Måleprotokollen skal inneholde en volumtabell for hver måletank eller gruppe av like måletanker. Tabellen skal være inndelt i centimeter eller desimeter, ha en angivelse av den totale referansehøyde H samt eventuelt en interpolasjonstabell inndelt i millimeter. På toppen av tabellen skal det angis om den gjelder for «innage» (måling fra dip-plate til væskeflate) eller «ullage» (måling fra knivegg til væskeflate).</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til konstruksjon av måletanker og røropplegg</span></h2><article class="legalP" id="paragraf-8-ledd-1">Konstruksjonen og arrangementet av måletankene og tilkoblede rør skal være slik at de under normale driftsforhold uten vanskelighet kan tømmes eller fylles fullstendig uten at det formes luftlommer som kan medføre målefeil.</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til kalibrering av lengdemål</span></h2><article class="legalP" id="paragraf-9-ledd-1">Lengdemål som brukes til å måle nivået på væsken i måletanken (nivåmåleutstyr) skal ha dokumentasjon på kalibrering utstedt i henhold til kravene i forskriften her før det tas i bruk som grunnlag for beregning av økonomisk oppgjør.</article><article class="legalP" id="paragraf-9-ledd-2">Lengdemålet skal kalibreres hvert tredje år eller når måletanken av andre grunner inspiseres eller er gjenstand for service. Kalibrering skal uansett foretas innen maksimalt seks år. Lengdemålet skal være samsvarsvurdert og tilpasset formålet.</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h2><article class="legalP" id="paragraf-10-ledd-1">Overtredelse av bestemmelsene i denne forskriften kan medføre pålegg av overtredelsesgebyr utmålt etter bestemmelsene i forskrift om målenheter og måling kapittel 7.</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2007-12-21-1748/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-11-ledd-1">Denne forskriften trer i kraft 1. januar 2008.</article><article class="legalP" id="paragraf-11-ledd-2">Fra samme tidspunkt oppheves <a href="forskrift/2006-09-28-1103">forskrift 28. september 2006 nr. 1103</a> om krav til kalibrering av skipstanker som brukes til beregning av økonomisk oppgjør.</article><article class="changesToParent">Endret ved <a href="forskrift/2013-12-11-1464">forskrift 11 des 2013 nr. 1464</a> (i kraft 1 jan 2014).</article></article></main></body></html>