<!DOCTYPE html><html lang="no"><head><title>Forskrift om forvaltning av bever</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-04-26-519</dd><dt class="dokid">DokumentID</dt><dd class="dokid">SF/forskrift/2017-04-26-519</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Miljødirektoratet</li></ul></dd><dt class="dateInForce">I kraft fra</dt><dd class="dateInForce">2017-05-15</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2002-03-22-314">forskrift/2002-03-22-314</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-05-29-38/§9">lov/1981-05-29-38/§9</a></li><li><a href="lov/1981-05-29-38/§16">lov/1981-05-29-38/§16</a></li><li><a href="lov/1981-05-29-38/§26">lov/1981-05-29-38/§26</a></li><li><a href="lov/1981-05-29-38/§50">lov/1981-05-29-38/§50</a></li><li><a href="forskrift/1982-04-02-592">forskrift/1982-04-02-592</a></li></ul></dd><dt class="dateOfPublication">Kunngjort</dt><dd class="dateOfPublication">2017-05-04 13:45</dd><dt class="lastupdated">Rettet</dt><dd class="lastupdated">2021-04-30 (departementstilhørighet)</dd><dt class="titleShort">Korttittel</dt><dd class="titleShort">Forskrift om forvaltning av bever</dd><dt class="title">Tittel</dt><dd class="title">Forskrift om forvaltning av bever</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 26. april 2017 med hjemmel i <a href="lov/1981-05-29-38">lov 29. mai 1981 nr. 38</a> om jakt og fangst av vilt (viltloven) <a href="lov/1981-05-29-38/§9">§ 9</a>, <a href="lov/1981-05-29-38/§16">§ 16</a>, <a href="lov/1981-05-29-38/§26">§ 26</a> nr. 10 og <a href="lov/1981-05-29-38/§50">§ 50</a>, jf. <a href="forskrift/1982-04-02-592">delegeringsvedtak 2. april 1982 nr. 592</a>. <br /> <strong>Rettet</strong> 30.04.2021 (departementstilhørighet).</dd><dt class="refid">RefID</dt><dd class="refid">forskrift/2017-04-26-519</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forvaltning av bever</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Mål for forvaltningen av bever</a></li><li><a href="#paragraf-3">§ 3. Åpning av jakt og fangst av bever</a></li><li><a href="#paragraf-4">§ 4. Endring eller opphør av jakt og fangst</a></li><li><a href="#paragraf-5">§ 5. Rapportering</a></li><li><a href="#paragraf-6">§ 6. Ikrafttreden og oppheving</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-04-26-519" id="dokument"><h1>Forskrift om forvaltning av bever</h1><article class="legalArticle" data-lovdata-URL="SF/forskrift/2017-04-26-519/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å bidra til at forvaltningen av bever skjer i samsvar med forvaltningsmålet for arter i <a href="lov/2009-06-19-100">lov 19. juni 2009 nr. 100</a> om forvaltning av naturens mangfold (naturmangfoldloven) <a href="lov/2009-06-19-100/§5">§ 5</a>. Forskriften skal legge til rette for en lokal og bærekraftig forvaltning med nærings- og rekreasjonsmessig nyttiggjøring av viltressursen. Forskriften skal samtidig bidra til å hindre unødige skader og ulemper på andre samfunnsinteresser.</article></article><article class="legalArticle" data-lovdata-URL="SF/forskrift/2017-04-26-519/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Mål for forvaltningen av bever</span></h2><article class="legalP" id="paragraf-2-ledd-1">Kommunen skal vedta målsetting for utvikling av bestandene av bever i samsvar med formålet i <a href="forskrift/2017-04-26-519/§1">§ 1</a>.</article><article class="legalP" id="paragraf-2-ledd-2">Nabokommuner med felles vassdrag med bever bør samarbeide og koordinere sin forvaltning.</article></article><article class="legalArticle" data-lovdata-URL="SF/forskrift/2017-04-26-519/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Åpning av jakt og fangst av bever</span></h2><article class="legalP" id="paragraf-3-ledd-1">Kommunen kan ved forskrift åpne for jakt og fangst av bever i hele eller deler av kommunen i en nærmere fastsatt periode, innenfor jakttid for arten fastsatt i forskrift om jakt og fangsttider vedtatt med hjemmel i <a href="lov/1981-05-29-38">lov 29. mai 1981 nr. 38</a> om jakt og fangst av vilt <a href="lov/1981-05-29-38/§9">§ 9</a>.</article><article class="legalP" id="paragraf-3-ledd-2">Kommunen kan innenfor de områder som åpnes for jakt og fangst fastsette en kvote for uttaket.</article><article class="legalP" id="paragraf-3-ledd-3">Forskriften fastsettes i samsvar med vedtatt målsetting i <a href="forskrift/2017-04-26-519/§2">§ 2</a> og vilkårene for høsting i <a href="lov/2009-06-19-100/§16">naturmangfoldloven § 16</a> tredje og fjerde ledd.</article></article><article class="legalArticle" data-lovdata-URL="SF/forskrift/2017-04-26-519/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Endring eller opphør av jakt og fangst</span></h2><article class="legalP" id="paragraf-4-ledd-1">For å ivareta målsettingen for bestandsutviklingen for bever kan kommunen til enhver tid endre eller stenge adgangen til jakt og fangst av bever. Endring eller stenging skjer ved forskrift.</article></article><article class="legalArticle" data-lovdata-URL="SF/forskrift/2017-04-26-519/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering</span></h2><article class="legalP" id="paragraf-5-ledd-1">Kommunen kan pålegge jeger og jaktrettshaver å gi opplysninger om felte dyr, herunder innlevere hele eller deler av viltet til statistiske eller vitenskapelige formål.</article></article><article class="legalArticle" data-lovdata-URL="SF/forskrift/2017-04-26-519/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden og oppheving</span></h2><article class="legalP" id="paragraf-6-ledd-1">Forskriften trer i kraft 15. mai 2017. Fra samme tidspunkt oppheves <a href="forskrift/2002-03-22-314">forskrift 22. mars 2002 nr. 314</a> om forvaltning av hjortevilt og bever.</article></article></main></body></html>