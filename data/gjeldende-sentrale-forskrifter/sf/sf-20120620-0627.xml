<!DOCTYPE html><html lang="no"><head><title>Forskrift om gjennomføringen av fordeling av skatt mv. mellom skattekreditorene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-20-627</dd><dt class="dokid">DokumentID</dt><dd class="dokid">SF/forskrift/2012-06-20-627</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="publishedIn">Publisert i</dt><dd class="publishedIn">I 2012 hefte 8</dd><dt class="dateInForce">I kraft fra</dt><dd class="dateInForce">2012-06-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-10-27-2157">forskrift/2020-10-27-2157</a> fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2008-12-18-1432">forskrift/2008-12-18-1432</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-67/§8-1">lov/2005-06-17-67/§8-1</a></li><li><a href="lov/2005-06-17-67/§8-2">lov/2005-06-17-67/§8-2</a></li><li><a href="lov/2005-06-17-67/§8-3">lov/2005-06-17-67/§8-3</a></li><li><a href="forskrift/2007-12-21-1766/§8-1">forskrift/2007-12-21-1766/§8-1</a></li></ul></dd><dt class="dateOfPublication">Kunngjort</dt><dd class="dateOfPublication">2012-06-29 15:10</dd><dt class="lastupdated">Rettet</dt><dd class="lastupdated">2020-11-05 (§ 8 nr. 2 første punktum og nr. 3 første punktum)</dd><dt class="titleShort">Korttittel</dt><dd class="titleShort">Forskrift om skattefordeling mellom skattekreditorene</dd><dt class="title">Tittel</dt><dd class="title">Forskrift om gjennomføringen av fordeling av skatt mv. mellom skattekreditorene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 20. juni 2012 med hjemmel i <a href="lov/2005-06-17-67">lov 17. juni 2005 nr. 67</a> om betaling og innkreving av skatte- og avgiftskrav (skattebetalingsloven) <a href="lov/2005-06-17-67/§8-1">§ 8-1</a> fjerde ledd, <a href="lov/2005-06-17-67/§8-1">§ 8-1</a> femte ledd, <a href="lov/2005-06-17-67/§8-2">§ 8-2</a> fjerde ledd og <a href="lov/2005-06-17-67/§8-3">§ 8-3</a> tredje ledd, jf. <a href="forskrift/2007-12-21-1766">forskrift 21. desember 2007 nr. 1766</a> til utfylling og gjennomføring mv. av skattebetalingsloven (<a href="forskrift/2007-12-21-1766/§8-1">skattebetalingsforskriften) § 8-1</a>. <br /><strong>Endret</strong> ved forskrifter <a href="forskrift/2017-01-19-47">19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a>, <a href="forskrift/2020-10-27-2157">27 okt 2020 nr. 2157</a> (i kraft 1 nov 2020), <a href="forskrift/2020-12-07-2636">7 des 2020 nr. 2636</a>, <a href="forskrift/2020-10-27-2157">27 okt 2020 nr. 2157</a> (i kraft 1 jan 2021). <br /><strong>Rettelser:</strong> 05.11.2020 (§ 8 nr. 2 første punktum og nr. 3 første punktum).</dd><dt class="refid">RefID</dt><dd class="refid">forskrift/2012-06-20-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføringen av fordeling av skatt mv. mellom skattekreditorene</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Definisjoner</a></li><li><a href="#kapittel-1-paragraf-2">§ 2. Skattekreditorene</a></li></ul></li><li><a href="#kapittel-2" data-child-interval="§§ 3 – 11">Kapittel 2. Alminnelige bestemmelser om fordelingen av skatt og trygdeavgift</a><ul class="tocSubUl"><li><a href="#kapittel-2-paragraf-1">§ 3. Foreløpige og korrigerte fordelingstall for personlige skattytere</a></li><li><a href="#kapittel-2-paragraf-2">§ 4. Endelige fordelingstall for personlige skattytere</a></li><li><a href="#kapittel-2-paragraf-3">§ 5. Foreløpige og korrigerte fordelingstall for upersonlige skattytere</a></li><li><a href="#kapittel-2-paragraf-4">§ 6. Endelige fordelingstall for upersonlige skattytere</a></li><li><a href="#kapittel-2-paragraf-5">§ 7. Endring av fordelingstall</a></li><li><a href="#kapittel-2-paragraf-6">§ 8. Periodisk oppgjør med fordelinger</a></li><li><a href="#kapittel-2-paragraf-7">§ 9. Forskudd på periodisk oppgjør</a></li><li><a href="#kapittel-2-paragraf-8">§ 10. Fordeling av inn- og utbetalinger for eldre år</a></li><li><a href="#kapittel-2-paragraf-9">§ 11. Fordeling av skatt mv. til staten</a></li></ul></li><li><a href="#kapittel-3" data-child-interval="§§ 12 – 13">Kapittel 3. Marginavsetning</a><ul class="tocSubUl"><li><a href="#kapittel-3-paragraf-1">§ 12. Tilbakeholdt margin på bankkonto for skatt</a></li><li><a href="#kapittel-3-paragraf-2">§ 13. Marginoppgjøret</a></li></ul></li><li><a href="#kapittel-4" data-child-interval="§§ 14 – 17">Kapittel 4. Andre bestemmelser om fordeling</a><ul class="tocSubUl"><li><a href="#kapittel-4-paragraf-1">§ 14. Fordeling av renter, innfordringsutgifter/-inntekter, gebyrer mv.</a></li><li><a href="#kapittel-4-paragraf-2">§ 15. Innbetaling fra anonyme skattytere mv.</a></li><li><a href="#kapittel-4-paragraf-3">§ 16. Tilfeldige inntekter/tilfeldige utgifter</a></li><li><a href="#kapittel-4-paragraf-4">§ 17. Herreløse skatte- og ansvarsbeløp</a></li></ul></li><li><a href="#kapittel-5" data-child-interval="§ 18">Kapittel 5. Ikrafttredelse mv.</a><ul class="tocSubUl"><li><a href="#kapittel-5-paragraf-1">§ 18. Ikrafttredelse mv.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2012-06-20-627" id="dokument"><h1>Forskrift om gjennomføringen av fordeling av skatt mv. mellom skattekreditorene</h1><section class="section" data-name="kap1" id="kapittel-1" data-lovdata-URL="SF/forskrift/2012-06-20-627/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2012-06-20-627/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-1-ledd-1">I denne forskrift betyr:</article><article class="numberedLegalP" data-numerator="1" id="kapittel-1-paragraf-1-nummer-1">1. <i>Personlig skattyter:</i> Skattyter som nevnt i <a href="lov/2005-06-17-67/§4-1">skattebetalingsloven § 4-1</a> første ledd bokstav b).</article><article class="numberedLegalP" data-numerator="2" id="kapittel-1-paragraf-1-nummer-2">2. <i>Upersonlig skattyter:</i> Skattyter som nevnt i <a href="lov/2005-06-17-67/§4-1">skattebetalingsloven § 4-1</a> første ledd bokstav a).</article><article class="numberedLegalP" data-numerator="3" id="kapittel-1-paragraf-1-nummer-3">3. <i>Fordelingstall:</i> Fastsatt prosentvis fordeling av skatt og trygdeavgift mellom skattekreditorene. Grunnlag for fastsettelsen er forventet beregnet skatt eller faktisk beregnet skatt for den enkelte kommune. Fordelingstall fastsettes kommunevis hver for seg for henholdsvis personlige skattytere og upersonlige skattytere for det enkelte inntektsår.</article><article class="numberedLegalP" data-numerator="4" id="kapittel-1-paragraf-1-nummer-4">4. <i>Skattekreditor:</i> Den som har krav på en andel av skatt og avgift som inngår i fellesinnkrevingen.</article><article class="numberedLegalP" data-numerator="5" id="kapittel-1-paragraf-1-nummer-5">5. <i>Skattekontoret</i>: Divisjon innkreving, avdeling regnskap.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2012-06-20-627/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Skattekreditorene</span></h3><article class="numberedLegalP" data-numerator="1" id="kapittel-1-paragraf-2-nummer-1">1. Skatt fra personlige skattytere skal fordeles mellom kommunen, fylkeskommunen, staten og folketrygden.</article><article class="numberedLegalP" data-numerator="2" id="kapittel-1-paragraf-2-nummer-2">2. Skatt fra upersonlige skattytere skal fordeles mellom kommunen, fylkeskommunen og staten.</article><article class="numberedLegalP" data-numerator="3" id="kapittel-1-paragraf-2-nummer-3">3. Renter, innfordringsutgifter/-inntekter, gebyrer mv. skal fordeles i samsvar med <a href="forskrift/2012-06-20-627/§14">§ 14</a>.</article><article class="changesToParent">Endret ved <a href="forskrift/2018-11-28-1778">forskrifter 28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article></section><section class="section" data-name="kap2" id="kapittel-2" data-lovdata-URL="SF/forskrift/2012-06-20-627/KAPITTEL_2"><h2>Kapittel 2. Alminnelige bestemmelser om fordelingen av skatt og trygdeavgift</h2><article class="legalArticle" data-lovdata-URL="SF/forskrift/2012-06-20-627/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Foreløpige og korrigerte fordelingstall for personlige skattytere</span></h3><article class="numberedLegalP" data-numerator="1" id="kapittel-2-paragraf-1-nummer-1">1. Ved inntektsårets begynnelse fastsetter skattekontoret foreløpige fordelingstall for inntektsåret på grunnlag av forhåndsberegning av skatter og avgifter for personlige skattytere i den enkelte kommune. Inntil nye foreløpige fordelingstall er fastsatt, benyttes foregående års foreløpige fordelingstall.</article><article class="numberedLegalP" data-numerator="2" id="kapittel-2-paragraf-1-nummer-2">2. I november året etter inntektsåret fastsetter skattekontoret korrigerte fordelingstall for personlige skattytere. Resultatet av skatteberegningen på tidspunktet for fastsettelsen skal legges til grunn.</article><article class="numberedLegalP" data-numerator="3" id="kapittel-2-paragraf-1-nummer-3">3. Ved fastsettelsen av grunnlaget for fordelingstallene skal kommunens andel reduseres med kommuneskatt som innenby(gd)sboende skattytere skal svare til andre kommuner og økes med kommuneskatt som skattytere bosatt i andre kommuner skal svare til vedkommende kommune. Motsatt korreksjon foretas av statens andel. Tilsvarende korreksjoner foretas vedrørende skatt til fylkeskommunen.</article><article class="numberedLegalP" data-numerator="4" id="kapittel-2-paragraf-1-nummer-4">4. Foreløpige og korrigerte fordelingstall til fylkeskommunen, folketrygden og staten fastsettes med en nøyaktighet på minst 2 desimaler. Kommunens fordelingstall utgjør differansen mellom 100,00 og summen av fylkeskommunens, statens og folketrygdens fordelingstall.</article><article class="numberedLegalP" data-numerator="5" id="kapittel-2-paragraf-1-nummer-5">5. Skattekontoret formidler resultatet av beregningen til kommunene og fylkeskommunene. Samtidig overføres resultatet elektronisk til den som drifter skatteregnskapene.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Endelige fordelingstall for personlige skattytere</span></h3><article class="numberedLegalP" data-numerator="1" id="kapittel-2-paragraf-2-nummer-1">1. Når to år er gått etter utløpet av inntektsåret, fastsetter skattekontoret endelige fordelingstall. Resultatet av skatteberegningen på tidspunktet for fastsettelsen legges til grunn. Kommune- og fylkesskatt til andre kommuner og fra andre kommuner behandles som beskrevet i <a href="forskrift/2012-06-20-627/§3">§ 3</a> nr. 3.</article><article class="numberedLegalP" data-numerator="2" id="kapittel-2-paragraf-2-nummer-2">2. Endelige fordelingstall til fylkeskommunen, folketrygden og staten fastsettes med en nøyaktighet på minst 2 desimaler. Kommunens fordelingstall utgjør differansen mellom 100,00 og summen av fylkeskommunens, statens og folketrygdens fordelingstall.</article><article class="numberedLegalP" data-numerator="3" id="kapittel-2-paragraf-2-nummer-3">3. Bestemmelsene i <a href="forskrift/2012-06-20-627/§3">§ 3</a> nr. 5 gjelder tilsvarende.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2012-06-20-627/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Foreløpige og korrigerte fordelingstall for upersonlige skattytere</span></h3><article class="numberedLegalP" data-numerator="1" id="kapittel-2-paragraf-3-nummer-1">1. I begynnelsen av året etter inntektsåret, vanligvis innen utgangen av januar, fastsetter skattekontoret foreløpige fordelingstall for vedkommende inntektsår til bruk ved fordeling av innbetalt skatt (inklusive rentetillegg på restskatt) fra upersonlige skattytere for samme inntektsår.</article><article class="numberedLegalP" data-numerator="2" id="kapittel-2-paragraf-3-nummer-2">2. Grunnlaget for fastsettelsen av fordelingstallene er sum beregnet skatt i vedkommende kommune for det foregående inntektsår.</article><article class="numberedLegalP" data-numerator="3" id="kapittel-2-paragraf-3-nummer-3">3. Hvis satsene i skattevedtakene for det aktuelle inntektsår er uendret i forhold til foregående inntektsår, kan skattekontoret bestemme at innbetalt skatt som nevnt i nr. 1 blir å fordele etter korrigerte fordelingstall fastsatt på grunnlag av skatteberegningen for det foregående inntektsår.</article><article class="numberedLegalP" data-numerator="4" id="kapittel-2-paragraf-3-nummer-4">4. I november året etter inntektsåret fastsetter skattekontoret korrigerte fordelingstall for upersonlige skattytere. Resultatet av skatteberegningen på tidspunktet for fastsettelsen skal legges til grunn.</article><article class="numberedLegalP" data-numerator="5" id="kapittel-2-paragraf-3-nummer-5">5. Foreløpige og korrigerte fordelingstall til kommunen, fylkeskommunen og staten fastsettes med en nøyaktighet på minst 2 desimaler. Kommunens fordelingstall utgjør differansen mellom 100,00 og summen av fylkeskommunens og statens fordelingstall.</article><article class="numberedLegalP" data-numerator="6" id="kapittel-2-paragraf-3-nummer-6">6. Bestemmelsene i <a href="forskrift/2012-06-20-627/§3">§ 3</a> nr. 5 gjelder tilsvarende.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Endelige fordelingstall for upersonlige skattytere</span></h3><article class="numberedLegalP" data-numerator="1" id="kapittel-2-paragraf-4-nummer-1">1. Når to år er gått etter utløpet av inntektsåret, fastsetter skattekontoret endelige fordelingstall for upersonlige skattytere. Resultatet av skatteberegningen på tidspunktet for fastsettelsen legges til grunn.</article><article class="numberedLegalP" data-numerator="2" id="kapittel-2-paragraf-4-nummer-2">2. Endelige fordelingstall til kommunen, fylkeskommunen og staten fastsettes med en nøyaktighet på minst 2 desimaler. Kommunens fordelingstall utgjør differansen mellom 100,00 og summen av fylkeskommunens og statens fordelingstall.</article><article class="numberedLegalP" data-numerator="3" id="kapittel-2-paragraf-4-nummer-3">3. Bestemmelsene i <a href="forskrift/2012-06-20-627/§3">§ 3</a> nr. 5 gjelder tilsvarende.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Endring av fordelingstall</span></h3><article class="numberedLegalP" data-numerator="1" id="kapittel-2-paragraf-5-nummer-1">1. Er det grunn til å anta at de foreløpige eller korrigerte fordelingstallene vil medføre en vesentlig forskyvning i forhold til hva som ventes beregnet av de forskjellige skattene mv. etter egne beregninger, kan kommunen fremme begrunnet forslag for skattekontoret om fastsettelse av nye foreløpige eller korrigerte fordelingstall.</article><article class="numberedLegalP" data-numerator="2" id="kapittel-2-paragraf-5-nummer-2">2. Blir forholdet mellom de forskjellige skattene mv. vesentlig forskjøvet gjennom endring av skatteberegningen eller av domstolene etter at endelige fordelingstall er fastsatt, kan det på samme måte fremmes forslag for skattekontoret om fastsettelse av nye endelige fordelingstall.</article><article class="numberedLegalP" data-numerator="3" id="kapittel-2-paragraf-5-nummer-3">3. Når vilkårene for endring som nevnt i nr. 1 eller nr. 2 er oppfylt, kan skattekontoret av eget tiltak fastsette nye fordelingstall.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Periodisk oppgjør med fordelinger</span></h3><article class="numberedLegalP" data-numerator="1" id="kapittel-2-paragraf-6-nummer-1">1. Skattekontoret foretar fordeling mellom skattekreditorene av skatte- og avgiftsbeløp som er innbetalt (og utbetalt) i løpet av den siste perioden. Det er de sist beregnede fordelingstallene for inntektsåret som skal benyttes. Dersom det i en regnskapsperiode er beregnet nye fordelingstall for et inntektsår, foretas det omberegning av det som tidligere er fordelt for vedkommende inntektsår, og resultatet avregnes mellom skattekreditorene.</article><article class="numberedLegalP" data-numerator="2" id="kapittel-2-paragraf-6-nummer-2">2. Periodisk oppgjør avgis til skatteetaten ved divisjon innkreving innen den 10. i måneden etter utløpet av perioden. Hvis denne fristdatoen faller på en lørdag, søndag, helligdag eller offentlig høytidsdag, er fristen den nærmest følgende virkedag. Kopi av periodisk oppgjør sendes kommunene og til fylkeskommunene.</article><article class="numberedLegalP" data-numerator="3" id="kapittel-2-paragraf-6-nummer-3">3. Når oppgjøret avgis, skal skattekontoret overføre kommunenes andel til kommunene, fylkeskommunens andel til fylkeskassereren, og statens og folketrygdens andel til inntektsregnskapet for skatt og folketrygd. Tilbakebetaling fra skattekreditorene til skatteregnskapet skal skje innen den 20. i måneden etter utløpet av perioden.</article><article class="changesToParent">Endret ved <a href="forskrift/2018-11-28-1778">forskrifter 28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forskudd på periodisk oppgjør</span></h3><article class="numberedLegalP" data-numerator="1" id="kapittel-2-paragraf-7-nummer-1">1. Det kan utbetales forskudd på periodisk oppgjør av beløp som i en måned er innbetalt av skatt mv. Ved forskuddsfordeling skal det gjøres fradrag for den marginen som skal holdes tilbake for den enkelte kommune på bankkonto for skatt, jf. <a href="forskrift/2012-06-20-627/§12">§ 12</a>.</article><article class="numberedLegalP" data-numerator="2" id="kapittel-2-paragraf-7-nummer-2">2. Forskuddet fordeles mellom skattekreditorene etter gjeldende fordelingstall for de skattearter og inntektsår det foretas forskuddsfordeling for. Ved forskuddsfordeling skal fordelte beløp overføres til kommunen og fylkeskommunen, jf. <a href="forskrift/2012-06-20-627/§8">§ 8</a> nr. 3. Det utbetales ikke forskudd til staten og folketrygden. Samlet oppgjør til staten og folketrygden foretas i forbindelse med periodeavslutning, i samsvar med frister i <a href="forskrift/2012-06-20-627/§8">§ 8</a>.</article><article class="changesToParent">Endret ved <a href="forskrift/2018-11-28-1778">forskrifter 28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fordeling av inn- og utbetalinger for eldre år</span></h3><article class="numberedLegalP" data-numerator="1" id="kapittel-2-paragraf-8-nummer-1">1. Innbetalinger (og utbetalinger) vedrørende personlige skattytere for tidligere inntektsår enn 2001, skal fordeles mellom skattekreditorene på grunnlag av fordelingstall for inntektsåret 2001. For upersonlige skattytere skal innbetalinger (og utbetalinger) for tidligere inntektsår enn 2002 fordeles på grunnlag av fordelingstall for 2002.</article><article class="numberedLegalP" data-numerator="2" id="kapittel-2-paragraf-8-nummer-2">2. Dersom fordelingsmåten har medført en vesentlig skjevhet i fordelingen mellom skattekreditorene, kan kommunen søke skattekontoret om å benytte de endelige fordelingstallene for det inntektsåret restansen gjelder.</article><article class="numberedLegalP" data-numerator="3" id="kapittel-2-paragraf-8-nummer-3">3. Dersom endringer i beregnet skatt for en skattyter får virkning i flere kommuner, kan Skattedirektoratet, når det foreligger sterke administrative hensyn, i særlige tilfeller fravike den fordeling som følger av nr. 1 og bestemme at oppgjøret skal belastes staten.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a>, <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fordeling av skatt mv. til staten</span></h3><article class="legalP" id="kapittel-2-paragraf-9-ledd-1">Skattekontoret beregner også fordelingstall til bruk ved fordelingen av skatt mv. til staten. Fordelingstallene omfatter trinnskatt mv. og fellesskatt. Skattekontoret overfører resultatet av beregningen elektronisk til den som drifter skatteregnskapene, jf. <a href="forskrift/2012-06-20-627/§3">§ 3</a> nr. 5 siste punktum.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019).</article></article></section><section class="section" data-name="kap3" id="kapittel-3" data-lovdata-URL="SF/forskrift/2012-06-20-627/KAPITTEL_3"><h2>Kapittel 3. Marginavsetning</h2><article class="legalArticle" data-lovdata-URL="SF/forskrift/2012-06-20-627/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakeholdt margin på bankkonto for skatt</span></h3><article class="numberedLegalP" data-numerator="1" id="kapittel-3-paragraf-1-nummer-1">1. Ved hvert periodiske oppgjør i inntektsåret og de seks første månedene i året etter inntektsåret skal det holdes tilbake en bestemt prosent av innbetalt forskuddstrekk og forskuddsskatt som margin. Slik margin skal tilbakeholdes på bankkonto for skatt. Marginen skal nyttes til oppgjør med skattytere som får overskytende forskudd ved avregninger som gjennomføres før fordeling av gjenstående margin for vedkommende inntektsår foretas etter <a href="forskrift/2012-06-20-627/§13">§ 13</a> nr. 2.</article><article class="numberedLegalP" data-numerator="2" id="kapittel-3-paragraf-1-nummer-2">2. Marginprosenten fastsettes av skattekontoret. Prosenten bør ikke overstige 14 prosent. Grunnlaget for forslaget skal være forholdet mellom overskytende forskudd og totalt beregnet skatt for personlige skattytere i kommunen for de tre nærmest foregående skattefastsettingsårene.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Marginoppgjøret</span></h3><article class="numberedLegalP" data-numerator="1" id="kapittel-3-paragraf-2-nummer-1">1. Dersom innestående margin ikke er tilstrekkelig til dekning av oppgjør etter avregning, belastes skattekreditorene løpende for det manglende beløpet.</article><article class="numberedLegalP" data-numerator="2" id="kapittel-3-paragraf-2-nummer-2">2. Eventuell rest av den tilbakeholdte margin (jf. <a href="forskrift/2012-06-20-627/§12">§ 12</a>) ved utgangen av oktober i skattefastsettingsåret skal fordeles mellom skattekreditorene i månedsoppgjøret for november i samme år.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article></section><section class="section" data-name="kap4" id="kapittel-4" data-lovdata-URL="SF/forskrift/2012-06-20-627/KAPITTEL_4"><h2>Kapittel 4. Andre bestemmelser om fordeling</h2><article class="legalArticle" data-lovdata-URL="SF/forskrift/2012-06-20-627/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Fordeling av renter, innfordringsutgifter/-inntekter, gebyrer mv.</span></h3><article class="numberedLegalP" data-numerator="1" id="kapittel-4-paragraf-1-nummer-1">1. Renter fordeles mellom skattekreditorene ved hvert periodiske oppgjør på grunnlag av den gjeldende fordeling for den hovedstol som rentene vedrører.</article><article class="numberedLegalP" data-numerator="2" id="kapittel-4-paragraf-1-nummer-2">2. Innfordringsutgifter og gebyrer belastes staten. Innfordringsinntekter og betalte gebyrer godskrives staten.</article><article class="numberedLegalP" data-numerator="3" id="kapittel-4-paragraf-1-nummer-3">3. De utgifter som det offentlige pådrar seg ved rettslig prøving av skattekrav mv. etter reglene i <a href="lov/2005-06-17-67/§17-1">skattebetalingsloven § 17-1</a> og <a href="lov/2016-05-27-14/§15-1">skatteforvaltningsloven § 15-1</a>, skal fordeles som innfordringsutgifter. Tilsvarende gjelder for utgifter som det offentlige pådrar seg ved prejudisiell prøving av skattekrav i saker etter <a href="lov/2016-05-27-14/§14-12">skatteforvaltningsloven § 14-12</a>, <a href="lov/1981-05-22-25/§427">straffeprosessloven § 427</a> og <a href="lov/1981-05-22-25/§428">§ 428</a>, og i sivile erstatningskrav mot medvirkere. Tilkjente saksomkostninger fordeles som innfordringsinntekter.</article><article class="changesToParent">Endret ved forskrifter <a href="forskrift/2017-01-19-47">19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020), <a href="forskrift/2020-12-07-2636">7 des 2020 nr. 2636</a>, <a href="forskrift/2020-10-27-2157">27 okt 2020 nr. 2157</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2012-06-20-627/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Innbetaling fra anonyme skattytere mv.</span></h3><article class="legalP" id="kapittel-4-paragraf-2-ledd-1">Innbetaling fra anonyme skattytere bokføres til inntekt i skatteregnskapet og fordeles til staten. Innbetaling fra kjent skattyter som ukrevet foretar innbetaling, når skattemyndigheten ikke fastsetter en skatteforpliktelse, bokføres til inntekt i skatteregnskapet i den kommune hvor innbetaler anses skattemessig bosatt. Innbetalingen fordeles etter de foreløpige fordelingstallene for personlige skattytere for inneværende inntektsår, jf. <a href="forskrift/2012-06-20-627/§3">§ 3</a> nr. 1.</article><article class="changesToParent">Endret ved <a href="forskrift/2017-01-19-47">forskrifter 19 jan 2017 nr. 47</a>, <a href="forskrift/2018-11-28-1778">28 nov 2018 nr. 1778</a> (i kraft 1 jan 2019), <a href="forskrift/2020-10-27-2157">27 okt 2020 nr. 2157</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2012-06-20-627/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilfeldige inntekter/tilfeldige utgifter</span></h3><article class="legalP" id="kapittel-4-paragraf-3-ledd-1">Inntekts- og utgiftsføring av beløp i henhold til <a href="forskrift/2007-12-21-1766/§10-4-3">skattebetalingsforskriften § 10-4-3</a> fordeles etter gjeldende fordelingstall for personlige skattytere for det inntektsåret kravet eller innbetalingen vedrører.</article><article class="changesToParent">Endret ved <a href="forskrift/2018-11-28-1778">forskrift 28 nov 2018 nr. 1778</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2012-06-20-627/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Herreløse skatte- og ansvarsbeløp</span></h3><article class="legalP" id="kapittel-4-paragraf-4-ledd-1">Uidentifiserbare innbetalinger, skattetrekk som ikke kan fordeles samt utbetalinger som ikke kan gjennomføres på grunn av ukjent adresse mv., skal 3 år etter utløpet av det regnskapsår beløpet oppstod, fordeles til staten.</article></article></section><section class="section" data-name="kap5" id="kapittel-5" data-lovdata-URL="SF/forskrift/2012-06-20-627/KAPITTEL_5"><h2>Kapittel 5. Ikrafttredelse mv.</h2><article class="legalArticle" data-lovdata-URL="SF/forskrift/2012-06-20-627/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse mv.</span></h3><article class="legalP" id="kapittel-5-paragraf-1-ledd-1">Forskriften trer i kraft straks. Fra samme tidspunkt oppheves <a href="forskrift/2008-12-18-1432">forskrift 18. desember 2008 nr. 1432</a> om gjennomføringen av fordeling av skatt mv. mellom skattekreditorene.</article></article></section></main></body></html>