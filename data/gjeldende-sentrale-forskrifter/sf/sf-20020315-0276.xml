<!DOCTYPE html><html lang="no"><head><title>Forskrift om registrering og krav til innførsel og omsetning av radio-, teleterminal- og nettutstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-03-15-276</dd><dt class="dokid">DokumentID</dt><dd class="dokid">SF/forskrift/2002-03-15-276</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk (DIA), Nasjonal kommunikasjonsmyndighet (Nkom)</li></ul></dd><dt class="publishedIn">Publisert i</dt><dd class="publishedIn">I 2002 hefte 3</dd><dt class="dateInForce">I kraft fra</dt><dd class="dateInForce">2002-04-02</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3423">forskrift/2024-12-20-3423</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1996-03-08-264">forskrift/1996-03-08-264</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-06-23-39/§4-6">lov/1995-06-23-39/§4-6</a></li><li><a href="lov/1995-06-23-39/§7-1">lov/1995-06-23-39/§7-1</a></li><li><a href="forskrift/2001-08-31-949">forskrift/2001-08-31-949</a></li><li><a href="lov/2003-07-04-83/§1-4">lov/2003-07-04-83/§1-4</a></li><li><a href="lov/2003-07-04-83/§8-1">lov/2003-07-04-83/§8-1</a></li><li><a href="lov/2003-07-04-83/§13-2">lov/2003-07-04-83/§13-2</a></li><li><a href="forskrift/2013-06-14-619">forskrift/2013-06-14-619</a></li><li><a href="lov/2024-12-13-76/§1-4">lov/2024-12-13-76/§1-4</a></li><li><a href="lov/2024-12-13-76/§13-1">lov/2024-12-13-76/§13-1</a></li><li><a href="forskrift/2024-12-20-3413">forskrift/2024-12-20-3413</a></li></ul></dd><dt class="dateOfPublication">Kunngjort</dt><dd class="dateOfPublication">2002-03-22</dd><dt class="lastupdated">Rettet</dt><dd class="lastupdated">2024-01-04 (departementstilhørighet)</dd><dt class="titleShort">Korttittel</dt><dd class="titleShort">Forskrift om registrering av teleutstyr mv.</dd><dt class="title">Tittel</dt><dd class="title">Forskrift om registrering og krav til innførsel og omsetning av radio-, teleterminal- og nettutstyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Post- og teletilsynet 15. mars 2002 med hjemmel i <a href="lov/1995-06-23-39">lov av 23. juni 1995 nr. 39</a> om telekommunikasjon (teleloven) <a href="lov/1995-06-23-39/§4-6">§ 4-6</a> og <a href="lov/1995-06-23-39/§7-1">§ 7-1</a>, jf. <a href="forskrift/2001-08-31-949">kgl.res. av 31. august 2001 nr. 949</a> del I punkt 2. <br /><strong>Tilføyd hjemmel:</strong> Delegering <a href="forskrift/2013-06-14-619">14. juni 2013 nr. 619</a>. <a href="lov/2024-12-13-76/§1-4">Lov 13. desember 2024 nr. 76 om elektronisk kommunikasjon (ekomloven) § 1-4</a> og <a href="lov/2024-12-13-76/§13-1">§ 13-1</a> jf <a href="forskrift/2024-12-20-3413">delegeringsvedtak 20. desember 2024 nr. 3413</a>.  <br /><strong>Endret</strong> ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2016-04-15-378">15 april 2016 nr. 378</a>, <a href="forskrift/2016-04-15-379">15 april 2016 nr. 379</a>, <a href="forskrift/2016-04-15-377">15 april 2016 nr. 377</a>, <a href="forskrift/2016-09-29-1161">29 sep 2016 nr. 1161</a>, <a href="forskrift/2019-05-03-560">3 mai 2019 nr. 560</a> (departementsendring),  <a href="forskrift/2024-12-20-3423">20 des 2024 nr. 3423</a> (i kraft 1 jan 2025). <br /><strong>Rettelser:</strong> 05.06.2014 (hjemmel), 04.01.2024 (departementstilhørighet).</dd><dt class="refid">RefID</dt><dd class="refid">forskrift/2002-03-15-276</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om registrering og krav til innførsel og omsetning av radio-, teleterminal- og nettutstyr</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Registreringsplikt for leverandør og radioforhandler</a></li><li><a href="#paragraf-5">§ 4a. Unntak fra registreringsplikt for utstyr som ikke skal omsettes</a></li><li><a href="#paragraf-6">§ 5. Rettigheter og krav til leverandør</a></li><li><a href="#paragraf-7">§ 6. Krav til radioforhandlere</a></li><li><a href="#paragraf-8">§ 7. Tilsyn</a></li><li><a href="#paragraf-9">§ 8. Gebyr</a></li><li><a href="#paragraf-10">§ 9. Sanksjoner</a></li><li><a href="#paragraf-11">§ 10. Straff, beslag og inndragning</a></li><li><a href="#paragraf-12">§ 11. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2002-03-15-276" id="dokument"><h1>Forskrift om registrering og krav til innførsel og omsetning av radio-, teleterminal- og nettutstyr</h1><article class="legalArticle" data-lovdata-URL="SF/forskrift/2002-03-15-276/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">å gi adgang til å innføre utstyr som ikke har utstyrstillatelse fra myndigheten,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">å gi adgang til å innføre utstyr som ikke tilfredsstiller gjeldende krav etter <ul class="defaultList"><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-1"><article class="legalP" id="paragraf-1-ledd-1-punkt-2-ledd-1-punkt-1-ledd-1"><a href="forskrift/2016-04-15-377">forskrift 15. april 2016 nr. 377</a> om EØS-krav til radioutstyr,</article></article></li><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-2"><article class="legalP" id="paragraf-1-ledd-1-punkt-2-ledd-1-punkt-2-ledd-1"><a href="forskrift/2016-09-29-1161">forskrift 29. september 2016 nr. 1161</a> om EØS-krav til maritimt radioutstyr</article></article></li><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-3"><article class="legalP" id="paragraf-1-ledd-1-punkt-2-ledd-1-punkt-3-ledd-1"><a href="forskrift/2016-04-15-378">forskrift 15. april 2016 nr. 378</a> om EØS-krav til elektromagnetisk kompatibilitet (EMC) for utstyr til elektronisk kommunikasjon,</article></article></li><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-4"><article class="legalP" id="paragraf-1-ledd-1-punkt-2-ledd-1-punkt-4-ledd-1"><a href="forskrift/2016-04-15-379">forskrift 15. april 2016 nr. 379</a> om EØS-krav til sikkerhet for utstyr til elektronisk kommunikasjon eller</article></article></li><li data-name="-" value="0"><article class="listArticle" id="paragraf-1-ledd-1-punkt-2-ledd-1-punkt-5"><article class="legalP" id="paragraf-1-ledd-1-punkt-2-ledd-1-punkt-5-ledd-1"><a href="forskrift/2001-12-21-1612">forskrift 21. desember 2001 nr. 1612</a> om tillatelse for radioutstyr i norskregistrert luftfartøy (aeromobil forskrift),</article></article></li></ul></article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">å lette tilsynet med innførsel og omsetting av radio-, teleterminal- og nettutstyr og</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">å sikre at leverandører, radioforhandlere og brukere får nødvendig informasjon.</article></article></li></ol></article><article class="changesToParent">Endret ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2016-04-15-378">15 april 2016 nr. 378</a> (i kraft 20 april 2016), <a href="forskrift/2016-04-15-379">15 april 2016 nr. 379</a> (i kraft 20 april 2016), <a href="forskrift/2016-04-15-377">15 april 2016 nr. 377</a> (i kraft 13 juni 2016), <a href="forskrift/2016-09-29-1161">29 sep 2016 nr. 1161</a>.</article></article><article class="legalArticle" data-lovdata-URL="SF/forskrift/2002-03-15-276/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder krav om registrering for leverandører og radioforhandlere og krav ved innførsel og omsetning av radio-, teleterminal- og nettutstyr.</article><article class="changesToParent">Endret ved <a href="forskrift/2007-09-06-1027">forskrift 6 sep 2007 nr. 1027</a>.</article></article><article class="legalArticle" data-lovdata-URL="SF/forskrift/2002-03-15-276/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften menes med<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>elektronisk kommunikasjonsnett:</i> system for elektronisk kommunikasjon der radioutstyr, svitsjer, annet koplings- og dirigeringsutstyr, tilhørende utstyr eller funksjoner inngår.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>radioutstyr:</i> produkt, eller deler av produkt som tilsiktet utstråler eller mottar elektromagnetiske bølger overført i fritt rom med unntak av utstyr som bare mottar analoge kringkastingsprogram.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>teleterminalutstyr:</i> produkt eller deler av produkt som kan nyttes til elektronisk kommunikasjon og som er beregnet for direkte eller indirekte tilknytning til grensesnitt i elektronisk kommunikasjonsnett.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>nettutstyr:</i> produkt eller deler av produkt som kan nyttes til elektronisk kommunikasjon og som inngår som en integrert del av elektronisk kommunikasjonsnett.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>leverandør:</i> den som driver virksomhet for å innføre eller produsere radio-, teleterminal- og nettutstyr for å omsette eller på annen måte overlate det til andre.</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>radioforhandler:</i> den som driver virksomhet for å omsette eller på annen måte overlate til andre radioutstyr som krever tillatelse til bruk av frekvenser.</article></article></li></ol></article><article class="changesToParent">Endret ved <a href="forskrift/2007-09-06-1027">forskrift 6 sep 2007 nr. 1027</a>.</article></article><article class="legalArticle" data-lovdata-URL="SF/forskrift/2002-03-15-276/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registreringsplikt for leverandør og radioforhandler</span></h2><article class="legalP" id="paragraf-4-ledd-1">Leverandør og radioforhandler skal registrere seg hos Nasjonal kommunikasjonsmyndighet. Leverandør behøver ikke å registrere seg som radioforhandler.</article><article class="legalP" id="paragraf-4-ledd-2">Registreringen skal inneholde opplysninger om virksomhetens navn, adresse, e-postadresse, telefonnummer, foretaksnummer, kontaktperson og hvilke kategorier utstyr virksomheten skal innføre og omsette. Opplysningene gis på fastsatt skjema.</article><article class="legalP" id="paragraf-4-ledd-3">Endringer i de opplyste forhold og opphør av virksomheten skal straks meldes til Nasjonal kommunikasjonsmyndighet.</article><article class="changesToParent">Endret ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-03-15-276/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Unntak fra registreringsplikt for utstyr som ikke skal omsettes</span></h2><article class="legalP" id="paragraf-5-ledd-1">Det kreves ikke registrering for å innføre utstyr som har tillatelse fra myndigheten eller tilfredsstiller gjeldende krav etter <a href="forskrift/2016-04-15-377">forskrift 15. april 2016 nr. 377</a> om EØS-krav til radioutstyr, forskrift om maritimt radioutstyr, <a href="forskrift/2016-04-15-378">forskrift 15. april 2016 nr. 378</a> om EØS-krav til elektromagnetisk kompatibilitet (EMC) for utstyr til elektronisk kommunikasjon, <a href="forskrift/2016-04-15-379">forskrift 15. april 2016 nr. 379</a> om EØS-krav til sikkerhet for utstyr til elektronisk kommunikasjon eller aeromobil forskrift, dersom det ikke omsettes eller overlates til andre.</article><article class="changesToParent">Tilføyd ved <a href="forskrift/2007-09-06-1027">forskrift 6 sep 2007 nr. 1027</a>, endret ved <a href="forskrift/2016-04-15-378">forskrifter 15 april 2016 nr. 378</a> (i kraft 20 april 2016), <a href="forskrift/2016-04-15-379">15 april 2016 nr. 379</a> (i kraft 20 april 2016), <a href="forskrift/2016-04-15-377">15 april 2016 nr. 377</a> (i kraft 13 juni 2016).</article></article><article class="legalArticle" data-lovdata-URL="SF/forskrift/2002-03-15-276/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rettigheter og krav til leverandør</span></h2><article class="legalP" id="paragraf-6-ledd-1">Leverandør kan innføre radio-, teleterminal- og nettutstyr selv om utstyret ikke tilfredsstiller alle gjeldende krav.</article><article class="legalP" id="paragraf-6-ledd-2">Før leverandør omsetter eller på annen måte overlater til andre radio-, teleterminal- og nettutstyr, skal utstyret ha tillatelse fra myndigheten eller tilfredsstille gjeldende krav etter <a href="forskrift/2016-04-15-377">forskrift 15. april 2016 nr. 377</a> om EØS-krav til radioutstyr, forskrift om maritimt radioutstyr, <a href="forskrift/2016-04-15-378">forskrift 15. april 2016 nr. 378</a> om EØS-krav til elektromagnetisk kompatibilitet (EMC) for utstyr til elektronisk kommunikasjon, <a href="forskrift/2016-04-15-379">forskrift 15. april 2016 nr. 379</a> om EØS-krav til sikkerhet for utstyr til elektronisk kommunikasjon eller aeromobil forskrift.</article><article class="legalP" id="paragraf-6-ledd-3">Leverandør som omsetter eller på annen måte overlater radioutstyr til andre skal ha kunnskap om de regler som gjelder for radioutstyr som omsettes, kjenne utstyrets virkemåte og gi veiledning om dette. For å demonstrere radioutstyr skal leverandør ha tillatelse til bruk av frekvenser og operatørsertifikat dersom det kreves.</article><article class="legalP" id="paragraf-6-ledd-4">Før leverandør omsetter eller på annen måte overlater til andre radioutstyr som skal ha tillatelse til bruk av frekvenser, skal leverandøren gi brukerveiledning og informere om tillatt frekvensbruk og nødvendige sertifikater.</article><article class="legalP" id="paragraf-6-ledd-5">Leverandør kan uten hensyn til kravene i annet ledd overlate til statlig organ utstyr som bare kan brukes for å ivareta rikets eller annen offentlig sikkerhet, bare brukes av Forsvaret eller bare brukes for statens tiltak på det strafferettslige området.</article><article class="changesToParent">Endret ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2016-04-15-378">15 april 2016 nr. 378</a> (i kraft 20 april 2016), <a href="forskrift/2016-04-15-379">15 april 2016 nr. 379</a> (i kraft 20 april 2016), <a href="forskrift/2016-04-15-377">15 april 2016 nr. 377</a> (i kraft 13 juni 2016).</article></article><article class="legalArticle" data-lovdata-URL="SF/forskrift/2002-03-15-276/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til radioforhandlere</span></h2><article class="legalP" id="paragraf-7-ledd-1">Før radioforhandler omsetter eller på annen måte overlater radio-, teleterminal- og nettutstyr til andre, skal utstyret ha tillatelse fra myndigheten eller tilfredsstille gjeldende krav etter <a href="forskrift/2016-04-15-377">forskrift 15. april 2016 nr. 377</a> om EØS-krav til radioutstyr, forskrift om maritimt radioutstyr, <a href="forskrift/2016-04-15-378">forskrift 15. april 2016 nr. 378</a> om EØS-krav til elektromagnetisk kompatibilitet (EMC) for utstyr til elektronisk kommunikasjon, <a href="forskrift/2016-04-15-379">forskrift 15. april 2016 nr. 379</a> om EØS-krav til sikkerhet for utstyr til elektronisk kommunikasjon eller aeromobil forskrift.</article><article class="legalP" id="paragraf-7-ledd-2">Radioforhandler skal ha kunnskap om de regler som gjelder for radioutstyr som omsettes, kjenne utstyrets virkemåte og gi veiledning om dette. For å demonstrere radioutstyr, skal radioforhandler ha tillatelse til bruk av frekvenser og operatørsertifikat dersom det kreves.</article><article class="legalP" id="paragraf-7-ledd-3">Før radioforhandler overlater til andre radioutstyr som skal ha tillatelse til bruk av frekvenser, skal leverandøren gi brukerveiledning og informere om tillatt frekvensbruk og nødvendige sertifikater.</article><article class="legalP" id="paragraf-7-ledd-4">Radioforhandler kan uten hensyn til kravene i første ledd overlate til statlig organ radioutstyr som bare kan brukes for å ivareta rikets eller annen offentlig sikkerhet, bare brukes av Forsvaret eller bare brukes for statens tiltak på det strafferettslige området.</article><article class="changesToParent">Endret ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2016-04-15-378">15 april 2016 nr. 378</a> (i kraft 20 april 2016), <a href="forskrift/2016-04-15-379">15 april 2016 nr. 379</a> (i kraft 20 april 2016), <a href="forskrift/2016-04-15-377">15 april 2016 nr. 377</a> (i kraft 13 juni 2016).</article></article><article class="legalArticle" data-lovdata-URL="SF/forskrift/2002-03-15-276/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn</span></h2><article class="legalP" id="paragraf-8-ledd-1">Nasjonal kommunikasjonsmyndighet fører tilsyn med at bestemmelsene i forskriften eller vedtak fastsatt med hjemmel i forskriften blir oppfylt.</article><article class="legalP" id="paragraf-8-ledd-2">Som ledd i tilsynet kan Nasjonal kommunikasjonsmyndighet eller den som bistår Nasjonal kommunikasjonsmyndighet, gjennomføre kontroll hos leverandør, radioforhandler og bruker. Det kan gjennomføres stikkprøver, utføres målinger eller annen kontroll av utstyret. Dersom det er nødvendig, kan utstyret tas med for nærmere kontroll.</article><article class="legalP" id="paragraf-8-ledd-3">Den som blir kontrollert plikter å gi tilsynet uhindret adgang til virksomheten, lokaler, utstyr, oppgaver over omsatt utstyr o.l. og medvirke til gjennomføringen av kontrollen, jf. <a href="lov/2024-12-13-76/kap15">lov 13. desember 2024 nr. 76 om elektronisk kommunikasjon (ekomloven) kapittel 15</a>.</article><article class="legalP" id="paragraf-8-ledd-4">Nødvendige opplysninger og dokumentasjon skal utleveres, jf. <a href="lov/2024-12-13-76/§15-3">ekomloven § 15-3</a>.</article><article class="changesToParent">Endret ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-03-15-276/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Gebyr</span></h2><article class="legalP" id="paragraf-9-ledd-1">Registrert leverandør og radioforhandler betaler årlig gebyr etter gjeldende forskrift om gebyr til Nasjonal kommunikasjonsmyndighet.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-03-15-276/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sanksjoner</span></h2><article class="legalP" id="paragraf-10-ledd-1">Ved brudd på pliktene etter forskriften kan Nasjonal Kommunikasjonsmyndighet gjennomføre sanksjoner etter <a href="lov/2024-12-13-76/kap15">ekomloven kapittel 15</a> og fastsette tvangsmulkt etter <a href="lov/2024-12-13-76/§15-11">ekomloven § 15-11</a>.</article><article class="changesToParent">Endret ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-03-15-276/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff, beslag og inndragning</span></h2><article class="legalP" id="paragraf-11-ledd-1">Brudd på forskriften er straffbart etter <a href="lov/2024-12-13-76/§15-14">ekomloven § 15-14</a> og kan medføre beslag av utstyr etter <a href="lov/1981-05-22-25">straffeprosessloven</a> og inndragning etter <a href="lov/2005-05-20-28">straffeloven</a>.</article><article class="changesToParent">Endret ved <a href="forskrift/2007-09-06-1027">forskrifter 6 sep 2007 nr. 1027</a>, <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-03-15-276/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-12-ledd-1">Forskriften trer i kraft 2. april 2002.</article><article class="legalP" id="paragraf-12-ledd-2">Fra samme dato oppheves <a href="forskrift/1996-03-08-264">forskrift av 8. mars 1996 nr. 264</a> om markedsføring, distribusjon og kontroll av tele- og radioutstyr, samt registrering av teleutstyrsleverandør og radioforhandler.</article></article></main></body></html>