<!DOCTYPE html><html lang="no"><head><title>Forskrift om tilskudd til tiltak mot marin forsøpling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-05-1812</dd><dt class="dokid">DokumentID</dt><dd class="dokid">SF/forskrift/2018-12-05-1812</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-06-693">forskrift/2024-02-06-693</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2018-12-07 14:20</dd><dt class="lastupdated">Rettet</dt><dd class="lastupdated">2022-01-01 (tegnsetting i lister tilpasset universell utforming)</dd><dt class="title">Tittel</dt><dd class="title">Forskrift om tilskudd til tiltak mot marin forsøpling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 5. desember 2018 med hjemmel i Stortingets årlige budsjettvedtak. <br /> <strong>Endret</strong> ved forskrifter <a href="forskrift/2020-01-13-43">13 jan 2020 nr. 43</a>, <a href="forskrift/2021-12-03-3478">3 des 2021 nr. 3478</a> (i kraft 1 jan 2022), <a href="forskrift/2024-02-06-693">6 feb 2024 nr. 693</a>. <br /> <strong>Rettelser:</strong> 01.01.2022 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2018-12-05-1812</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til tiltak mot marin forsøpling</a><ul class="tocSubUl"><li><a href="#paragraf-1">§ 1. Formålet med ordningen</a></li><li><a href="#paragraf-2">§ 2. Målgruppe</a></li><li><a href="#paragraf-3">§ 3. Tildelingskriterier</a></li><li><a href="#paragraf-4">§ 4. Krav til søknaden</a></li><li><a href="#paragraf-5">§ 5. Krav til rapportering</a></li><li><a href="#paragraf-6">§ 6. Omgjøring og tilbakebetaling</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-12-05-1812" id="dokument"><h1>Forskrift om tilskudd til tiltak mot marin forsøpling</h1><article class="legalArticle" data-lovdata-URL="SF/forskrift/2018-12-05-1812/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Tilskuddsordningen skal bidra til gjennomføring av tiltak for å redusere marin forsøpling i Norge, både opprydding og forebyggende tiltak. Hovedmålet med ordningen er opprydding i strandsonen. Det kan også gis tilskudd til tilsvarende tiltak langs eller ved elver, vann og innsjøer.</article><article class="legalP" id="paragraf-1-ledd-2">Sjø/havbunn frem til marbakken, eller til 5 m dyp, regnes også som strandsonen. I særskilte tilfeller kan det også gis støtte til rydding ned til større dyp.</article></article><article class="legalArticle" data-lovdata-URL="SF/forskrift/2018-12-05-1812/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" id="paragraf-2-ledd-1">Tilskudd fra ordningen kan tildeles frivillige og ideelle organisasjoner og stiftelser registrert i Enhetsregisteret. Tilskudd kan også tildeles private bedrifter, og selvstendige kommunale og interkommunale selskaper og samarbeidsorganer, slik som avfallsselskap og friluftsråd.</article></article><article class="legalArticle" data-lovdata-URL="SF/forskrift/2018-12-05-1812/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tildelingskriterier</span></h2><article class="legalP" id="paragraf-3-ledd-1">Følgende tiltak kan støttes:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Opprydding av marin forsøpling, og koordinering av slike prosjekter og</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Prosjekter med hensikt å forebygge marin forsøpling.</article></article></li></ol></article><article class="legalP" id="paragraf-3-ledd-2">Tiltaket skal videre oppfylle følgende tildelingskriterier:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Tiltaket skal bidra til å redusere marin forsøpling,</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Tiltaket skal skje i norske områder, inkludert Svalbard,</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Prinsippet om at forurenser betaler skal ligge til grunn,</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Søker og deltakere i prosjektet skal bidra med egeninnsats og</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">Søker må ha tilstrekkelig kompetanse til å gjennomføre tiltaket.</article></article></li></ol></article><article class="legalP" id="paragraf-3-ledd-3">Årlige satsingsområder og prioriteringer for tilskuddsordningen kunngjøres i utlysningen.</article><article class="changesToParent">Endret ved <a href="forskrift/2020-01-13-43">forskrift 13 jan 2020 nr. 43</a>.</article></article><article class="legalArticle" data-lovdata-URL="SF/forskrift/2018-12-05-1812/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknaden</span></h2><article class="legalP" id="paragraf-4-ledd-1">Søknad om tilskudd skal sendes til Miljødirektoratet gjennom Miljødirektoratets elektroniske søknadssenter innen søknadsfristen, som blir kunngjort på Miljødirektoratets nettsider. Miljødirektoratet kan be om utfyllende opplysninger som er nødvendige for å behandle søknaden.</article><article class="changesToParent">Endret ved forskrifter <a href="forskrift/2021-12-03-3478">3 des 2021 nr. 3478</a> (i kraft 1 jan 2022), <a href="forskrift/2024-02-06-693">6 feb 2024 nr. 693</a>.</article></article><article class="legalArticle" data-lovdata-URL="SF/forskrift/2018-12-05-1812/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til rapportering</span></h2><article class="legalP" id="paragraf-5-ledd-1">Mottaker av tilskudd skal levere sluttrapport og sluttregnskap til Miljødirektoratet gjennom Miljødirektoratets elektroniske søknadssenter innen fristen fastsatt i tildelingsvedtaket. Miljødirektoratet kan fastsette nærmere krav til rapporteringen i tildelingsvedtaket.</article><article class="changesToParent">Endret ved forskrifter <a href="forskrift/2021-12-03-3478">3 des 2021 nr. 3478</a> (i kraft 1 jan 2022), <a href="forskrift/2024-02-06-693">6 feb 2024 nr. 693</a>.</article></article><article class="legalArticle" data-lovdata-URL="SF/forskrift/2018-12-05-1812/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-6-ledd-1">Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="SF/forskrift/2018-12-05-1812/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2019.</article></article></main></body></html>