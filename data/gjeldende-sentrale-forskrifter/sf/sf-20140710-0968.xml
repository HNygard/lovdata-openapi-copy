<!DOCTYPE html><html lang="no"><head><title>Forskrift om overtredelsesgebyr og tvangsmulkt etter folketrygdloven § 25-3 ved brudd på opplysningsplikten til Arbeidsgiver- og arbeidstakerregisteret mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-07-10-968</dd><dt class="dokid">DokumentID</dt><dd class="dokid">SF/forskrift/2014-07-10-968</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 2014 hefte 10</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-21-3148">forskrift/2020-12-21-3148</a> fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-06-29-699">forskrift/2000-06-29-699</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§25-3">lov/1997-02-28-19/§25-3</a></li></ul></dd><dt class="dateOfPublication">Kunngjort</dt><dd class="dateOfPublication">2014-07-11 15:25</dd><dt class="titleShort">Korttittel</dt><dd class="titleShort">Forskrift om overtredelsesgebyr og tvangsmulkt etter ftrl. § 25-3</dd><dt class="title">Tittel</dt><dd class="title">Forskrift om overtredelsesgebyr og tvangsmulkt etter folketrygdloven § 25-3 ved brudd på opplysningsplikten til Arbeidsgiver- og arbeidstakerregisteret mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 10. juli 2014 med hjemmel i <a href="lov/1997-02-28-19">lov av 28. februar 1997 nr. 19</a> om folketrygd (folketrygdloven) <a href="lov/1997-02-28-19/§25-3">§ 25-3</a> sjuende ledd. <br /> <strong>Endret</strong> ved forskrift <a href="forskrift/2020-12-21-3148">21 des 2020 nr. 3148</a> (i kraft 1 jan 2021, bl.a. tittel).</dd><dt class="refid">RefID</dt><dd class="refid">forskrift/2014-07-10-968</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overtredelsesgebyr og tvangsmulkt etter folketrygdloven § 25-3 ved brudd på opplysningsplikten til Arbeidsgiver- og arbeidstakerregisteret mv.</a><ul class="tocSubUl"><li><a href="#paragraf-1">§ 1. Forskriftens innhold</a></li><li><a href="#paragraf-2">§ 2. En eller flere forsømmelser</a></li><li><a href="#paragraf-3">§ 3. Melding til Arbeids- og velferdsdirektoratet om ileggelse av tvangsmulkt</a></li><li><a href="#paragraf-4">§ 4. Forholdet mellom overtredelsesgebyr og tvangsmulkt</a></li><li><a href="#paragraf-5">§ 5. Økt overtredelsesgebyr og tvangsmulkt ved gjentakelse</a></li><li><a href="#paragraf-6">§ 6. Klage over vedtak. Ettergivelse av overtredelsesgebyr og tvangsmulkt</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-07-10-968" id="dokument"><h1>Forskrift om overtredelsesgebyr og tvangsmulkt etter folketrygdloven § 25-3 ved brudd på opplysningsplikten til Arbeidsgiver- og arbeidstakerregisteret mv.</h1><article class="legalArticle" data-lovdata-URL="SF/forskrift/2014-07-10-968/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens innhold</span></h2><article class="legalP" id="paragraf-1-ledd-1">Forskriften her gir regler om overtredelsesgebyr og tvangsmulkt for arbeidsgiver eller oppdragsgiver som i strid med <a href="lov/1997-02-28-19/§25-1">folketrygdloven § 25-1</a> eller forskrift gitt med hjemmel i <a href="lov/1997-02-28-19/§25-10">§ 25-10</a> første ledd, ikke gir opplysninger eller gir uriktige opplysninger om arbeidsforhold eller inntekt.</article><article class="changesToParent">Endret ved forskrift <a href="forskrift/2020-12-21-3148">21 des 2020 nr. 3148</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-07-10-968/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">En eller flere forsømmelser</span></h2><article class="legalP" id="paragraf-2-ledd-1">En eller flere manglende eller uriktige opplysninger om samme arbeidstaker eller frilanser regnes som én forsømmelse. Hvis samme forhold gjelder flere arbeidstakere eller frilansere, regnes det som like mange forsømmelser som antallet arbeidstakere eller frilansere feilen berører.</article><article class="changesToParent">Endret ved forskrift <a href="forskrift/2020-12-21-3148">21 des 2020 nr. 3148</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-07-10-968/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Melding til Arbeids- og velferdsdirektoratet om ileggelse av tvangsmulkt</span></h2><article class="legalP" id="paragraf-3-ledd-1">Arbeids- og velferdsdirektoratet skal ha melding om tvangsmulkt som løper i lengre tid enn tre uker.</article></article><article class="legalArticle" data-lovdata-URL="SF/forskrift/2014-07-10-968/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet mellom overtredelsesgebyr og tvangsmulkt</span></h2><article class="legalP" id="paragraf-4-ledd-1">Overtredelsesgebyr skal utelukkende anvendes når arbeidsgiver eller oppdragsgiver ikke gir korrekte opplysninger innenfor de fastsatte fristene, slik at det må purres. Dersom det gis en ny frist til å rette på forholdet, er det tvangsmulkt som skal anvendes for å framtvinge oppfyllelse av pliktene.</article><article class="changesToParent">Endret ved forskrift <a href="forskrift/2020-12-21-3148">21 des 2020 nr. 3148</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-07-10-968/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Økt overtredelsesgebyr og tvangsmulkt ved gjentakelse</span></h2><article class="legalP" id="paragraf-5-ledd-1">Ved gjentatt brudd på opplysningsplikten innen tolv måneder fra ileggelse av overtredelsesgebyr eller tvangsmulkt, kan det bestemmes at overtredelsesgebyret skal utgjøre to rettsgebyr og at tvangsmulkten skal utgjøre ett rettsgebyr.</article><article class="changesToParent">Endret ved forskrift <a href="forskrift/2020-12-21-3148">21 des 2020 nr. 3148</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-07-10-968/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage over vedtak. Ettergivelse av overtredelsesgebyr og tvangsmulkt</span></h2><article class="legalP" id="paragraf-6-ledd-1">Vedtak om overtredelsesgebyr eller tvangsmulkt kan påklages til nærmeste overordnede organ eller til det organ som Arbeids- og velferdsdirektoratet bestemmer etter reglene i <a href="lov/1967-02-10/kapvi">forvaltningsloven kapittel VI</a> Om klage og omgjøring.</article><article class="legalP" id="paragraf-6-ledd-2">Arbeids- og velferdsetaten kan ettergi ilagt overtredelsesgebyr eller tvangsmulkt etter reglene i <a href="lov/1997-02-28-19/§25-3">folketrygdloven § 25-3</a> sjuende ledd.</article><article class="legalP" id="paragraf-6-ledd-3">Grunngitt klage eller søknad om ettergivelse må være framsatt for Arbeids- og velferdsetaten innen seks uker etter at skriftlig melding om vedtaket er kommet fram til vedkommende part. Vedtak i sak om ettergivelse kan påklages etter reglene i første ledd. Klage over ilagt overtredelsesgebyr eller tvangsmulkt eller søknad om ettergivelse, har oppsettende virkning.</article><article class="changesToParent">Endret ved forskrift <a href="forskrift/2020-12-21-3148">21 des 2020 nr. 3148</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-07-10-968/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2015. Fra samme tid oppheves <a href="forskrift/2000-06-29-699">forskrift 29. juni 2000 nr. 699</a> om gebyr og tvangsmulkt etter <a href="lov/1997-02-28-19/§25-3">folketrygdloven § 25-3</a> for arbeidsgiver som ikke oppfyller plikten til å gi meldinger til arbeidstakerregisteret mv.</article></article></main></body></html>