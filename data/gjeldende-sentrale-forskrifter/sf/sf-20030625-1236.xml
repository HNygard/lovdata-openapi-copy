<!DOCTYPE html><html lang="no"><head><title>Forskrift om grader ved Kunsthøgskolen i Bergen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-06-25-1236</dd><dt class="dokid">DokumentID</dt><dd class="dokid">SF/forskrift/2003-06-25-1236</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Kunsthøgskolen i Bergen</li></ul></dd><dt class="publishedIn">Publisert i</dt><dd class="publishedIn">I 2003 hefte 14</dd><dt class="dateInForce">I kraft fra</dt><dd class="dateInForce">2003-06-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2005-09-21</dd><dt class="lastChangedBy">Sist endret ved</dt><dd class="lastChangedBy"><a href="forskrift/2005-09-21-1100">forskrift/2005-09-21-1100</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15/§3-3">lov/2005-04-01-15/§3-3</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2003-10-17</dd><dt class="titleShort">Korttittel</dt><dd class="titleShort">Forskrift om grader ved Kunsthøgskolen i Bergen</dd><dt class="title">Tittel</dt><dd class="title">Forskrift om grader ved Kunsthøgskolen i Bergen.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Kunsthøgskolen i Bergen 25. juni 2003 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler <a href="lov/2005-04-01-15/§3-3">§ 3-3</a> annet ledd.  <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>. <br /><strong>Endret</strong> ved forskrift <a href="forskrift/2005-09-21-1100">21 sep 2005 nr. 1100</a> (hjemmel).</dd><dt class="refid">RefID</dt><dd class="refid">forskrift/2003-06-25-1236</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om grader ved Kunsthøgskolen i Bergen.</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-kapittel-1">1. Omfang</a></li><li><a href="#kapittel-1-kapittel-2">2. Definisjoner</a></li><li><a href="#kapittel-1-kapittel-3">3. Studieprogram</a></li><li><a href="#kapittel-1-kapittel-4">4. Studieplan</a></li><li><a href="#kapittel-1-kapittel-5">5. Studiekalender</a></li><li><a href="#kapittel-1-kapittel-6">6. Studiekontrakt/utdanningsplan</a></li><li><a href="#kapittel-1-kapittel-7">7. Vurderingsprosedyrer</a></li><li><a href="#kapittel-1-kapittel-8">8. Eksamen</a></li><li><a href="#kapittel-1-kapittel-9">9. Ikke bestått studiesemester/hovedelement /eksamen</a></li><li><a href="#kapittel-1-kapittel-10">10. Klage</a></li><li><a href="#kapittel-1-kapittel-11">11. Vitnemål</a></li><li><a href="#kapittel-1-kapittel-12">12. Fritak</a></li><li><a href="#kapittel-1-kapittel-13">13. Innpassing</a></li><li><a href="#kapittel-1-kapittel-14">14. Nedlegging</a></li><li><a href="#kapittel-1-kapittel-15">15. Bachelorgraden</a></li><li><a href="#kapittel-1-kapittel-16">16. Mastergraden</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-06-25-1236" id="dokument"><h1>Forskrift om grader ved Kunsthøgskolen i Bergen.</h1><section class="section" data-name="kapI" id="kapittel-1" data-lovdata-URL="SF/forskrift/2003-06-25-1236/KAPITTEL_1"><h2 data-text-align="center">I</h2><section class="section" data-name="kap1" id="kapittel-1-kapittel-1" data-lovdata-URL="SF/forskrift/2003-06-25-1236/KAPITTEL_1-1"><h3>1. Omfang</h3><article class="legalP" id="kapittel-1-kapittel-1-ledd-1">Denne gradsforskriften gjelder for de studieprogram som institusjonen vedtar å opprette.</article></section><section class="section" data-name="kap2" id="kapittel-1-kapittel-2" data-lovdata-URL="SF/forskrift/2003-06-25-1236/KAPITTEL_1-2"><h3>2. Definisjoner</h3><article class="defaultP"><i>2.1. Studieprogram</i></article><article class="legalP" id="kapittel-1-kapittel-2-ledd-1">Et studieprogram er et flerårig studium som fører til en grad: bachelorgrad eller mastergrad.</article><article class="legalP" id="kapittel-1-kapittel-2-ledd-2">Studieprogrammet skal beskrive hovedlinjer, profil og omfang for studiet.</article><article class="legalP" id="kapittel-1-kapittel-2-ledd-3">Hvert studieprogram skal ha en eller flere studieplaner.</article><article class="defaultP"><i>2.2. Studieplan</i></article><article class="legalP" id="kapittel-1-kapittel-2-ledd-4">En studieplan er en plan for hvordan studiet kan/skal gjennomføres for at det skal føre til et bestemt kompetansenivå, og som gir en nærmere beskrivelse av studiets struktur og innhold samt hvilke krav som stilles for opptak og gjennomføring.</article><article class="defaultP"><i>2.3. Studiekalenderen</i></article><article class="legalP" id="kapittel-1-kapittel-2-ledd-5">Studiekalenderen er en oversikt som viser studieårets tilbud av undervisning og andre faglige aktiviteter, som kurs, prosjekter og seminarer.</article><article class="legalP" id="kapittel-1-kapittel-2-ledd-6">I Studiekalenderen inngår nærmere bestemte aktiviteter felles for hele institusjonen. Denne delen av Studiekalenderen betegnes som Felleskalenderen.</article><article class="defaultP"><i>2.4. Studiepoeng</i></article><article class="legalP" id="kapittel-1-kapittel-2-ledd-7">Studiepoeng er målestokk for arbeidsomfanget i studiet. 60 studiepoeng tilsvarer ett års studium på full tid.</article><article class="defaultP"><i>2.5. Studentvurdering</i></article><article class="legalP" id="kapittel-1-kapittel-2-ledd-8">Studentvurdering er en formell intern vurdering av det faglige nivået og den faglige fremgangen studenten har oppnådd ved bestemte stadier i studiet.</article><article class="defaultP"><i>2.6. Eksamen</i></article><article class="legalP" id="kapittel-1-kapittel-2-ledd-9">Eksamen er den formelle vurderingen av det faglige nivået studenten har oppnådd ved avslutningen av et studieprogram. I eksamensvurderingen skal eksterne sensorer delta.</article></section><section class="section" data-name="kap3" id="kapittel-1-kapittel-3" data-lovdata-URL="SF/forskrift/2003-06-25-1236/KAPITTEL_1-3"><h3>3. Studieprogram</h3><article class="legalP" id="kapittel-1-kapittel-3-ledd-1">Styret vedtar med hjemmel i <a href="lov/1995-05-12-22/§46">lov om universiteter og høgskoler § 46</a> nr. 2 hvilke studieprogram som skal opprettes, eventuelt hvilke studieprogrammer som institusjonen skal fremme forslag om overfor godkjennende myndighet.</article></section><section class="section" data-name="kap4" id="kapittel-1-kapittel-4" data-lovdata-URL="SF/forskrift/2003-06-25-1236/KAPITTEL_1-4"><h3>4. Studieplan</h3><article class="legalP" id="kapittel-1-kapittel-4-ledd-1">Studieplanen skal inneholde:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-4-ledd-1-punkt-1"><article class="legalP" id="kapittel-1-kapittel-4-ledd-1-punkt-1-ledd-1">Målsetning for studiet;</article></article></li><li data-li-identifier="-" data-name="-"><article class="listArticle" id="kapittel-1-kapittel-4-ledd-1-punkt-2"><article class="legalP" id="kapittel-1-kapittel-4-ledd-1-punkt-2-ledd-1">Studiestruktur og innhold med eventuelle obligatoriske deler;</article></article></li><li data-li-identifier="-" data-name="-"><article class="listArticle" id="kapittel-1-kapittel-4-ledd-1-punkt-3"><article class="legalP" id="kapittel-1-kapittel-4-ledd-1-punkt-3-ledd-1">Arbeids- og undervisningsformer;</article></article></li><li data-li-identifier="-" data-name="-"><article class="listArticle" id="kapittel-1-kapittel-4-ledd-1-punkt-4"><article class="legalP" id="kapittel-1-kapittel-4-ledd-1-punkt-4-ledd-1">Vurderingskriterier og prosedyrer, jf. <a href="forskrift/2003-06-25-1236/kap7">pkt. 7</a> og 8;</article></article></li><li data-li-identifier="-" data-name="-"><article class="listArticle" id="kapittel-1-kapittel-4-ledd-1-punkt-5"><article class="legalP" id="kapittel-1-kapittel-4-ledd-1-punkt-5-ledd-1">Opptakskrav.</article></article></li></ul></article><article class="legalP" id="kapittel-1-kapittel-4-ledd-2">Studieplanen godkjennes av styret med hjemmel i <a href="lov/1995-05-12-22/§46">lov om universiteter og høgskoler § 46</a> nr. 5.</article></section><section class="section" data-name="kap5" id="kapittel-1-kapittel-5" data-lovdata-URL="SF/forskrift/2003-06-25-1236/KAPITTEL_1-5"><h3>5. Studiekalender</h3><article class="legalP" id="kapittel-1-kapittel-5-ledd-1">Studiekalenderen utarbeides foran hvert studieår for å gjennomføre intensjonene i studieplanen. Den skal inneholde en konkret oversikt over dette studieårets tilbud av undervisning og andre faglige aktiviteter, i form av kurser, prosjekter, seminarer etc. Studiekalenderen inneholder elementer så som:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-5-ledd-1-punkt-1"><article class="legalP" id="kapittel-1-kapittel-5-ledd-1-punkt-1-ledd-1">Felleskalenderen for hele institusjonen;</article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-1-punkt-2"><article class="legalP" id="kapittel-1-kapittel-5-ledd-1-punkt-2-ledd-1">Felleselementer på avdelingsnivå;</article></article></li><li data-li-identifier="-" data-name="-"><article class="listArticle" id="kapittel-1-kapittel-5-ledd-1-punkt-3"><article class="legalP" id="kapittel-1-kapittel-5-ledd-1-punkt-3-ledd-1">Fagspesifikke deler.</article></article></li></ul></article><article class="legalP" id="kapittel-1-kapittel-5-ledd-2">Felleskalenderen fastsettes av rektor. Den øvrige studiekalenderen utarbeides av dekanus og godkjennes av rektor.</article></section><section class="section" data-name="kap6" id="kapittel-1-kapittel-6" data-lovdata-URL="SF/forskrift/2003-06-25-1236/KAPITTEL_1-6"><h3>6. Studiekontrakt/utdanningsplan</h3><article class="legalP" id="kapittel-1-kapittel-6-ledd-1">Ved opptak til Kunsthøgskolen i Bergen skal det inngåes studiekontrakt mellom studenten og institusjonen.</article><article class="legalP" id="kapittel-1-kapittel-6-ledd-2">Studiekontrakten skal danne et forpliktende forhold mellom institusjonen og den enkelte student og klargjøre institusjonens forpliktelser overfor studenten, så vel som studentens rettigheter og plikter i forhold til institusjonen.</article><article class="legalP" id="kapittel-1-kapittel-6-ledd-3">Til studiekontrakten skal det knyttes en individuell utdanningsplan. I utgangspunktet skal denne utdanningsplanen knyttes til et studieprogram. Etter det første studieåret kan det gjennom utdanningsplanen etter avtale etableres et mer individuelt studieløp for den enkelte student.</article><article class="legalP" id="kapittel-1-kapittel-6-ledd-4">Utdanningsplanen skal revideres årlig.</article><article class="legalP" id="kapittel-1-kapittel-6-ledd-5">I masterstudiene erstattes den individuell utdanningsplanen med den videreutviklede prosjektbeskrivelsen.</article><article class="legalP" id="kapittel-1-kapittel-6-ledd-6">Kravene til kunstfaglig/designfaglig kompetanse ved slutten av et studieprogram kan ikke fravikes gjennom utformingen av den individuelle utdanningsplanen/videreutviklede prosjektbeskrivelsen.</article><article class="legalP" id="kapittel-1-kapittel-6-ledd-7">Ved starten av hvert studieår utpeker institusjonen en hovedveileder for studenten. Denne utpekes etter konsultasjon med studenten, og ut fra en samlet vurdering av faglige behov og institusjonens tilgjengelige personalressurser. Når en student taes opp første gang, skal studentens hovedveileder utpekes innen utgangen av september.</article><article class="legalP" id="kapittel-1-kapittel-6-ledd-8">Styret fastsetter studiekontrakten og mal for individuell utdanningsplan.</article></section><section class="section" data-name="kap7" id="kapittel-1-kapittel-7" data-lovdata-URL="SF/forskrift/2003-06-25-1236/KAPITTEL_1-7"><h3>7. Vurderingsprosedyrer</h3><article class="defaultP"><i>7.1. Bachelorprogrammer</i></article><article class="legalP" id="kapittel-1-kapittel-7-ledd-1">Studenten skal vurderes i forhold til faglig fremgang og nivå ved slutten av hvert semester.</article><article class="legalP" id="kapittel-1-kapittel-7-ledd-2">Studenten skal vurderes i forhold til den samlede faglige fremgang i arbeidsperioden og i henhold til de vurderingskriterier som er fastsatt i studieplanen.</article><article class="legalP" id="kapittel-1-kapittel-7-ledd-3">Vurderingen foretaes av hovedveileder og en annen faglig tilsatt utpekt av dekanus.</article><article class="legalP" id="kapittel-1-kapittel-7-ledd-4">Vurderingen skal fastsette om studenten samlet sett har hatt tilstrekkelig faglig fremgang i forhold til studieplanen/utdanningsplanen til å ha bestått den aktuelle arbeidsperioden på ett semester, tilsvarende 30 studiepoeng.</article><article class="legalP" id="kapittel-1-kapittel-7-ledd-5">I forbindelse med vurderingen skal studenten gjennom sin hovedveileder få en nærmere tilbakemelding om status på den faglige fremgangen. Det skal fastsettes retningslinjer for slik tilbakemelding.</article><article class="legalP" id="kapittel-1-kapittel-7-ledd-6">Nærmere bestemmelser om vurderingsprosedyrene kan fastsettes i studieplanen.</article><article class="defaultP"><i>7.2. Masterprogrammer</i></article><article class="legalP" id="kapittel-1-kapittel-7-ledd-7">Studenten skal vurderes på de tidspunkt og i forhold til de vurderingskriterier som fastsettes i studieplanen.</article><article class="legalP" id="kapittel-1-kapittel-7-ledd-8">I forbindelse med vurderingen skal studenten gjennom sin hovedveileder få en nærmere tilbakemelding om status på den faglige fremgangen. Det skal fastsettes retningslinjer for slik tilbakemelding.</article><article class="legalP" id="kapittel-1-kapittel-7-ledd-9">Nærmere bestemmelser om vurderingsprosedyrene kan fastsettes i studieplanen.</article><article class="defaultP"><i>7.3. Forutsetninger for vurdering</i></article><article class="legalP" id="kapittel-1-kapittel-7-ledd-10">Forutsetningen for at slike vurderinger kan foretaes, er at studenten har gjennomført/bestått de deler av studieplanen eller den individuelle utdanningsplanen som eventuelt er fastsatt/avtalt som obligatoriske.</article><article class="legalP" id="kapittel-1-kapittel-7-ledd-11">Dersom slike obligatoriske deler ikke er gjennomført, kan dekanus etter tilrådning fra hovedveilederen allikevel beslutte at studenten skal vurderes. Hvis den faglige fremgangen i slikt tilfelle ut fra en samlet vurdering vurderes som tilstrekkelig, er det en forutsetning for å ha bestått vurderingen at de obligatoriske deler kan gjennomføres i løpet av de neste 12 måneder.</article></section><section class="section" data-name="kap8" id="kapittel-1-kapittel-8" data-lovdata-URL="SF/forskrift/2003-06-25-1236/KAPITTEL_1-8"><h3>8. Eksamen</h3><article class="legalP" id="kapittel-1-kapittel-8-ledd-1">Alle studieprogram avsluttes med en eksamen. Forutsetningen for å bli oppmeldt til eksamen, er at studenten har bestått de forutgående vurderinger som kreves iht. denne forskriften, jf. pkt. 7.1 eller studieplanen, jf. pkt. 7.2.</article><article class="legalP" id="kapittel-1-kapittel-8-ledd-2">Studenten skal vurderes i forhold til studieplanen/den individuelle utdanningsplanens målsetninger og de vurderingskriterier som er fastsatt i studieplanen.</article><article class="legalP" id="kapittel-1-kapittel-8-ledd-3">Eksamensvurderingen foretaes av hovedveileder og to eksterne sensorer oppnevnt av dekanus. Karakteren fastsettes som «Bestått» eller «Ikke bestått».</article><article class="legalP" id="kapittel-1-kapittel-8-ledd-4">Etter avsluttet eksamen skal studenten gjennom sin hovedveileder få en nærmere tilbakemelding om status på det faglige sluttresultatet. Det skal fastsettes retningslinjer for slik tilbakemelding.</article><article class="legalP" id="kapittel-1-kapittel-8-ledd-5">Styret fastsetter nærmere regler i Eksamensreglementet.</article></section><section class="section" data-name="kap9" id="kapittel-1-kapittel-9" data-lovdata-URL="SF/forskrift/2003-06-25-1236/KAPITTEL_1-9"><h3>9. Ikke bestått studiesemester/hovedelement<sup class="footnotereference" data-footnotereferencevalue="*" data-unique-footnote-counter="1">*</sup> /eksamen</h3><article class="legalP" id="kapittel-1-kapittel-9-ledd-1">En student som iht. <a href="forskrift/2003-06-25-1236/kap7">pkt</a>. 7 ikke får godkjent semesteret/hovedelementet,<sup class="footnotereference" data-footnotereferencevalue="*" data-unique-footnote-counter="1">*</sup> må ta det angjeldende semester/hovedelement på nytt. Studenten kan få samme semester/hovedelement vurdert ytterligere to ganger.</article><article class="legalP" id="kapittel-1-kapittel-9-ledd-2">En student som iht. <a href="forskrift/2003-06-25-1236/kap8">pkt</a>. 8 får karakteren «Ikke bestått» ved eksamensvurderingen, kan påbegynne denne eksamenen ytterligere to ganger.</article><article class="legalP" id="kapittel-1-kapittel-9-ledd-3">Hvis studenten ikke får godkjent resultat etter tredje gangs vurdering iht. <a href="forskrift/2003-06-25-1236/kap7">pkt</a>. 7 eller <a href="forskrift/2003-06-25-1236/kap8">pkt</a>. 8, mister studenten studieretten til det aktuelle studieprogrammet.</article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Jf. masterprogrammenes definisjon av hovedelementer i studiet.</article></footer></section><section class="section" data-name="kap10" id="kapittel-1-kapittel-10" data-lovdata-URL="SF/forskrift/2003-06-25-1236/KAPITTEL_1-10"><h3>10. Klage</h3><article class="legalP" id="kapittel-1-kapittel-10-ledd-1">En student kan klage dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-10-ledd-1-punkt-1"><article class="legalP" id="kapittel-1-kapittel-10-ledd-1-punkt-1-ledd-1">Studenten ikke får godkjent den individuelle utdanningsplanen/den videreutviklede prosjektbeskrivelsen, jf. <a href="forskrift/2003-06-25-1236/kap6">pkt</a>. 6;</article></article></li><li data-li-identifier="-" data-name="-"><article class="listArticle" id="kapittel-1-kapittel-10-ledd-1-punkt-2"><article class="legalP" id="kapittel-1-kapittel-10-ledd-1-punkt-2-ledd-1">Studenten ikke blir tatt opp til vurdering av gjennomført semester/studiedel pga. manglende gjennomføring av obligatoriske deler av studiet, jf. <a href="forskrift/2003-06-25-1236/kap7">pkt</a>. 7;</article></article></li><li data-li-identifier="-" data-name="-"><article class="listArticle" id="kapittel-1-kapittel-10-ledd-1-punkt-3"><article class="legalP" id="kapittel-1-kapittel-10-ledd-1-punkt-3-ledd-1">Vurderingen ved slutten av et semester/hovedelement konkluderer med at studenten ikke har vist tilstrekkelig faglig fremgang til å ha bestått arbeidsperioden, jf. <a href="forskrift/2003-06-25-1236/kap7">pkt</a>. 7;</article></article></li><li data-li-identifier="-" data-name="-"><article class="listArticle" id="kapittel-1-kapittel-10-ledd-1-punkt-4"><article class="legalP" id="kapittel-1-kapittel-10-ledd-1-punkt-4-ledd-1">Studenten ikke består eksamen ved slutten av et studieprogram, jf. <a href="forskrift/2003-06-25-1236/kap8">pkt</a>. 8.</article></article></li></ul></article><article class="legalP" id="kapittel-1-kapittel-10-ledd-2">Ved klage etter første, andre og tredje strekpunkt vurderes klagen av dekanus, hovedveileder og en annen faglig tilsatt oppnevnt av rektor.</article><article class="legalP" id="kapittel-1-kapittel-10-ledd-3">Ved klage etter fjerde strekpunkt vurderes klagen av en ny kommisjon med et internt og to eksterne medlemmer oppnevnt av dekanus.</article><article class="legalP" id="kapittel-1-kapittel-10-ledd-4">De faglige vurderinger kan ikke påklages videre, men eventuelle saksbehandlingsfeil kan påklages videre til institusjonens styre.</article></section><section class="section" data-name="kap11" id="kapittel-1-kapittel-11" data-lovdata-URL="SF/forskrift/2003-06-25-1236/KAPITTEL_1-11"><h3>11. Vitnemål</h3><article class="legalP" id="kapittel-1-kapittel-11-ledd-1">Studenter som har gjennomført et studieprogram og har bestått avsluttende eksamen får utdelt vitnemål som dokumentasjon på oppnådd grad. I tillegg til vitnemål skal studentene få et forklarende tillegg på engelsk, Diploma supplement.</article></section><section class="section" data-name="kap12" id="kapittel-1-kapittel-12" data-lovdata-URL="SF/forskrift/2003-06-25-1236/KAPITTEL_1-12"><h3>12. Fritak</h3><article class="legalP" id="kapittel-1-kapittel-12-ledd-1">Studenter som har avlagt eksamen ved andre institusjoner, eller på annen måte kan dokumentere gjennomført utdanning, kan søke om fritak for deler av studieprogrammet de er tatt opp til. Fritak gies normalt i form av tilsagn for å ikke delta i nærmere bestemte studiedeler.</article></section><section class="section" data-name="kap13" id="kapittel-1-kapittel-13" data-lovdata-URL="SF/forskrift/2003-06-25-1236/KAPITTEL_1-13"><h3>13. Innpassing</h3><article class="legalP" id="kapittel-1-kapittel-13-ledd-1">Søknad om innpassing innebærer at en søkers tidligere eksterne utdanning vil bli vurdert i forhold til å ha gjennomført tilsvarende nivå i et studium ved Kunsthøgskolen i Bergen. En søknad om innpassing krever grundig dokumentasjon av innhold og nivå på den tidligere utdanningen. Innpassing foretaes til et bestemt årstrinn i studiet.</article></section><section class="section" data-name="kap14" id="kapittel-1-kapittel-14" data-lovdata-URL="SF/forskrift/2003-06-25-1236/KAPITTEL_1-14"><h3>14. Nedlegging</h3><article class="legalP" id="kapittel-1-kapittel-14-ledd-1">Hvis et studieprogram nedlegges, skal det normalt avholdes eksamen for dette studieprogrammet i de to påfølgende semestre etter siste ordinære eksamen, selv om det ikke foreligger noe undervisningstilbud.</article><article class="legalP" id="kapittel-1-kapittel-14-ledd-2">Høgskoledirektøren kan i særlige tilfeller beslutte å begrense denne muligheten.</article></section><section class="section" data-name="kap15" id="kapittel-1-kapittel-15" data-lovdata-URL="SF/forskrift/2003-06-25-1236/KAPITTEL_1-15"><h3>15. Bachelorgraden</h3><article class="legalP" id="kapittel-1-kapittel-15-ledd-1">Bachelorgraden ved Kunsthøgskolen i Bergen tildeles for de treårige studieprogram som institusjonen vedtar å opprette, og for studier på samme nivå som er gjennomført iht. godkjent individuell utdanningsplan.</article><article class="legalP" id="kapittel-1-kapittel-15-ledd-2">Styret kan vedta at bestemte kombinasjoner av kortere studieprogram skal gi rett til denne graden.</article><article class="legalP" id="kapittel-1-kapittel-15-ledd-3">I bachelorgraden skal det inngå et selvstendig arbeid som skal utgjøre hovedgrunnlaget for eksamensvurderingen iht. <a href="forskrift/2003-06-25-1236/kap8">pkt</a>. 8. Omfanget av det selvstendige arbeidet fastsettes i Eksamensreglementet.</article></section><section class="section" data-name="kap16" id="kapittel-1-kapittel-16" data-lovdata-URL="SF/forskrift/2003-06-25-1236/KAPITTEL_1-16"><h3>16. Mastergraden</h3><article class="legalP" id="kapittel-1-kapittel-16-ledd-1">Mastergraden ved Kunsthøgskolen i Bergen tildeles for de toårige studieprogrammer som bygger på bachelorgraden og som opprettes i samsvar med bestemmelsene for dette i <a href="lov/1995-05-12-22/§45">lov om universiteter og høgskoler § 45</a> nr. 1 og <a href="lov/1995-05-12-22/§46">§ 46</a> nr. 2.</article><article class="legalP" id="kapittel-1-kapittel-16-ledd-2">For dette studiet gjelder <a href="forskrift/2002-07-02-738">forskrift av 2. juli 2002 nr. 738</a> om krav til mastergrad, fastsatt av Utdannings- og forskningsdepartementet.</article><article class="legalP" id="kapittel-1-kapittel-16-ledd-3">I mastergraden skal det inngå et selvstendig arbeid på 60 studiepoeng. Dette skal utgjøre hovedgrunnlaget for eksamensvurderingen iht. <a href="forskrift/2003-06-25-1236/kap8">pkt</a>. 8.</article><article class="legalP" id="kapittel-1-kapittel-16-ledd-4">I denne eksamensvurderingen skal det legges vekt på at studenten demonstrerer tilstrekkelig kompetanse til å kunne møte de utfordringer og de standarder som profesjonsutøvelsen vil kreve.</article></section></section><section class="section" data-name="kapII" id="kapittel-2" data-lovdata-URL="SF/forskrift/2003-06-25-1236/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>