<!DOCTYPE html><html lang="no"><head><title>Forskrift om justering av konsesjonsavgifter, årlige erstatninger og fond m.v. i medhold av vassdragslovgivningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1987-12-04-945</dd><dt class="dokid">DokumentID</dt><dd class="dokid">SF/forskrift/1987-12-04-945</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>NVE</li></ul></dd><dt class="publishedIn">Publisert i</dt><dd class="publishedIn">I 1987 s 883</dd><dt class="dateInForce">I kraft fra</dt><dd class="dateInForce">1988-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-18-2278">forskrift/2023-12-18-2278</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1917-12-14-16/§18">lov/1917-12-14-16/§18</a></li><li><a href="lov/1917-12-14-17/§14">lov/1917-12-14-17/§14</a></li><li><a href="lov/1959-10-23-3/§23">lov/1959-10-23-3/§23</a></li><li><a href="lov/1983-06-03-51">lov/1983-06-03-51</a></li><li><a href="lov/2000-11-24-82/§51">lov/2000-11-24-82/§51</a></li></ul></dd><dt class="titleShort">Korttittel</dt><dd class="titleShort">Konsesjonsavgifter m.v. etter vassdragslovgivningen</dd><dt class="title">Tittel</dt><dd class="title">Forskrift om justering av konsesjonsavgifter, årlige erstatninger og fond m.v. i medhold av vassdragslovgivningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 4. desember 1987 med hjemmel i <a href="lov/1983-06-03-51">lov 3. juni 1983 nr. 51</a> VI post 1, 2 og 3, <a href="lov/1917-12-14-16">lov 14. desember 1917 nr. 16</a> om konsesjon for rettigheter til vannfall mv. (vannfallrettighetsloven) <a href="lov/1917-12-14-16/§18">§ 18</a>, <a href="lov/1917-12-14-17">lov 14. desember 1917 nr. 17</a> om regulering og kraftutbygging i vassdrag (vassdragsreguleringsloven) <a href="lov/1917-12-14-17/§14">§ 14</a>, <a href="lov/2000-11-24-82">lov 24. november 2000 nr. 82</a> om vassdrag og grunnvann (vannressursloven) <a href="lov/2000-11-24-82/§51">§ 51</a> og <a href="lov/1959-10-23-3">lov 23. oktober 1959 nr. 3</a> om oreigning av fast eigedom (oreigningslova) <a href="lov/1959-10-23-3/§23">§ 23</a>. Fremmet av Olje- og energidepartementet. <br /><strong>Endret</strong> ved <a href="forskrift/2001-10-05-1149">forskrifter 5 okt 2001 nr. 1149</a>, <a href="forskrift/2004-09-03-1247">3 sep 2004 nr. 1247</a>, <a href="forskrift/2017-12-15-2036">15 des 2017 nr. 2036</a>, <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</dd><dt class="refid">RefID</dt><dd class="refid">forskrift/1987-12-04-945</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om justering av konsesjonsavgifter, årlige erstatninger og fond m.v. i medhold av vassdragslovgivningen</a><ul class="tocSubUl"><li><a href="#kapittel-1" data-child-interval="§§ 1 – 7">I. Konsesjonsavgifter.</a><ul class="tocSubUl"><li><a href="#kapittel-1-kapittel-1" data-child-interval="§§ 1 – 5">1. Justering av årlige konsesjonsavgifter.</a><ul class="tocSubUl"><li><a href="#kapittel-1-kapittel-1-paragraf-1">§ 1.</a></li><li><a href="#kapittel-1-kapittel-1-paragraf-2">§ 2.</a></li><li><a href="#kapittel-1-kapittel-1-paragraf-3">§ 3.</a></li><li><a href="#kapittel-1-kapittel-1-paragraf-4">§ 4.</a></li><li><a href="#kapittel-1-kapittel-1-paragraf-5">§ 5. (Opphevet)</a></li></ul></li><li><a href="#kapittel-1-kapittel-2" data-child-interval="§§ 6 – 7">2. Maksimal- og minimalsatser for konsesjonsavgifter til stat og kommune.</a><ul class="tocSubUl"><li><a href="#kapittel-1-kapittel-2-paragraf-1">§ 6.</a></li><li><a href="#kapittel-1-kapittel-2-paragraf-2">§ 7.</a></li></ul></li></ul></li><li><a href="#kapittel-2" data-child-interval="§§ 8 – 11">II. Årlige erstatninger</a><ul class="tocSubUl"><li><a href="#kapittel-2-kapittel-1" data-child-interval="§§ 8 – 10">1. Justering av årlige erstatninger.</a><ul class="tocSubUl"><li><a href="#kapittel-2-kapittel-1-paragraf-1">§ 8.</a></li><li><a href="#kapittel-2-kapittel-1-paragraf-2">§ 9.</a></li><li><a href="#kapittel-2-kapittel-1-paragraf-3">§ 10.</a></li></ul></li><li><a href="#kapittel-2-kapittel-2" data-child-interval="§ 11">2. Minstebeløp ved fastsettelse av årlige erstatninger og om innløsning av tidligere fastsatte årlige erstatninger med engangsbeløp.</a><ul class="tocSubUl"><li><a href="#kapittel-2-kapittel-2-paragraf-1">§ 11.</a></li></ul></li></ul></li><li><a href="#kapittel-3" data-child-interval="§§ 12 – 13">III. Næringsfond o.a. fond.</a><ul class="tocSubUl"><li><a href="#kapittel-3-kapittel-1" data-child-interval="§§ 12 – 13">Justering av årlige ytelser til næringsfond.</a><ul class="tocSubUl"><li><a href="#kapittel-3-kapittel-1-paragraf-1">§ 12.</a></li><li><a href="#kapittel-3-kapittel-1-paragraf-2">§ 13.</a></li></ul></li></ul></li><li><a href="#kapittel-4" data-child-interval="§ 14">IV. Ikrafttreden.</a><ul class="tocSubUl"><li><a href="#kapittel-4-paragraf-1">§ 14.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1987-12-04-945" id="dokument"><h1>Forskrift om justering av konsesjonsavgifter, årlige erstatninger og fond m.v. i medhold av vassdragslovgivningen</h1><section class="section" data-name="kapI" id="kapittel-1" data-lovdata-URL="SF/forskrift/1987-12-04-945/KAPITTEL_1"><h2>I. Konsesjonsavgifter.</h2><section class="section" data-name="kap1" id="kapittel-1-kapittel-1" data-lovdata-URL="SF/forskrift/1987-12-04-945/KAPITTEL_1-1"><h3>1. Justering av årlige konsesjonsavgifter.</h3><article class="legalArticle" data-lovdata-URL="SF/forskrift/1987-12-04-945/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>.</h4><article class="legalP" id="kapittel-1-kapittel-1-paragraf-1-ledd-1">Konsesjonsavgifter til kommuner fastsatt i vassdrags- og kraftleiekonsesjoner skal justeres automatisk ved første årsskifte 5 år etter at konsesjonen ble gitt og deretter hvert 5 år.</article><article class="legalP" id="kapittel-1-kapittel-1-paragraf-1-ledd-2">Justeringene skal i fremtiden omfatte samtlige årlige konsesjonsavgifter uten hensyn til det tidspunkt konsesjon ble meddelt.</article></article><article class="legalArticle" data-lovdata-URL="SF/forskrift/1987-12-04-945/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>.</h4><article class="legalP" id="kapittel-1-kapittel-1-paragraf-2-ledd-1">Konsesjonsavgifter til staten fastsatt i vassdrags- og kraftleiekonsesjoner meddelt etter 16. februar 1984 skal justeres automatisk ved første årsskifte 5 år etter konsesjon ble gitt og deretter hvert 5 år.</article><article class="legalP" id="kapittel-1-kapittel-1-paragraf-2-ledd-2">I medhold av lovendringen av 21. juni 1974 skal konsesjonsavgifter til staten fastsatt i vassdragskonsesjoner meddelt 21. juni 1974 til 16. februar 1984 justeres automatisk ved første årsskifte etter 10 år. Konsesjonsavgifter til staten fastsatt i tidligere meddelte tidsbegrensede bruksrettskonsesjoner skal likevel justeres automatisk ved første årsskifte etter 20 år. Bestemmelsene i første og annet punktum gjelder med mindre annet er bestemt i den enkelte konsesjon.</article><article class="legalP" id="kapittel-1-kapittel-1-paragraf-2-ledd-3">I medhold av lovendringen av 10. april 1959 skal konsesjonsavgifter til staten fastsatt i vassdragskonsesjoner meddelt 10. april 1959 – 20. juni 1974 justeres automatisk ved første årsskifte etter 20 år. I medhold av lovendringen av 19. juni 1969 gjelder tilsvarende konsesjonsavgifter til staten fastsatt i kraftleiekonsesjoner meddelt i tiden 19. juni 1969 – 16. februar 1984.</article><article class="legalP" id="kapittel-1-kapittel-1-paragraf-2-ledd-4">Årlige konsesjonsavgifter til staten fastsatt i vassdragskonsesjoner meddelt før 10. april 1959 og i kraftleiekonsesjoner meddelt før 19. juni 1969 skal ikke justeres.</article><article class="changesToParent">Endret ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1987-12-04-945/§3" data-name="§3" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>.</h4><article class="legalP" id="kapittel-1-kapittel-1-paragraf-3-ledd-1">Justeringer som nevnt i <a href="forskrift/1987-12-04-945/§1">§ 1</a> og <a href="forskrift/1987-12-04-945/§2">§ 2</a> foretas ved å sammenholde gjennomsnittet for Statistisk Sentralbyrås konsumprisindeks (før 1960 leveomkostningsindeksen) for siste år av forløpne periode (beregningsåret) med tilsvarende indekstall for det år konsesjonen ble meddelt. I særlige tilfelle kan avgiftssatsen justeres utover dette. Senere justeringer skjer med basis i siste beregningsår.</article></article><article class="legalArticle" data-lovdata-URL="SF/forskrift/1987-12-04-945/§4" data-name="§4" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>.</h4><article class="legalP" id="kapittel-1-kapittel-1-paragraf-4-ledd-1">Energidepartementet gis myndighet til å foreta justering og ny prøvelse i særlige tilfeller av konsesjonsavgifter til stat og kommuner.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1987-12-04-945/§5" data-name="§5" data-repealeddate="2018-01-01" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h4><article class="changesToParent">Opphevet ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article></section><section class="section" data-name="kap2" id="kapittel-1-kapittel-2" data-lovdata-URL="SF/forskrift/1987-12-04-945/KAPITTEL_1-2"><h3>2. Maksimal- og minimalsatser for konsesjonsavgifter til stat og kommune.</h3><article class="legalArticle" data-lovdata-URL="SF/forskrift/1987-12-04-945/§6" data-name="§6" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 6</span>.</h4><article class="legalP" id="kapittel-1-kapittel-2-paragraf-1-ledd-1">I konsesjoner som meddeles i medhold av <a href="lov/1917-12-14-16/§18">vannfallrettighetsloven § 18</a> annet ledd (første og annet punktum) og <a href="lov/1917-12-14-17/§14">vassdragsreguleringsloven § 14</a> fjerde ledd (første og annet punktum) skal det pålegges konsesjonæren å betale en årlig avgift til staten på minst 1 krone og normalt ikke over 10 kroner pr. naturhestekraft, og en årlig avgift til vedkommende fylkeskommune eller kommune på minst 1 krone og normalt ikke over 30 kroner pr. naturhestekraft. I særlige tilfeller kan avgiften settes høyere.</article><article class="changesToParent">Endret ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1987-12-04-945/§7" data-name="§7" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 7</span>.</h4><article class="legalP" id="kapittel-1-kapittel-2-paragraf-2-ledd-1">Dersom den årlige konsesjonsavgiften til staten eller kommuner fastsatt i vassdragskonsesjoner, justert i samsvar med gjeldende forskrifter, utgjør mindre enn 10&#xa0;000 kroner kan departementet bestemme at den årlige avgiften innløses med et engangsbeløp dersom både den avgiftsberettigede og den avgiftspliktige samtykker.</article><article class="legalP" id="kapittel-1-kapittel-2-paragraf-2-ledd-2">Innløsningsbeløpet fastsettes ved at konsesjonsavgiften oppjusteres til innløsningsåret og multipliseres med omregningsfaktoren etter følgende tabell: <table><caption data-caption-placement="before">Nåverdien av 1 krone innbetalt/utbetalt ved slutten av hvert år ved 7 % kalkulasjonsrente.</caption><thead><tr><th data-text-align="center" data-vertical-align="top">Gjenværende konsesjonstid</th><th data-text-align="center" data-vertical-align="top">Omregningsfaktor</th><th data-text-align="center" data-vertical-align="top">Gjenværende konsesjonstid</th><th data-text-align="center" data-vertical-align="top">Omregningsfaktor</th></tr><tr><th data-text-align="center" data-vertical-align="top">Antall år</th><th data-text-align="center" data-vertical-align="top" /><th data-text-align="center" data-vertical-align="top">Antall år</th><th data-text-align="center" data-vertical-align="top" /></tr></thead><tbody><tr><td data-text-align="center" data-vertical-align="top">1</td><td data-text-align="right" data-vertical-align="top">0,9</td><td data-text-align="center" data-vertical-align="top">30</td><td data-text-align="right" data-vertical-align="top">12,4</td></tr><tr><td data-text-align="center" data-vertical-align="top">2</td><td data-text-align="right" data-vertical-align="top">1,8</td><td data-text-align="center" data-vertical-align="top">31</td><td data-text-align="right" data-vertical-align="top">12,5</td></tr><tr><td data-text-align="center" data-vertical-align="top">3</td><td data-text-align="right" data-vertical-align="top">2,6</td><td data-text-align="center" data-vertical-align="top">32</td><td data-text-align="right" data-vertical-align="top">12,6</td></tr><tr><td data-text-align="center" data-vertical-align="top">4</td><td data-text-align="right" data-vertical-align="top">3,4</td><td data-text-align="center" data-vertical-align="top">33</td><td data-text-align="right" data-vertical-align="top">12,8</td></tr><tr><td data-text-align="center" data-vertical-align="top">5</td><td data-text-align="right" data-vertical-align="top">4,1</td><td data-text-align="center" data-vertical-align="top">34</td><td data-text-align="right" data-vertical-align="top">12,9</td></tr><tr><td data-text-align="center" data-vertical-align="top">6</td><td data-text-align="right" data-vertical-align="top">4,8</td><td data-text-align="center" data-vertical-align="top">35</td><td data-text-align="right" data-vertical-align="top">12,9</td></tr><tr><td data-text-align="center" data-vertical-align="top">7</td><td data-text-align="right" data-vertical-align="top">5,4</td><td data-text-align="center" data-vertical-align="top">36</td><td data-text-align="right" data-vertical-align="top">13,0</td></tr><tr><td data-text-align="center" data-vertical-align="top">8</td><td data-text-align="right" data-vertical-align="top">6,0</td><td data-text-align="center" data-vertical-align="top">37</td><td data-text-align="right" data-vertical-align="top">13,1</td></tr><tr><td data-text-align="center" data-vertical-align="top">9</td><td data-text-align="right" data-vertical-align="top">6,5</td><td data-text-align="center" data-vertical-align="top">38</td><td data-text-align="right" data-vertical-align="top">13,2</td></tr><tr><td data-text-align="center" data-vertical-align="top">10</td><td data-text-align="right" data-vertical-align="top">7,0</td><td data-text-align="center" data-vertical-align="top">39</td><td data-text-align="right" data-vertical-align="top">13,3</td></tr><tr><td data-text-align="center" data-vertical-align="top">11</td><td data-text-align="right" data-vertical-align="top">7,5</td><td data-text-align="center" data-vertical-align="top">40</td><td data-text-align="right" data-vertical-align="top">13,3</td></tr><tr><td data-text-align="center" data-vertical-align="top">12</td><td data-text-align="right" data-vertical-align="top">7,9</td><td data-text-align="center" data-vertical-align="top">41</td><td data-text-align="right" data-vertical-align="top">13,4</td></tr><tr><td data-text-align="center" data-vertical-align="top">13</td><td data-text-align="right" data-vertical-align="top">8,4</td><td data-text-align="center" data-vertical-align="top">42</td><td data-text-align="right" data-vertical-align="top">13,5</td></tr><tr><td data-text-align="center" data-vertical-align="top">14</td><td data-text-align="right" data-vertical-align="top">8,7</td><td data-text-align="center" data-vertical-align="top">43</td><td data-text-align="right" data-vertical-align="top">13,5</td></tr><tr><td data-text-align="center" data-vertical-align="top">15</td><td data-text-align="right" data-vertical-align="top">9,1</td><td data-text-align="center" data-vertical-align="top">44</td><td data-text-align="right" data-vertical-align="top">13,6</td></tr><tr><td data-text-align="center" data-vertical-align="top">16</td><td data-text-align="right" data-vertical-align="top">9,4</td><td data-text-align="center" data-vertical-align="top">45</td><td data-text-align="right" data-vertical-align="top">13,6</td></tr><tr><td data-text-align="center" data-vertical-align="top">17</td><td data-text-align="right" data-vertical-align="top">9,8</td><td data-text-align="center" data-vertical-align="top">46</td><td data-text-align="right" data-vertical-align="top">13,7</td></tr><tr><td data-text-align="center" data-vertical-align="top">18</td><td data-text-align="right" data-vertical-align="top">10,1</td><td data-text-align="center" data-vertical-align="top">47</td><td data-text-align="right" data-vertical-align="top">13,7</td></tr><tr><td data-text-align="center" data-vertical-align="top">19</td><td data-text-align="right" data-vertical-align="top">10,3</td><td data-text-align="center" data-vertical-align="top">48</td><td data-text-align="right" data-vertical-align="top">13,7</td></tr><tr><td data-text-align="center" data-vertical-align="top">20</td><td data-text-align="right" data-vertical-align="top">10,6</td><td data-text-align="center" data-vertical-align="top">49</td><td data-text-align="right" data-vertical-align="top">13,8</td></tr><tr><td data-text-align="center" data-vertical-align="top">21</td><td data-text-align="right" data-vertical-align="top">10,8</td><td data-text-align="center" data-vertical-align="top">50</td><td data-text-align="right" data-vertical-align="top">13,8</td></tr><tr><td data-text-align="center" data-vertical-align="top">22</td><td data-text-align="right" data-vertical-align="top">11,1</td><td data-text-align="center" data-vertical-align="top">51</td><td data-text-align="right" data-vertical-align="top">13,8</td></tr><tr><td data-text-align="center" data-vertical-align="top">23</td><td data-text-align="right" data-vertical-align="top">11,3</td><td data-text-align="center" data-vertical-align="top">52</td><td data-text-align="right" data-vertical-align="top">13,9</td></tr><tr><td data-text-align="center" data-vertical-align="top">24</td><td data-text-align="right" data-vertical-align="top">11,5</td><td data-text-align="center" data-vertical-align="top">53</td><td data-text-align="right" data-vertical-align="top">13,9</td></tr><tr><td data-text-align="center" data-vertical-align="top">25</td><td data-text-align="right" data-vertical-align="top">11,7</td><td data-text-align="center" data-vertical-align="top">54</td><td data-text-align="right" data-vertical-align="top">13,9</td></tr><tr><td data-text-align="center" data-vertical-align="top">26</td><td data-text-align="right" data-vertical-align="top">11,8</td><td data-text-align="center" data-vertical-align="top">55</td><td data-text-align="right" data-vertical-align="top">13,9</td></tr><tr><td data-text-align="center" data-vertical-align="top">27</td><td data-text-align="right" data-vertical-align="top">12,0</td><td data-text-align="center" data-vertical-align="top">56</td><td data-text-align="right" data-vertical-align="top">14,0</td></tr><tr><td data-text-align="center" data-vertical-align="top">28</td><td data-text-align="right" data-vertical-align="top">12,1</td><td data-text-align="center" data-vertical-align="top">57</td><td data-text-align="right" data-vertical-align="top">14,0</td></tr><tr><td data-text-align="center" data-vertical-align="top">29</td><td data-text-align="right" data-vertical-align="top">12,3</td><td data-text-align="center" data-vertical-align="top">58</td><td data-text-align="right" data-vertical-align="top">14,0</td></tr><tr><td data-text-align="center" data-vertical-align="top" /><td data-text-align="right" data-vertical-align="top" /><td data-text-align="center" data-vertical-align="top">59</td><td data-text-align="right" data-vertical-align="top">14,0</td></tr></tbody></table></article><article class="changesToParent">Endret ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article></section></section><section class="section" data-name="kapII" id="kapittel-2" data-lovdata-URL="SF/forskrift/1987-12-04-945/KAPITTEL_2"><h2>II. Årlige erstatninger</h2><section class="section" data-name="kap1" id="kapittel-2-kapittel-1" data-lovdata-URL="SF/forskrift/1987-12-04-945/KAPITTEL_2-1"><h3>1. Justering av årlige erstatninger.</h3><article class="legalArticle" data-lovdata-URL="SF/forskrift/1987-12-04-945/§8" data-name="§8" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 8</span>.</h4><article class="legalP" id="kapittel-2-kapittel-1-paragraf-1-ledd-1">Årlige erstatningsbeløp skal justeres automatisk ved forfallstidspunktet hvert 5 år. Justeringene skal omfatte samtlige årlige erstatninger uten hensyn til det tidspunkt erstatningene ble fastsatt.</article><article class="changesToParent">Endret ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1987-12-04-945/§9" data-name="§9" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 9</span>.</h4><article class="legalP" id="kapittel-2-kapittel-1-paragraf-2-ledd-1">Justeringer som nevnt i <a href="forskrift/1987-12-04-945/§8">§ 8</a> første ledd foretas ved å sammenholde gjennomsnittet for Statistisk Sentralbyrås konsumprisindeks for siste år av forløpne tidsperiode (beregningsåret) med tilsvarende indekstall for det år erstatningen forfalt første gang. Senere justeringer skjer med basis i siste beregningsår.</article><article class="changesToParent">Endret ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1987-12-04-945/§10" data-name="§10" id="kapittel-2-kapittel-1-paragraf-3"><h4 class="legalArticleHeader"><span class="legalArticleValue">§ 10</span>.</h4><article class="legalP" id="kapittel-2-kapittel-1-paragraf-3-ledd-1">Forfall etter <a href="forskrift/1987-12-04-945/§8">§ 8</a> er avhjemlingstidspunktet for rettskraftig skjønn. Har tiltredelse skjedd før dette tidspunkt regnes forfall første gang fra tiltredelsen.</article><article class="changesToParent">Endret ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article></section><section class="section" data-name="kap2" id="kapittel-2-kapittel-2" data-lovdata-URL="SF/forskrift/1987-12-04-945/KAPITTEL_2-2"><h3>2. Minstebeløp ved fastsettelse av årlige erstatninger og om innløsning av tidligere fastsatte årlige erstatninger med engangsbeløp.</h3><article class="legalArticle" data-lovdata-URL="SF/forskrift/1987-12-04-945/§11" data-name="§11" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 11</span>.</h4><article class="legalP" id="kapittel-2-kapittel-2-paragraf-1-ledd-1">Hvis årlige erstatninger som skal fastsettes i medhold av <a href="lov/1917-12-14-17">lov av 14. desember 1917 nr. 17</a> og <a href="lov/2000-11-24-82">lov av 24. november 2000 nr. 82</a> vil utgjøre mindre enn 5.000 kroner til den enkelte erstatningsberettigede, skal erstatningen fastsettes som engangsutbetaling.</article><article class="legalP" id="kapittel-2-kapittel-2-paragraf-1-ledd-2">Når erstatningsberettigede eller eksproprianten krever det, skal tidligere fastsatte årlige erstatninger i medhold av vassdragsreguleringsloven, <a href="lov/1940-03-15-3">lov 15. mars 1940 nr. 3</a> om vassdragene og vannressursloven, og som utgjør mindre enn 5&#xa0;000 kroner til den enkelte erstatningsberettigede, omgjøres til engangserstatning og innløses med en sum en gang for alle.</article><article class="legalP" id="kapittel-2-kapittel-2-paragraf-1-ledd-3">Innløsningsbeløpet fastsettes ved at det årlige erstatningsbeløp oppjusteres til innløsningsåret, og multipliseres med 25.</article><article class="changesToParent">Endret ved <a href="forskrift/2001-10-05-1149">forskrifter 5 okt 2001 nr. 1149</a> (i kraft 1 jan 2002), <a href="forskrift/2004-09-03-1247">3 sep 2004 nr. 1247</a>, <a href="forskrift/2017-12-15-2036">15 des 2017 nr. 2036</a> (i kraft 1 jan 2018).</article></article></section></section><section class="section" data-name="kapIII" id="kapittel-3" data-lovdata-URL="SF/forskrift/1987-12-04-945/KAPITTEL_3"><h2>III. Næringsfond o.a. fond.</h2><section class="section" id="kapittel-3-kapittel-1" data-lovdata-URL="SF/forskrift/1987-12-04-945/KAPITTEL_3-1"><h3>Justering av årlige ytelser til næringsfond.</h3><article class="legalArticle" data-lovdata-URL="SF/forskrift/1987-12-04-945/§12" data-name="§12" id="kapittel-3-kapittel-1-paragraf-1"><h4 class="legalArticleHeader"><span class="legalArticleValue">§ 12</span>.</h4><article class="legalP" id="kapittel-3-kapittel-1-paragraf-1-ledd-1">Årlige ytelser til næringsfond fastsatt i vassdragskonsesjoner skal justeres på tilsvarende måte som fastsatt for årlige erstatninger, jf. <a href="forskrift/1987-12-04-945/§8">§ 8</a>.</article><article class="legalP" id="kapittel-3-kapittel-1-paragraf-1-ledd-2">Næringsfond anses forfalt når konsesjon blir gitt.</article><article class="changesToParent">Endret ved <a href="forskrift/2017-12-15-2036">forskrift 15 des 2017 nr. 2036</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1987-12-04-945/§13" data-name="§13" id="kapittel-3-kapittel-1-paragraf-2"><h4 class="legalArticleHeader"><span class="legalArticleValue">§ 13</span>.</h4><article class="legalP" id="kapittel-3-kapittel-1-paragraf-2-ledd-1">Årlige ytelser til andre fond enn næringsfond, fastsatt i vassdragskonsesjoner meddelt etter 16. februar 1984 skal justeres automatisk etter 5 år.</article><article class="legalP" id="kapittel-3-kapittel-1-paragraf-2-ledd-2">Justeringer som nevnt i første ledd foretas ved å sammenholde gjennomsnittet for Statistisk Sentralbyrås konsumprisindeks for siste år av forløpne tidsperiode (beregningsåret ) med det tilsvarende indekstall for det år konsesjonen ble meddelt. Senere justeringer skjer med basis i siste beregningsår.</article></article></section></section><section class="section" data-name="kapIV" id="kapittel-4" data-lovdata-URL="SF/forskrift/1987-12-04-945/KAPITTEL_4"><h2>IV. Ikrafttreden.</h2><article class="legalArticle" data-lovdata-URL="SF/forskrift/1987-12-04-945/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-4-paragraf-1-ledd-1">Forskriftene trer i kraft fra 1. januar 1988. Fra dette tidspunkt opphører forskriften om justering av årlige erstatninger, konsesjonsavgifter og fond m.v. gitt ved <a href="forskrift/1984-02-17-432">kgl.res. 17. februar 1984 nr. 432</a>.</article></article></section></main></body></html>