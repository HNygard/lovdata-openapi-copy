<!DOCTYPE html><html lang="no"><head><title>Forskrift om ordningen for kollektiv oppreisning til romanifolket/taterne</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-09-27-1277</dd><dt class="dokid">DokumentID</dt><dd class="dokid">SF/forskrift/2019-09-27-1277</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for urfolk og nasjonale minoriteter</li></ul></dd><dt class="dateInForce">I kraft fra</dt><dd class="dateInForce">2019-09-27 med virkning f.o.m. 2019</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-10-01 14:35</dd><dt class="titleShort">Korttittel</dt><dd class="titleShort">Forskrift om ordningen for kollektiv oppreisning til romanifolket/taterne</dd><dt class="title">Tittel</dt><dd class="title">Forskrift om ordningen for kollektiv oppreisning til romanifolket/taterne</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 27. september 2019 med hjemmel i Stortingets årlige budsjettvedtak kap. 567 post 75. <br /><strong>Endret</strong> ved forskrift <a href="forskrift/2024-06-21-1191">21 juni 2024 nr. 1191</a>.</dd><dt class="refid">RefID</dt><dd class="refid">forskrift/2019-09-27-1277</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ordningen for kollektiv oppreisning til romanifolket/taterne</a><ul class="tocSubUl"><li><a href="#paragraf-1">§ 1. Formålet med den kollektive oppreisningen</a></li><li><a href="#paragraf-2">§ 2. Forvaltning av ordningen</a></li><li><a href="#paragraf-3">§ 3. Hvem forskriften gjelder for</a></li><li><a href="#paragraf-4">§ 4. Hva kan det søkes midler til?</a></li><li><a href="#paragraf-5">§ 5. Kunngjøring og frister</a></li><li><a href="#paragraf-6">§ 6. Krav til søknaden</a></li><li><a href="#paragraf-7">§ 7. Vilkår for tilskudd</a></li><li><a href="#paragraf-8">§ 8. Vilkår for bruk av tilskuddsmidler</a></li><li><a href="#paragraf-9">§ 9. Rapport og regnskap</a></li><li><a href="#paragraf-10">§ 10. Oppfølging og kontroll</a></li><li><a href="#paragraf-11">§ 11. Klageadgang</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-09-27-1277" id="dokument"><h1>Forskrift om ordningen for kollektiv oppreisning til romanifolket/taterne</h1><article class="legalArticle" data-lovdata-URL="SF/forskrift/2019-09-27-1277/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med den kollektive oppreisningen</span></h2><article class="legalP" id="paragraf-1-ledd-1">Den kollektive oppreisningen, heretter kalt ordningen, skal bidra til å utvikle og synliggjøre romanifolket/taternes kultur, språk og historie.</article></article><article class="legalArticle" data-lovdata-URL="SF/forskrift/2019-09-27-1277/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning av ordningen</span></h2><article class="legalP" id="paragraf-2-ledd-1">Midlene til ordningen bevilges årlig av Stortinget. Vedtak om tilskudd fra ordningen fattes av Kulturdirektoratet. Tildelingene skal baseres på en helhetsvurdering av de innkomne søknadene, og prioriteres ut fra oppnåelse av formålet i <a href="forskrift/2019-09-27-1277/§1">§ 1</a>. Representanter for romanifolket/taterne skal være involvert i arbeidet med ordningen.</article><article class="changesToParent">Endret ved forskrift <a href="forskrift/2024-06-21-1191">21 juni 2024 nr. 1191</a>.</article></article><article class="legalArticle" data-lovdata-URL="SF/forskrift/2019-09-27-1277/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem forskriften gjelder for</span></h2><article class="legalP" id="paragraf-3-ledd-1">Privatpersoner, private og offentlige institusjoner, organisasjoner og andre virksomheter kan søke. Det er en forutsetning at søker i hovedsak holder til og har sitt virke i Norge.</article></article><article class="legalArticle" data-lovdata-URL="SF/forskrift/2019-09-27-1277/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva kan det søkes midler til?</span></h2><ul class="defaultList"><li data-li-identifier="-" data-name="-"><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Prosjekter som bidrar til å synliggjøre, styrke og videreføre romanifolket/taternes kultur og historie.</article></article></li><li data-li-identifier="-" data-name="-"><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Prosjekter som bidrar til å styrke språket romani.</article></article></li><li data-li-identifier="-" data-name="-"><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Dokumentasjon og formidling av kunnskap om romanifolket/taternes situasjon.</article></article></li><li data-li-identifier="-" data-name="-"><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Holdningsskapende arbeid.</article></article></li></ul></article><article class="legalArticle" data-lovdata-URL="SF/forskrift/2019-09-27-1277/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kunngjøring og frister</span></h2><article class="legalP" id="paragraf-5-ledd-1">Ordningen blir kunngjort på Kulturdirektoratets nettsider og øvrige publiseringskanaler. Søknaden skal sendes Kulturdirektoratet innen den fristen som er oppgitt på nettsidene.</article><article class="changesToParent">Endret ved forskrift <a href="forskrift/2024-06-21-1191">21 juni 2024 nr. 1191</a>.</article></article><article class="legalArticle" data-lovdata-URL="SF/forskrift/2019-09-27-1277/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknaden</span></h2><article class="legalP" id="paragraf-6-ledd-1">Søker skal benytte søknadsskjema som er tilgjengelig på Kulturdirektoratets nettsider.</article><article class="legalP" id="paragraf-6-ledd-2">Søknaden må inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">Beskrivelse av mål og målgruppe, aktiviteter og framdriftsplan for prosjektet.</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">Budsjett med presisering av eventuelle administrative kostnader knyttet til gjennomføringen av prosjektet. Budsjettet må også inneholde opplysninger om egeninnsats og om det er søkt eller mottatt støtte fra andre kilder.</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">Informasjon om den som søker (navn, adresse, e-postadresse, telefonnummer, norsk organisasjonsnummer/personnummer).</article></article></li></ol></article><article class="legalP" id="paragraf-6-ledd-3">Kulturdirektoratet har anledning til å innhente tilleggsopplysninger og til å kontrollere at opplysninger i søknaden er korrekte.</article><article class="changesToParent">Endret ved forskrift <a href="forskrift/2024-06-21-1191">21 juni 2024 nr. 1191</a>.</article></article><article class="legalArticle" data-lovdata-URL="SF/forskrift/2019-09-27-1277/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for tilskudd</span></h2><article class="legalP" id="paragraf-7-ledd-1">Ved å akseptere kontrakten, forplikter tilskuddsmottaker seg til å gjennomføre prosjektet i samsvar med søknaden og i henhold til vilkår og frister som framgår av tildelingsbrevet. Dersom det ikke er avtalt utsettelse med Kulturdirektoratet, gjelder sluttdatoen som er oppgitt i søknaden.</article><article class="legalP" id="paragraf-7-ledd-2">Søker må ha levert rapport og regnskap for tidligere tilskudd fra Kulturdirektoratet innen fastsatt frist.</article><article class="changesToParent">Endret ved forskrift <a href="forskrift/2024-06-21-1191">21 juni 2024 nr. 1191</a>.</article></article><article class="legalArticle" data-lovdata-URL="SF/forskrift/2019-09-27-1277/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår for bruk av tilskuddsmidler</span></h2><article class="legalP" id="paragraf-8-ledd-1">Tilskuddet skal benyttes i tråd med denne forskriften, søknaden og vilkår som er satt i tilskuddsbrevet. Vesentlige endringer i prosjektet skal forhåndsgodkjennes av Kulturdirektoratet, etter skriftlig søknad. Dersom Kulturdirektoratet ikke godkjenner endringen, kan tilskuddet bli trukket tilbake og utbetalte midler kan kreves tilbakebetalt.</article><article class="legalP" id="paragraf-8-ledd-2">Dersom prosjektet ikke kan gjennomføres, skal Kulturdirektoratet ha beskjed så raskt som mulig.</article><article class="changesToParent">Endret ved forskrift <a href="forskrift/2024-06-21-1191">21 juni 2024 nr. 1191</a>.</article></article><article class="legalArticle" data-lovdata-URL="SF/forskrift/2019-09-27-1277/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rapport og regnskap</span></h2><article class="legalP" id="paragraf-9-ledd-1">Tilskuddsmottaker skal levere rapport og regnskap for bruk av tilskuddsmidlene innenfor den fristen som er satt i tilskuddsbrevet. Regnskap for over 200 000 kroner skal være revidert av statsautorisert eller registrert revisor. Krav til regnskap og rapport vil framgå av tilskuddsbrevet.</article></article><article class="legalArticle" data-lovdata-URL="SF/forskrift/2019-09-27-1277/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Oppfølging og kontroll</span></h2><article class="legalP" id="paragraf-10-ledd-1">Kulturdirektoratet kan kontrollere om midlene blir benyttet etter forutsetningene og om opplysningene i søknaden og rapporteringen er korrekte. Mottaker skal på forespørsel legge fram opplysninger og bidra på andre måter til å legge til rette for kontrollarbeidet.</article><article class="legalP" id="paragraf-10-ledd-2">Kulturdirektoratet kan stanse utbetaling eller kreve at mottaker helt eller delvis tilbakebetaler utbetalt tilskudd dersom:<ol class="defaultList" type="a"><li data-name="a." value="1"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">tilskuddet ikke er brukt i tråd med denne forskriften og/eller tilskuddsbrevet</article></article></li><li data-name="b." value="2"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">tildeling av tilskudd bygger på uriktige opplysninger fra søker</article></article></li><li data-name="c." value="3"><article class="listArticle" id="paragraf-10-ledd-2-punkt-3"><article class="legalP" id="paragraf-10-ledd-2-punkt-3-ledd-1">tilskuddsmottaker ikke har levert regnskap og rapport innen fastsatt frist</article></article></li><li data-name="d." value="4"><article class="listArticle" id="paragraf-10-ledd-2-punkt-4"><article class="legalP" id="paragraf-10-ledd-2-punkt-4-ledd-1">rapport og regnskap ikke gir tilstrekkelig informasjon for å vurdere om kravene i forskriften og tilskuddsbrevet er oppfylt</article></article></li><li data-name="e." value="5"><article class="listArticle" id="paragraf-10-ledd-2-punkt-5"><article class="legalP" id="paragraf-10-ledd-2-punkt-5-ledd-1">ikke hele tilskuddsbeløpet er benyttet.</article></article></li></ol></article><article class="changesToParent">Endret ved forskrift <a href="forskrift/2024-06-21-1191">21 juni 2024 nr. 1191</a>.</article></article><article class="legalArticle" data-lovdata-URL="SF/forskrift/2019-09-27-1277/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klageadgang</span></h2><article class="legalP" id="paragraf-11-ledd-1">Vedtak kan påklages til Kommunal- og moderniseringsdepartementet.</article><article class="changesToParent">Endret ved forskrift <a href="forskrift/2024-06-21-1191">21 juni 2024 nr. 1191</a>.</article></article><article class="legalArticle" data-lovdata-URL="SF/forskrift/2019-09-27-1277/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft straks og med virkning for tildeling av tilskudd fra og med 2019.</article></article></main></body></html>