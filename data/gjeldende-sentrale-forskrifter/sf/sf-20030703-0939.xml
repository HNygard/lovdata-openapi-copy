<!DOCTYPE html><html lang="no"><head><title>Forskrift om syltetøy og lignende produkter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-03-939</dd><dt class="dokid">DokumentID</dt><dd class="dokid">SF/forskrift/2003-07-03-939</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">I 2003 hefte 11</dd><dt class="dateInForce">I kraft fra</dt><dd class="dateInForce">2003-07-12</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-01-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-01-09-167">forskrift/2004-01-09-167</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-12-20-1370">forskrift/1993-12-20-1370</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1932-06-17-6/§2">lov/1932-06-17-6/§2</a></li><li><a href="lov/1932-06-17-6/§3">lov/1932-06-17-6/§3</a></li><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="dateOfPublication">Kunngjort</dt><dd class="dateOfPublication">2003-07-15</dd><dt class="lastupdated">Rettet</dt><dd class="lastupdated">2003-09-10 (§ 4 annet ledd nr. 3)</dd><dt class="titleShort">Korttittel</dt><dd class="titleShort">Forskrift om syltetøy og lignende produkter</dd><dt class="title">Tittel</dt><dd class="title">Forskrift om syltetøy og lignende produkter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 3. juli 2003 med hjemmel i <a href="lov/1932-06-17-6">lov av 17. juni 1932 nr. 6</a> om kvalitetskontroll med landbruksvarer m.v. <a href="lov/1932-06-17-6/§2">§ 2</a> og <a href="lov/1932-06-17-6/§3">§ 3</a> og <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. Jf. EØS-avtalen vedlegg II kap. XII nr. 54zr (direktiv <a href="eu/32001l0113">2001/113/EF</a>). Endret <a href="forskrift/2004-01-09-167">9 jan 2004 nr. 167</a> (bl.a hjemmel).</dd><dt class="refid">RefID</dt><dd class="refid">forskrift/2003-07-03-939</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om syltetøy og lignende produkter.</a><ul class="tocSubUl"><li><a href="#paragraf-1">§ 1. Omfang</a></li><li><a href="#paragraf-2">§ 2. Generelt</a></li><li><a href="#paragraf-3">§ 3. Varebetegnelser mv.</a></li><li><a href="#paragraf-4">§ 4. Merking</a></li><li><a href="#paragraf-5">§ 5. Ingredienser</a></li><li><a href="#paragraf-6">§ 6. Tilsyn og vedtak</a></li><li><a href="#paragraf-7">§ 7. Dispensasjon</a></li><li><a href="#paragraf-8">§ 8. Straff</a></li><li><a href="#paragraf-9">§ 9. Overgangsbestemmelse</a></li><li><a href="#paragraf-10">§ 10. Ikrafttredelse</a></li><li><a href="#kapittel-1">Vedlegg 1. Varebetegnelser og produktdefinisjoner</a></li><li><a href="#kapittel-2">Vedlegg 2</a></li><li><a href="#kapittel-3">Vedlegg 3</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-07-03-939" id="dokument"><h1>Forskrift om syltetøy og lignende produkter.</h1><article class="legalArticle" data-lovdata-URL="SF/forskrift/2003-07-03-939/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften omfatter bestemmelser om produktspesifikasjoner og merking av syltetøy, syltetøy ekstra, gelé, gelé ekstra, marmelade og søtet kastanjepuré som skal omsettes.</article><article class="legalP" id="paragraf-1-ledd-2">Forskriften omfatter ikke tilsvarende produkter bestemt til framstilling av bakervarer, kaker og kjeks.</article><article class="changesToParent">Endret ved <a href="forskrift/2004-01-09-167">forskrift 9 jan 2004 nr. 167</a>.</article></article><article class="legalArticle" data-lovdata-URL="SF/forskrift/2003-07-03-939/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt</span></h2><article class="legalP" id="paragraf-2-ledd-1">Produktene som omfattes av denne forskriften skal oppfylle produktdefinisjonene i vedlegg 1, og skal omsettes med de varebetegnelsene som er angitt i vedlegget.</article><article class="changesToParent">Endret ved <a href="forskrift/2004-01-09-167">forskrift 9 jan 2004 nr. 167</a>.</article></article><article class="legalArticle" data-lovdata-URL="SF/forskrift/2003-07-03-939/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varebetegnelser mv.</span></h2><article class="legalP" id="paragraf-3-ledd-1">Varebetegnelsene i vedlegg 1 er forbeholdt produktene som er definert der.</article><article class="legalP" id="paragraf-3-ledd-2">Varebetegnelsene i vedlegg 1 kan i overensstemmelse med vanlig praksis anvendes til å betegne andre produkter som ikke kan forveksles med dem som er definert i vedlegg 1.</article></article><article class="legalArticle" data-lovdata-URL="SF/forskrift/2003-07-03-939/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" id="paragraf-4-ledd-1">Produktene som omfattes av denne forskriften skal ved omsetning være merket etter gjeldende forskrifter om merking mv. av næringsmidler, identifikasjonsmerking av næringsmiddelpartier og deklarasjon av næringsinnhold, med de tillegg og unntak som følger av denne forskriften.</article><article class="legalP" id="paragraf-4-ledd-2">Disse tilleggene og unntakene er:<ol class="defaultList" type="1"><li data-name="1." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Varebetegnelsen skal utfylles med en angivelse av det eller de fruktslag som er benyttet, i fallende orden etter vekt. For produkter framstilt av tre eller flere fruktslag, kan antallet angis, eller angivelsen «blandet frukt» eller «blandet bær» benyttes.</article></article></li><li data-name="2." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Merkingen skal opplyse om fruktinnholdet ved angivelsen «framstilt av .... g frukt pr. 100 g» ferdig produkt, eventuelt etter fradrag av vekten av vannet som er benyttet til framstillingen av de vandige ekstraktene.</article></article></li><li data-name="3." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Merkingen skal opplyse om det totale sukkerinnholdet ved angivelsen «totalt sukkerinnhold .... g pr. 100 g». Mengden skal være bestemt i det ferdige produktet med refraktometer ved 20 °C med et tillatt avvik på ± 3 refraktometergrader. Det totale sukkerinnholdet må ikke angis hvis produktet er merket i henhold til gjeldende forskrift om deklarasjon av næringsinnhold.</article></article></li><li data-name="4." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">Opplysningene om frukt- og sukkerinnhold skal være lett leselige og gis i samme synsfelt som varebetegnelsen.</article></article></li><li data-name="5." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">Overstiger restinnholdet av svoveldioksid 10 mg/kg, skal dette angis i ingredienslisten.</article></article></li></ol></article><article class="changesToParent">Endret ved <a href="forskrift/2004-01-09-167">forskrift 9 jan 2004 nr. 167</a>.</article></article><article class="legalArticle" data-lovdata-URL="SF/forskrift/2003-07-03-939/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ingredienser</span></h2><article class="legalP" id="paragraf-5-ledd-1">Kun ingrediensene som er angitt i vedlegg 2 og 3 kan benyttes til framstilling av produktene som er definert i vedlegg 1. I tillegg kan produktene inneholde tilsetningsstoffer i henhold til gjeldende forskrift om tilsetningsstoffer til næringsmidler.</article></article><article class="legalArticle" data-lovdata-URL="SF/forskrift/2003-07-03-939/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h2><article class="legalP" id="paragraf-6-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="changesToParent">Endret ved <a href="forskrift/2004-01-09-167">forskrift 9 jan 2004 nr. 167</a>.</article></article><article class="legalArticle" data-lovdata-URL="SF/forskrift/2003-07-03-939/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" id="paragraf-7-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-09-167">forskrift 9 jan 2004 nr. 167</a>.</article></article><article class="legalArticle" data-lovdata-URL="SF/forskrift/2003-07-03-939/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-09-167">forskrift 9 jan 2004 nr. 167</a>.</article></article><article class="legalArticle" data-lovdata-URL="SF/forskrift/2003-07-03-939/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsbestemmelse</span></h2><article class="legalP" id="paragraf-9-ledd-1">Omsetning av produkter som omfattes av forskriften og som er merket innen 12. juli 2004 i samsvar med <a href="forskrift/1993-12-20-1370">forskrift av 20. desember 1993 nr. 1370</a> om syltetøy og lignende produkter, er tillatt inntil lagrene er brukt opp.</article><article class="changesToParent">Endret ved <a href="forskrift/2004-01-09-167">forskrift 9 jan 2004 nr. 167</a>.</article></article><article class="legalArticle" data-lovdata-URL="SF/forskrift/2003-07-03-939/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 12. juli 2003. Samtidig oppheves <a href="forskrift/1993-12-20-1370">forskrift av 20. desember 1993 nr. 1370</a> om syltetøy og lignende produkter.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2003-07-03-939/KAPITTEL_1"><h2>Vedlegg 1. Varebetegnelser og produktdefinisjoner</h2><article class="defaultP">I<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Syltetøy</i> er en blanding med passende geléaktig konsistens, framstilt av sukker, fruktkjøtt og/eller puré av ett eller flere fruktslag, samt vann. Syltetøy av sitrusfrukt kan framstilles av hel frukt som er skåret i strimler og/eller skiver.</article><article class="legalP" id="kapittel-1-punkt-1-ledd-2">I produkter som inneholder mer enn 60% løselig tørrstoff, skal 1.000 g ferdig produkt være framstilt av minst 350 g fruktkjøtt og/eller puré med unntak av <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-2-punkt-1"><article class="legalP" id="kapittel-1-punkt-1-ledd-2-punkt-1-ledd-1">250 g for rips, rognebær, tindved, solbær, nype og kvede,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-2-punkt-2"><article class="legalP" id="kapittel-1-punkt-1-ledd-2-punkt-2-ledd-1">150 g for ingefær,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-2-punkt-3"><article class="legalP" id="kapittel-1-punkt-1-ledd-2-punkt-3-ledd-1">160 g for kasjueple og</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-2-punkt-4"><article class="legalP" id="kapittel-1-punkt-1-ledd-2-punkt-4-ledd-1">60 g for pasjonsfrukt.</article></article></li></ul></article><article class="legalP" id="kapittel-1-punkt-1-ledd-3">I produkter som inneholder mindre enn 60% løselig tørrstoff, skal 1.000 g ferdig produkt være framstilt av minst 400 g fruktkjøtt og/eller puré med unntak av <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-3-punkt-1"><article class="legalP" id="kapittel-1-punkt-1-ledd-3-punkt-1-ledd-1">250 g for solbær og</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-3-punkt-2"><article class="legalP" id="kapittel-1-punkt-1-ledd-3-punkt-2-ledd-1">330 g for nype.</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>Syltetøy ekstra</i> er en blanding med passende geléaktig konsistens, framstilt av sukker, ikke-konsentrert fruktkjøtt fra ett eller flere fruktslag, samt vann. Syltetøy ekstra kan framstilles helt eller delvis, av ikke-konsentrert kjernefri puré av nyper, bringebær, bjørnebær, solbær, blåbær og rips. Syltetøy ekstra av sitrusfrukt kan framstilles av hel frukt som er skåret i strimler og/eller skiver.</article><article class="legalP" id="kapittel-1-punkt-2-ledd-2">Til framstilling av syltetøy ekstra får følgende fruktslag ikke benyttes i blanding med andre fruktslag: eple, pære, clingstoneplomme, melon, vannmelon, drue, gresskar, agurk og tomat.</article><article class="legalP" id="kapittel-1-punkt-2-ledd-3">1.000 g ferdig produkt skal være framstilt av minst 450 g fruktkjøtt og/eller puré med unntak av <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-2-ledd-3-punkt-1"><article class="legalP" id="kapittel-1-punkt-2-ledd-3-punkt-1-ledd-1">350 g for rips, rognebær, tindved, solbær, nype og kvede,</article></article></li><li data-li-identifier="-" data-name="-"><article class="listArticle" id="kapittel-1-punkt-2-ledd-3-punkt-2"><article class="legalP" id="kapittel-1-punkt-2-ledd-3-punkt-2-ledd-1">250 g for ingefær,</article></article></li><li data-li-identifier="-" data-name="-"><article class="listArticle" id="kapittel-1-punkt-2-ledd-3-punkt-3"><article class="legalP" id="kapittel-1-punkt-2-ledd-3-punkt-3-ledd-1">230 g for kasjueple og</article></article></li><li data-li-identifier="-" data-name="-"><article class="listArticle" id="kapittel-1-punkt-2-ledd-3-punkt-4"><article class="legalP" id="kapittel-1-punkt-2-ledd-3-punkt-4-ledd-1">80 g for pasjonsfrukt.</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>Gelé</i> er en blanding med passende geléaktig konsistens, framstilt av sukker, juice og/eller vandig ekstrakt av ett eller flere fruktslag.</article><article class="legalP" id="kapittel-1-punkt-3-ledd-2">Mengden juice og/eller vandig ekstrakt som benyttes til framstillingen av 1.000 g ferdig produkt skal ikke være under den som er fastsatt for framstillingen av syltetøy. De angitte mengdene skal beregnes etter fradrag av vekten av vannet som er brukt til framstillingen av de vandige ekstraktene.</article><article class="legalP" id="kapittel-1-punkt-3-ledd-3">I produkter som inneholder mer enn 60% løselig tørrstoff, skal 1.000 g ferdig produkt være framstilt av minst 350 g juice og/eller vandig ekstrakt med unntak av <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-3-ledd-3-punkt-1"><article class="legalP" id="kapittel-1-punkt-3-ledd-3-punkt-1-ledd-1">250 g for rips, rognebær, tindved, solbær, nype og kvede,</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-3-punkt-2"><article class="legalP" id="kapittel-1-punkt-3-ledd-3-punkt-2-ledd-1">150 g for ingefær,</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-3-punkt-3"><article class="legalP" id="kapittel-1-punkt-3-ledd-3-punkt-3-ledd-1">160 g for kasjueple og</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-3-punkt-4"><article class="legalP" id="kapittel-1-punkt-3-ledd-3-punkt-4-ledd-1">60 g for pasjonsfrukt.</article></article></li></ul></article><article class="legalP" id="kapittel-1-punkt-3-ledd-4">I produkter som inneholder mindre enn 60% løselig tørrstoff, skal 1.000 g ferdig produkt være framstilt av minst 400 g juice og/eller vandig ekstrakt med unntak av <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-3-ledd-4-punkt-1"><article class="legalP" id="kapittel-1-punkt-3-ledd-4-punkt-1-ledd-1">250 g for solbær og</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-4-punkt-2"><article class="legalP" id="kapittel-1-punkt-3-ledd-4-punkt-2-ledd-1">330 g for nype</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1"><i>Gelé ekstra</i> skal framstilles av like stor mengde juice og/eller vandig ekstrakt som fastsatt for framstillingen av syltetøy ekstra. De angitte mengdene skal beregnes etter fradrag av vekten av vannet som er brukt til framstillingen av de vandige ekstraktene. Ved framstilling av gelé ekstra får følgende fruktslag ikke benyttes i blanding med andre fruktslag: eple, pære, clingstoneplomme, melon, vannmelon, drue, gresskar, agurk og tomat.</article></article></li><li data-li-identifier="-" data-name="-"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1"><i>Marmelade</i> er en blanding med passende geléaktig konsistens, framstilt av vann, sukker og en eller flere av følgende råvarer fra sitrusfrukter: fruktkjøtt, puré, juice, vandig ekstrakt og skall.</article><article class="legalP" id="kapittel-1-punkt-5-ledd-2">1.000 g ferdig produkt skal være framstilt av minst 200 g sitrusfrukt, hvorav minst 75 g fra skrellet frukt (endokarp).</article></article></li><li data-li-identifier="-" data-name="-"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1"><i>Gelémarmelade</i> kan betegne den marmeladen som ikke inneholder noen uløselige fruktdeler unntatt små mengder finskåret skall.</article></article></li><li data-li-identifier="-" data-name="-"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1"><i>Søtet kastanjepuré</i> er en blanding med passende geléaktig konsistens, framstilt av vann, sukker og kastanjepuré. 1.000 g ferdig produkt skal være framstilt av minst 380 g kastanjepuré (fra Castanea sativa).</article></article></li></ul></article><article class="defaultP">II</article><article class="legalP" id="kapittel-1-ledd-1">Produktene som er definert i del I skal inneholde minimum 60% løselig tørrstoff bestemt ved refraktometer. Syltetøy og gelé kan være unntatt denne bestemmelsen. Den gjelder heller ikke hvis sukkeret, helt eller delvis, er erstattet med søtestoff.</article><article class="defaultP">III</article><article class="legalP" id="kapittel-1-ledd-2">For blandinger av frukt skal minsteinnholdet som er fastsatt i del I for de forskjellige fruktslagene reduseres proporsjonalt med den prosentandel som er benyttet.</article></section><section class="section" data-name="vedlegg2" id="kapittel-2" data-lovdata-URL="SF/forskrift/2003-07-03-939/KAPITTEL_2"><h2>Vedlegg 2</h2><article class="legalP" id="kapittel-2-ledd-1">Følgende ingredienser kan benyttes i produktene som er definert i vedlegg 1:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Honning som definert i gjeldende forskrift om honning kan helt eller delvis erstatte alle former for sukker i alle definerte produkter.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Fruktjuice: bare i syltetøy.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">Sitrusjuice i produkter som framstilles av andre fruktslag: bare i syltetøy, syltetøy ekstra, gelé og gelé ekstra.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">Røde fruktjuicer: bare i syltetøy og syltetøy ekstra som framstilles av nype, jordbær, bringebær, stikkelsbær, rips, plomme og rabarbra.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1">Rødbetjuice: bare i syltetøy og gelé som framstilles av jordbær, bringebær, stikkelsbær, rips og plomme.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-6"><article class="legalP" id="kapittel-2-ledd-1-punkt-6-ledd-1">Eteriske oljer fra sitrusfrukter: bare i marmelade og gelémarmelade.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-7"><article class="legalP" id="kapittel-2-ledd-1-punkt-7-ledd-1">Matolje og matfett som skumdempende middel: i alle definerte produkter.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-8"><article class="legalP" id="kapittel-2-ledd-1-punkt-8-ledd-1">Flytende pektin: i alle definerte produkter.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-9"><article class="legalP" id="kapittel-2-ledd-1-punkt-9-ledd-1">Sitrusskall: bare i syltetøy, syltetøy ekstra, gelé og gelé ekstra.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-10"><article class="legalP" id="kapittel-2-ledd-1-punkt-10-ledd-1">Blad fra Pelargonium odoratissimum: bare i syltetøy, syltetøy ekstra, gelé og gelé ekstra, som er framstilt av kvede.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-11"><article class="legalP" id="kapittel-2-ledd-1-punkt-11-ledd-1">Sprit, vin og sterkvin, nøtter, krydderurter, vanilje og vaniljeekstrakt: i alle definerte produkter.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-12"><article class="legalP" id="kapittel-2-ledd-1-punkt-12-ledd-1">Vanillin: i alle definerte produkter.</article></article></li></ul></article></section><section class="section" data-name="vedlegg3" id="kapittel-3" data-lovdata-URL="SF/forskrift/2003-07-03-939/KAPITTEL_3"><h2>Vedlegg 3</h2><article class="defaultP"><i>A Definisjoner</i></article><article class="legalP" id="kapittel-3-ledd-1">I denne forskriften menes med:<ol class="defaultList" type="1"><li data-name="1." value="1"><article class="listArticle" id="kapittel-3-ledd-1-punkt-1"><span class="miscHeadline"><i>Frukt:</i></span><article class="legalP" id="kapittel-3-ledd-1-punkt-1-ledd-1">Fersk, frisk, tilstrekkelig moden frukt med alle vesentlige bestanddeler i behold, etter at den er renset, renskåret og topp- og stilkparti er fjernet.</article><article class="legalP" id="kapittel-3-ledd-1-punkt-1-ledd-2">I denne forskriften anses bær, tomat, spiselig del av rabarbrastilker, gulrot, søtpotet, agurk, gresskar, melon og vannmelon som frukt.</article><article class="legalP" id="kapittel-3-ledd-1-punkt-1-ledd-3">Med «ingefær» menes den spiselige roten av ingefærplanten. Den kan brukes fersk eller konservert ved tørking eller nedlegging i sukkerlake.</article></article></li><li data-name="2." value="2"><article class="listArticle" id="kapittel-3-ledd-1-punkt-2"><span class="miscHeadline"><i>Fruktkjøtt (pulp):</i></span><article class="legalP" id="kapittel-3-ledd-1-punkt-2-ledd-1">Den spiselige delen av hele frukten eventuelt uten skall, skinn, frø, kjerner og lignende. Denne kan være skåret i stykker eller knust, men ikke laget til puré.</article></article></li><li data-name="3." value="3"><article class="listArticle" id="kapittel-3-ledd-1-punkt-3"><span class="miscHeadline"><i>Fruktpuré (puré):</i></span><article class="legalP" id="kapittel-3-ledd-1-punkt-3-ledd-1">Den spiselige delen av hele frukten eventuelt uten skall, skinn, frø, kjerner og lignende. Denne er laget til puré ved pressing gjennom sikt eller ved en lignende prosess.</article></article></li><li data-name="4." value="4"><article class="listArticle" id="kapittel-3-ledd-1-punkt-4"><span class="miscHeadline"><i>Vandig ekstrakt av frukt (vandig ekstrakt):</i></span><article class="legalP" id="kapittel-3-ledd-1-punkt-4-ledd-1">Vandig ekstrakt som inneholder alle de vannløselige bestanddelene i den frukten som benyttes, med forbehold om svinn som er uunngåelig ved en hensiktsmessig framstilling.</article></article></li><li data-name="5." value="5"><article class="listArticle" id="kapittel-3-ledd-1-punkt-5"><span class="miscHeadline"><i>Sukker:</i></span><article class="legalP" id="kapittel-3-ledd-1-punkt-5-ledd-1">Tillatte former for sukker er: <ol class="defaultList" type="a"><li data-name="a." value="1"><article class="listArticle" id="kapittel-3-ledd-1-punkt-5-ledd-1-punkt-1"><article class="legalP" id="kapittel-3-ledd-1-punkt-5-ledd-1-punkt-1-ledd-1">De som er definert i gjeldende forskrift om sukker</article></article></li><li data-name="b." value="2"><article class="listArticle" id="kapittel-3-ledd-1-punkt-5-ledd-1-punkt-2"><article class="legalP" id="kapittel-3-ledd-1-punkt-5-ledd-1-punkt-2-ledd-1">Fruktosesirup</article></article></li><li data-name="c." value="3"><article class="listArticle" id="kapittel-3-ledd-1-punkt-5-ledd-1-punkt-3"><article class="legalP" id="kapittel-3-ledd-1-punkt-5-ledd-1-punkt-3-ledd-1">Ulike former for sukker som er utvunnet fra frukt</article></article></li><li data-name="d." value="4"><article class="listArticle" id="kapittel-3-ledd-1-punkt-5-ledd-1-punkt-4"><article class="legalP" id="kapittel-3-ledd-1-punkt-5-ledd-1-punkt-4-ledd-1">Brunt sukker.</article></article></li></ol></article></article></li></ol></article><article class="defaultP"><i>B Behandling av råvarer</i><ol class="defaultList" type="1"><li data-name="1." value="1"><article class="listArticle" id="kapittel-3-ledd-1-punkt-6"><article class="legalP" id="kapittel-3-ledd-1-punkt-6-ledd-1">Produktene som er definert i avsnitt A <a href="forskrift/2003-07-03-939/kap1">pkt. 1</a>, 2, 3 og 4 kan behandles på følgende måter <ol class="defaultList" type="a"><li data-name="a." value="1"><article class="listArticle" id="kapittel-3-ledd-1-punkt-6-ledd-1-punkt-1"><article class="legalP" id="kapittel-3-ledd-1-punkt-6-ledd-1-punkt-1-ledd-1">Varme- eller kuldebehandling</article></article></li><li data-name="b." value="2"><article class="listArticle" id="kapittel-3-ledd-1-punkt-6-ledd-1-punkt-2"><article class="legalP" id="kapittel-3-ledd-1-punkt-6-ledd-1-punkt-2-ledd-1">Frysetørking</article></article></li><li data-name="c." value="3"><article class="listArticle" id="kapittel-3-ledd-1-punkt-6-ledd-1-punkt-3"><article class="legalP" id="kapittel-3-ledd-1-punkt-6-ledd-1-punkt-3-ledd-1">Konsentrering i den grad det er teknisk mulig</article></article></li><li data-name="d." value="4"><article class="listArticle" id="kapittel-3-ledd-1-punkt-6-ledd-1-punkt-4"><article class="legalP" id="kapittel-3-ledd-1-punkt-6-ledd-1-punkt-4-ledd-1">Svoveldioksid (E 220) eller dets salter (E 221, E 222, E 223, E 224, E 226 og E 227) kan brukes som hjelpemiddel i framstillingen av produktene som er definert i vedlegg I del I med unntak av produktene med betegnelsen «ekstra». Det maksimale svoveldioksidinnholdet må ikke overstige mengdebegrensningene som er gitt i gjeldende forskrift om tilsetningsstoffer til næringsmidler.</article></article></li></ol></article></article></li><li data-name="2." value="2"><article class="listArticle" id="kapittel-3-ledd-1-punkt-7"><article class="legalP" id="kapittel-3-ledd-1-punkt-7-ledd-1">Aprikoser og plommer til framstilling av syltetøy kan tørkes på andre måter enn ved frysetørking.</article></article></li><li data-name="3." value="3"><article class="listArticle" id="kapittel-3-ledd-1-punkt-8"><article class="legalP" id="kapittel-3-ledd-1-punkt-8-ledd-1">Sitrusskall kan konserveres i saltlake.</article></article></li></ol></article></section></main></body></html>