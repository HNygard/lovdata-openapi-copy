<!DOCTYPE html><html lang="no"><head><title>Forskrift om stadnamn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-05-23-638</dd><dt class="dokid">DokumentID</dt><dd class="dokid">SF/forskrift/2017-05-23-638</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Kulturvernavdelingen</li></ul></dd><dt class="dateInForce">I kraft fra</dt><dd class="dateInForce">2017-05-23</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-02-14</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-02-14-381">forskrift/2022-02-14-381</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2007-06-01-592">forskrift/2007-06-01-592</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1990-05-18-11/§15">lov/1990-05-18-11/§15</a></li></ul></dd><dt class="dateOfPublication">Kunngjort</dt><dd class="dateOfPublication">2017-05-24 14:05</dd><dt class="titleShort">Korttittel</dt><dd class="titleShort">Forskrift om stadnamn</dd><dt class="title">Tittel</dt><dd class="title">Forskrift om stadnamn</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kulturdepartementet 23. mai 2017 med heimel i <a href="lov/1990-05-18-11">lov 18. mai 1990 nr. 11</a> om stadnamn (stadnamnlova) <a href="lov/1990-05-18-11/§15">§ 15</a>. <br /><strong>Endra</strong> ved forskrift <a href="forskrift/2022-02-14-381">14 feb 2022 nr. 381</a>.</dd><dt class="refid">RefID</dt><dd class="refid">forskrift/2017-05-23-638</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stadnamn</a><ul class="tocSubUl"><li><a href="#paragraf-1">§ 1. Generelle reglar om norske, samiske og kvenske stadnamn</a></li><li><a href="#paragraf-2">§ 2. Korleis lydleg overførte stadnamn i fleirspråkleg område skal skrivast</a></li><li><a href="#paragraf-3">§ 3. Særleg om norske stadnamn</a></li><li><a href="#paragraf-4">§ 4. Særleg om samiske stadnamn</a></li><li><a href="#paragraf-5">§ 5. Særleg om kvenske stadnamn</a></li><li><a href="#paragraf-6">§ 6. Bruk av eittspråklege namn</a></li><li><a href="#paragraf-7">§ 7. Bruk av fleirspråklege namn</a></li><li><a href="#paragraf-8">§ 8. Saksbehandling</a></li><li><a href="#paragraf-9">§ 9. Vedtak</a></li><li><a href="#paragraf-10">§ 10. Klage</a></li><li><a href="#paragraf-11">§ 11. Bruk av stadnamn i tenesta</a></li><li><a href="#paragraf-12">§ 12. Klagenemnda for stadnamnsaker</a></li><li><a href="#paragraf-13">§ 13. Gjenopning</a></li><li><a href="#paragraf-14">§ 14. Sentralt stadnamnregister</a></li><li><a href="#paragraf-15">§ 15. Utfyllande reglar</a></li><li><a href="#paragraf-16">§ 16. Ikraftsetjing</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-05-23-638" id="dokument"><h1>Forskrift om stadnamn</h1><article class="legalArticle" data-lovdata-URL="SF/forskrift/2017-05-23-638/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelle reglar om norske, samiske og kvenske stadnamn</span></h2><article class="legalP" id="paragraf-1-ledd-1">Stadnamn som inneheld allment kjende ord eller namneledd, skal skrivast i samsvar med gjeldande rettskriving, når ikkje anna følgjer av reglane nedanfor. Stadnamn som inneheld utdøydde eller uklare språkelement, skal skrivast i samsvar med gjeldande rettskrivingsprinsipp.</article><article class="legalP" id="paragraf-1-ledd-2">For samiske og kvenske stadnamn skal det takast særleg omsyn til munnleg tradisjon.</article><article class="legalP" id="paragraf-1-ledd-3">Skal eit objekt som ikkje har hatt namn, namnsetjast, skal det takast omsyn til lokale, nedervde stadnamn og tradisjonelt ordtilfang på staden.</article><article class="legalP" id="paragraf-1-ledd-4">I saker der ein etter <a href="lov/1990-05-18-11/§4">stadnamnlova § 4</a> andre ledd vurderer å velje ein skrivemåte som har vore lenge i bruk, skal det takast med i vurderinga<ol class="defaultList" type="a"><li data-name="a." value="1"><article class="listArticle" id="paragraf-1-ledd-4-punkt-1"><article class="legalP" id="paragraf-1-ledd-4-punkt-1-ledd-1">om skrivemåten kan medverke til at meiningsinnhaldet i namnet ikkje kjem tydeleg fram</article></article></li><li data-name="b." value="2"><article class="listArticle" id="paragraf-1-ledd-4-punkt-2"><article class="legalP" id="paragraf-1-ledd-4-punkt-2-ledd-1">om skrivemåten kan endre den nedervde lokale uttalen av namnet</article></article></li><li data-name="c." value="3"><article class="listArticle" id="paragraf-1-ledd-4-punkt-3"><article class="legalP" id="paragraf-1-ledd-4-punkt-3-ledd-1">kor lang og dominerande tradisjon skrivemåten har på namneobjektet</article></article></li><li data-name="d." value="4"><article class="listArticle" id="paragraf-1-ledd-4-punkt-4"><article class="legalP" id="paragraf-1-ledd-4-punkt-4-ledd-1">kor stor semje det er om skrivemåten lokalt</article></article></li><li data-name="e." value="5"><article class="listArticle" id="paragraf-1-ledd-4-punkt-5"><article class="legalP" id="paragraf-1-ledd-4-punkt-5-ledd-1">om skrivemåten har tradisjon i det språket som namnesaka gjeld.</article></article></li></ol></article><article class="legalP" id="paragraf-1-ledd-5">Skrivemåtar som kan medverke til at meiningsinnhaldet ikkje kjem tydeleg fram, eller til at den nedervde lokale uttalen blir endra, kan berre godtakast dersom dei har ein lang og dominerande tradisjon, og det er stor semje om dei lokalt. Ved fastsetjing av skrivemåten til samiske og kvenske stadnamn, skal ikkje eldre, fornorska skrivemåter godtakast.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a>.</article></article><article class="legalArticle" data-lovdata-URL="SF/forskrift/2017-05-23-638/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Korleis lydleg overførte stadnamn i fleirspråkleg område skal skrivast</span></h2><article class="legalP" id="paragraf-2-ledd-1">Stadnamn som heilt eller delvis er lydleg overførte frå andre språk, og som har fått ein innarbeidd uttale i mottakarspråket, skal følgje rettskrivingsreglane i mottakarspråket. Har eit slikt stadnamn ikkje fått ein innarbeidd uttale, skal det følgje rettskrivingsreglane i opphavsspråket.</article><article class="legalP" id="paragraf-2-ledd-2">Inneheld eit overført stadnamn eit ledd som er brukt i eit stadnamn i eit anna språk, kan dette leddet skrivast i samsvar med rettskrivingsreglane i dette språket. Den andre delen av stadnamnet skal følgje rettskrivingsreglane i mottakarspråket. I andre tilfelle skriv ein namneleddet i samsvar med reglane i mottakarspråket.</article></article><article class="legalArticle" data-lovdata-URL="SF/forskrift/2017-05-23-638/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særleg om norske stadnamn</span></h2><article class="legalP" id="paragraf-3-ledd-1">Skrivemåten av norske stadnamn skal følgje den rettskrivingsforma eller regionale samleforma som passar best med den nedervde lokale uttalen. Lokale dialektformer kan veljast når særlege grunnar talar for det.</article><article class="legalP" id="paragraf-3-ledd-2">For namn på bruk skal det leggjast særleg vekt på kva slags skrivemåte eigaren ønskjer. Dette gjeld òg i saker der vilkåra for at eigaren kan fastsetje skrivemåten, ikkje er oppfylte.</article></article><article class="legalArticle" data-lovdata-URL="SF/forskrift/2017-05-23-638/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særleg om samiske stadnamn</span></h2><article class="legalP" id="paragraf-4-ledd-1">For samiske stadnamn skal det takast utgangspunkt i den nedervde lokale uttalen. Skrivemåten skal følgje gjeldande rettskriving i nordsamisk, lulesamisk, skoltesamisk eller sørsamisk.</article><article class="legalP" id="paragraf-4-ledd-2">Nordsamisk rettskriving skal brukast i Finnmark, Troms og i Nordland til Tysfjord kommune. Skoltesamiske stadnamn i Sør-Varanger kommune kan likevel følgje skoltesamisk rettskriving. Lulesamisk rettskriving skal brukast frå og med Tysfjord kommune og sørover til Meløy kommune. Frå og med Rana kommune og sørover skal sørsamisk rettskriving brukast. I grenseområda for dei enkelte språkområda, kan ein bruke den rettskrivinga som passar best med den nedervde lokale uttalen. Det kan òg veljast regionale samleformer. Lokale dialektformer kan veljast når særlege grunnar talar for det.</article><article class="legalP" id="paragraf-4-ledd-3">Dersom det er brukt fleire samiske namn om det same namneobjektet, skal det eldste namnet brukast av det offentlege. I særlege tilfelle kan det gjerast unntak frå denne regelen.</article><article class="legalP" id="paragraf-4-ledd-4">I avveginga av ulike omsyn skal ein leggje vekt på at stadnamna får ein einskapleg skrivemåte innanfor dei ulike samiske språkområda.</article></article><article class="legalArticle" data-lovdata-URL="SF/forskrift/2017-05-23-638/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særleg om kvenske stadnamn</span></h2><article class="legalP" id="paragraf-5-ledd-1">For kvenske namn skal det takast utgangspunkt i den nedervde lokale uttalen. Det kan likevel veljast regionale samleformer. Lokale dialektformer kan veljast når særlege grunnar talar for det.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a>.</article></article><article class="legalArticle" data-lovdata-URL="SF/forskrift/2017-05-23-638/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av eittspråklege namn</span></h2><article class="legalP" id="paragraf-6-ledd-1">Har eit objekt berre eit samisk namn, eit kvensk namn eller eit norsk namn, skal det offentlege bruke dette namnet utan omsetjing eller tilpassingar.</article></article><article class="legalArticle" data-lovdata-URL="SF/forskrift/2017-05-23-638/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bruk av fleirspråklege namn</span></h2><article class="legalP" id="paragraf-7-ledd-1">Har eit objekt samisk eller kvensk namn i tillegg til eit norskspråkleg namn, og namneformene er i bruk blant folk som bur fast på eller har næringsmessig tilknyting til staden, skal begge eller alle namna brukast.</article><article class="legalP" id="paragraf-7-ledd-2">I samanhengande tekst skal det offentlege bruke namnet på det språket teksten er utforma i.</article><article class="legalP" id="paragraf-7-ledd-3">På skilt eller kart o.l. der det blir brukt meir enn eitt namn, skal kommunen fastsetje rekkjefølgja av namna. Når ein fastset rekkjefølgja, skal ein ta omsyn til språkbruken på staden. I forvaltningsområdet for samisk språk skal rekkjefølgja vere samisk, norsk, kvensk.</article><article class="legalP" id="paragraf-7-ledd-4">Der det av praktiske grunnar er særskilt vanskeleg å bruke fleire namn, skal det i valet mellom norsk, samisk og kvensk leggjast vekt på kva for eit namn som har lengst tradisjon og er best kjent på staden. Det norske namnet treng ikkje å vere med dersom det er ei lydleg tilpassa form av det samiske eller kvenske namnet, skil seg lite frå det og ikkje er i vanleg bruk i den norske forma.</article></article><article class="legalArticle" data-lovdata-URL="SF/forskrift/2017-05-23-638/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksbehandling</span></h2><article class="legalP" id="paragraf-8-ledd-1">Ved vedtak etter <a href="lov/1990-05-18-11/§7">stadnamnlova § 7</a> første til fjerde ledd skal vedtaksorganet sjå til at saka er så godt opplyst som mogleg før det blir gjort vedtak. Ved behov kan det hentast ei førebels tilråding frå stadnamntenesta.</article><article class="legalP" id="paragraf-8-ledd-2">Vedtaksorganet skal førebu og avgjere saka utan ugrunna opphald. Dei som etter <a href="lov/1990-05-18-11/§8">stadnamnlova § 8</a> tredje og fjerde ledd har rett til å uttale seg, skal ha minst to månader til å uttale seg frå dei får saka. Vedtaksorganet skal sende høyringssvara til stadnamntenesta, som skal gi endeleg tilråding før vedtak. I saker som gjeld nedervde namn på bruk etter <a href="lov/1990-05-18-11/§5">stadnamnlova § 5</a> tredje ledd, kan eigaren fastsetje skrivemåten utan at det ligg føre ei vurdering frå stadnamntenesta.</article><article class="legalP" id="paragraf-8-ledd-3">I område med samiske eller kvenske stadnamn skal saker som gjeld norske namn, òg sendast til stadnamntenesta for samiske stadnamn og stadnamntenesta for kvenske stadnamn. Dei skal finne ut namneobjektet òg har eit samisk eller kvensk namn og gi ei førebels tilråding av skrivemåten. Samiske og kvenske organisasjonar skal få saker som gjeld samiske og kvenske stadnamn, tilsende direkte. Høyringssvara skal sendast til stadnamntenesta, som skal gi endeleg tilråding før vedtak.</article><article class="legalP" id="paragraf-8-ledd-4">Saker om skrivemåten av daglegnamn skal behandlast på same måten som saker om dei offisielle bruksnamna. Med daglegnamn er meint namn som er nytta i samsvar med den lokale tradisjonen, men som ikkje er identiske med dei offisielle bruksnamna som er registrerte i offentlege register.</article><article class="legalP" id="paragraf-8-ledd-5">I saker der det same namnet blir brukt om ulike namneobjekt på den same staden, skal ein først fastsetje skrivemåten for det objektet namnet opphavleg vart brukt på. Vedtaksorganet skal sjå til at alle funksjonane av namnet blir tekne opp i namnesaka. I saker som gjeld skrivemåte av nedervde bruksnamn etter <a href="lov/1990-05-18-11/§5">stadnamnlova § 5</a> tredje ledd, trengst det likevel ikkje reisast namnesak for det tilsvarande gardsnamnet samtidig, med mindre eigaren krev det.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a>.</article></article><article class="legalArticle" data-lovdata-URL="SF/forskrift/2017-05-23-638/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtak</span></h2><article class="legalP" id="paragraf-9-ledd-1">Vedtak etter stadnamnlova skal vere skriftleg og grunngitt. Grunngivinga skal vise til den regelen vedtaket byggjer på, og skal innehalde dei faglege føresetnadene for og den vurderinga som ligg til grunn for vedtaket. Grunngiving skal givast samtidig med vedtaket for gardsnamn og bruksnamn, når bruksnamnet ikkje er fastsett av eigaren. Dei som har klagerett etter <a href="lov/1990-05-18-11/§12">stadnamnlova § 12</a> første ledd, kan krevje å få grunngivinga for andre enkeltnamn.</article><article class="legalP" id="paragraf-9-ledd-2">Ei melding eller kunngjering om vedtak skal innehalde opplysningar om klagerett, klagefrist, framgangsmåte ved klage, rett til å sjå saksdokumenta og til å søkje om utsett iverksetjing av vedtaket.</article><article class="legalP" id="paragraf-9-ledd-3">Klagefristen er tre veker frå meldinga om vedtaket er komen fram. Blir meldinga kunngjord offentleg, tek klagefristen til å gjelde frå vedtaket vart kunngjort første gongen.</article><article class="legalP" id="paragraf-9-ledd-4">Vedtaksorganet skal sende vedtaket til den som har teke opp stadnamnsaka, til vedkommande kommune og fylkeskommune som ikkje sjølv er vedtaksorgan, til statlege organ som skal bruke namnet i tenesta, til stadnamntenesta og til Sentralt stadnamnregister. Kommunen skal sende vedtaket vidare til partane i saka og dei som har uttala seg i saka etter <a href="lov/1990-05-18-11/§8">stadnamnlova § 8</a> første ledd, og gjere vedtaket kjent for dei som har klagerett etter <a href="lov/1990-05-18-11/§12">stadnamnlova § 12</a> første ledd.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a>.</article></article><article class="legalArticle" data-lovdata-URL="SF/forskrift/2017-05-23-638/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Ei klage skal vere skriftleg, og grunngivinga må behandle alle namn eller namneledd klaga gjeld.</article><article class="legalP" id="paragraf-10-ledd-2">Klaga skal sendast til det organet som har fastsett skrivemåten, med kopi til vedkommande kommune dersom kommunen ikkje sjølv er vedtaksorgan. <a href="lov/1967-02-10/kapvi">Forvaltningsloven kapittel VI</a> gjeld med dei unntaka som går fram av <a href="lov/1990-05-18-11/§8">stadnamnlova § 8</a> og <a href="lov/1990-05-18-11/§12">§ 12</a>.</article><article class="legalP" id="paragraf-10-ledd-3">Dersom vedtaksorganet, etter at sak har vore til klagebehandling, vedtek den skrivemåten klagaren ønskte, og det blir klaga på dette nye vedtaket, må saka med alle dokumenta bli send til avgjerd i klagenemnda for stadnamnsaker.</article><article class="legalP" id="paragraf-10-ledd-4">Ei klage på eigarfastsett skrivemåte av namn på bruk kan berre gjelde dokumentasjonen som eigaren har lagt fram for Kartverket, eller feil ved saksbehandlinga.</article><article class="legalP" id="paragraf-10-ledd-5">Underinstansen, klageinstansen eller eit anna overordna organ kan fastsetje at eit vedtak ikkje skal setjast i verk før klagefristen er ute, eller klaga er avgjord. Eit avslag på søknad om utsetjing skal vere skriftleg og grunngitt.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a>.</article></article><article class="legalArticle" data-lovdata-URL="SF/forskrift/2017-05-23-638/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Bruk av stadnamn i tenesta</span></h2><article class="legalP" id="paragraf-11-ledd-1">Statsorgan, fylkeskommunar og kommunar og selskap som det offentlege eig fullt ut skal bruke den fastsette eller prioriterte skrivemåten av stadnamnet, jf. <a href="lov/1990-05-18-11/§11">stadnamnlova § 11</a> og forskrifta § 14 femte ledd, i tekstproduksjon, skilting og på kart. Dette omfattar mellom anna<ol class="defaultList" type="a"><li data-name="a." value="1"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">namn på offisielle krinsar (delområde, grunnkrins, stemmekrins, skulekrins, kyrkjesokn, postnummerområde m.m.)</article></article></li><li data-name="b." value="2"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">namn på offentlege anlegg som idrettsanlegg, fyr, vegar, tunnelar, bruer haldeplassar, rasteplassar, ferjekaier m.m.</article></article></li><li data-name="c." value="3"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">namn på institusjonar som kyrkjer, sjukehus, barnehagar og skular</article></article></li><li data-name="d." value="4"><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">namn på verneområde som vidarefører eit nedervd stadnamn i bruk.</article></article></li></ol></article><article class="legalP" id="paragraf-11-ledd-2">Namn som er nemnt i første punktum bokstav c skal finnast på både nynorsk og bokmål når dei er namn på statsorgan, jf. <a href="lov/2021-05-21-42/§10">språklova § 10</a>.</article><article class="changesToParent">Tilføyd ved forskrift <a href="forskrift/2022-02-14-381">14 feb 2022 nr. 381</a>.</article></article><article class="legalArticle" data-lovdata-URL="SF/forskrift/2017-05-23-638/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klagenemnda for stadnamnsaker</span></h2><article class="legalP" id="paragraf-12-ledd-1">Departementet peikar ut medlemmene i klagenemnda for stadnamnsaker. Sametinget peikar ut medlem som er kunnig i samiske språk. Kvar medlem skal ha ein personleg varamedlem. Medlemmene blir peika ut for fire år om gongen.</article><article class="legalP" id="paragraf-12-ledd-2">Klagenemnda for stadnamnsaker skal ha ein fast leiar som er jurist, to faste medlemmer peika ut etter forslag frå KS (kommunesektorens organisasjon) og ein representant språkkunnig i bokmål, ein i nynorsk, ein i samiske språk og ein i kvensk.</article><article class="legalP" id="paragraf-12-ledd-3">Klagenemnda skal ha fem medlemmer ved behandlinga av norske stadnamn, men er likevel vedtaksfør når minst fire medlemer, og av dei leiaren eller vara for leiaren, er til stades.</article><article class="legalP" id="paragraf-12-ledd-4">Klagenemnda skal ha fire medlemmer ved behandlinga av samiske og kvenske stadnamn og er vedtaksfør når minst tre medlemmer er til stades, og av dei leiaren eller vara for leiaren og den språkkunnige for samisk eller kvensk. Står stemmetala likt, avgjer leiaren saka.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a> (tidlegare § 11).</article></article><article class="legalArticle" data-lovdata-URL="SF/forskrift/2017-05-23-638/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Gjenopning</span></h2><article class="legalP" id="paragraf-13-ledd-1">Vedtaksorganet avgjer om ei sak skal takast opp på nytt. Det gjeld òg saker som har vore behandla i klagenemnda for stadnamnsaker. Vedtaksorganet avgjer om ei sak som er opna på nytt, skal ut på ny høyring.</article><article class="legalP" id="paragraf-13-ledd-2">Eit avslag på ei oppmoding om å ta saka opp på nytt, kan klagast til klagenemnda for stadnamnsaker.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a> (tidlegare § 12).</article></article><article class="legalArticle" data-lovdata-URL="SF/forskrift/2017-05-23-638/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Sentralt stadnamnregister</span></h2><article class="legalP" id="paragraf-14-ledd-1">Sentralt stadnamnregister skal innehalde opplysningar om alle stadnamn som har fått skrivemåten vedteken etter stadnamnlova. I tillegg skal registeret innehalde flest mogleg andre stadnamn som er godkjende etter tidlegare lov og forskrift og brukte i offentleg samanheng, og tilhøyrande opplysningar om desse namna.</article><article class="legalP" id="paragraf-14-ledd-2">For alle namna skal registeret ha opplysningar om:<ol class="defaultList" type="a"><li data-name="a." value="1"><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1">korleis namnet blir skrive</article></article></li><li data-name="b." value="2"><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1">status for skrivemåten, som foreslått, vedteken, godkjend, avslått mv.</article></article></li><li data-name="c." value="3"><article class="listArticle" id="paragraf-14-ledd-2-punkt-3"><article class="legalP" id="paragraf-14-ledd-2-punkt-3-ledd-1">språk</article></article></li><li data-name="d." value="4"><article class="listArticle" id="paragraf-14-ledd-2-punkt-4"><article class="legalP" id="paragraf-14-ledd-2-punkt-4-ledd-1">objekttype som grend, gard, bruk, veg, vatn, elv, nes osv.</article></article></li><li data-name="e." value="5"><article class="listArticle" id="paragraf-14-ledd-2-punkt-5"><article class="legalP" id="paragraf-14-ledd-2-punkt-5-ledd-1">eventuelt fleire namn på same språk for same namneobjekt, og kva for namn som er mest vanleg å bruke, dersom ein har kunnskap om det</article></article></li><li data-name="f." value="6"><article class="listArticle" id="paragraf-14-ledd-2-punkt-6"><article class="legalP" id="paragraf-14-ledd-2-punkt-6-ledd-1">flate, line eller punkt med koordinat referert i eit nasjonalt brukt koordinatsystem</article></article></li><li data-name="g." value="7"><article class="listArticle" id="paragraf-14-ledd-2-punkt-7"><article class="legalP" id="paragraf-14-ledd-2-punkt-7-ledd-1">administrativ tilhøyrsel (kommunenummer)</article></article></li><li data-name="h." value="8"><article class="listArticle" id="paragraf-14-ledd-2-punkt-8"><article class="legalP" id="paragraf-14-ledd-2-punkt-8-ledd-1">vedtaksdato og kven som har gjort vedtaket dersom stadnamnet er vedteke</article></article></li><li data-name="i." value="9"><article class="listArticle" id="paragraf-14-ledd-2-punkt-9"><article class="legalP" id="paragraf-14-ledd-2-punkt-9-ledd-1">identitetsnummeret i matrikkelen dersom stadnamnet er vedteke og skal brukast i matrikkelen</article></article></li><li data-name="j." value="10"><article class="listArticle" id="paragraf-14-ledd-2-punkt-10"><article class="legalP" id="paragraf-14-ledd-2-punkt-10-ledd-1">kva for offentleg bruk stadnamnet er henta frå og om mogleg dato for dokumentasjonen dersom det gjeld eit godkjend stadnamn.</article></article></li></ol></article><article class="legalP" id="paragraf-14-ledd-3">Kartverket fører registeret og skal syte for at opplysningane er allment tilgjengelege.</article><article class="legalP" id="paragraf-14-ledd-4">Kartverket skal utarbeide dei standardane og rutinane som skal nyttast ved rapportering til registeret. Skal eit vedtak brukast i matrikkelen, skal Statens kartverk syte for oppdatering mellom dei to registera.</article><article class="legalP" id="paragraf-14-ledd-5">Når eit namn ikkje er behandla etter reglane i stadnamnlova, og to eller fleire skrivemåtar av namnet på same språk er i offentleg bruk og er registrerte i Sentralt stadnamnregister som godkjende skrivemåtar, skal ein i offentleg bruk velje den skrivemåten som er prioritert i Sentralt stadnamnregister.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a> (tidlegare § 13).</article></article><article class="legalArticle" data-lovdata-URL="SF/forskrift/2017-05-23-638/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Utfyllande reglar</span></h2><article class="legalP" id="paragraf-15-ledd-1">Språkrådet kan fastsetje utfyllande språkreglar om korleis norske og kvenske stadnamn skal skrivast. Språkreglane skal godkjennast av Kulturdepartementet. Sametinget kan fastsetje utfyllande språkreglar om skrivemåten av samiske stadnamn.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a> (tidlegare § 14).</article></article><article class="legalArticle" data-lovdata-URL="SF/forskrift/2017-05-23-638/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikraftsetjing</span></h2><article class="legalP" id="paragraf-16-ledd-1">Forskrifta trer i kraft straks. Frå same tid blir <a href="forskrift/2007-06-01-592">forskrift 1. juni 2007 nr. 592</a> om skrivemåten av stadnamn oppheva.</article><article class="changesToParent">Endra ved forskrift <a href="forskrift/2022-02-14-381">14 feb 2022 nr. 381</a> (tidlegare § 15).</article></article></main></body></html>