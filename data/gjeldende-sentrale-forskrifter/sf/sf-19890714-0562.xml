<!DOCTYPE html><html lang="no"><head><title>Forskrift til inkassoloven m.m. (inkassoforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1989-07-14-562</dd><dt class="dokid">DokumentID</dt><dd class="dokid">SF/forskrift/1989-07-14-562</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen, Sivilavdelingen</li></ul></dd><dt class="publishedIn">Publisert i</dt><dd class="publishedIn">I 1989 699</dd><dt class="dateInForce">I kraft fra</dt><dd class="dateInForce">1989-10-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-10-11-2452">forskrift/2024-10-11-2452</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1967-02-10/§27a">lov/1967-02-10/§27a</a></li><li><a href="lov/1976-12-17-100/§3a">lov/1976-12-17-100/§3a</a></li><li><a href="lov/1988-05-13-26/§4">lov/1988-05-13-26/§4</a></li><li><a href="lov/1988-05-13-26/§5">lov/1988-05-13-26/§5</a></li><li><a href="lov/1988-05-13-26/§16">lov/1988-05-13-26/§16</a></li><li><a href="lov/1988-05-13-26/§19">lov/1988-05-13-26/§19</a></li><li><a href="lov/1988-05-13-26/§20">lov/1988-05-13-26/§20</a></li><li><a href="lov/1988-05-13-26/§23">lov/1988-05-13-26/§23</a></li></ul></dd><dt class="lastupdated">Rettet</dt><dd class="lastupdated">2013-10-23 (EØS-henvisningsfeltet oppdatert)</dd><dt class="titleShort">Korttittel</dt><dd class="titleShort">Inkassoforskriften</dd><dt class="title">Tittel</dt><dd class="title">Forskrift til inkassoloven m.m. (inkassoforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 14. juli 1989 i medhold av <a href="lov/1988-05-13-26">lov 13. mai 1988 nr. 26</a> om inkassovirksomhet og annen inndriving av forfalte pengekrav (inkassoloven) <a href="lov/1988-05-13-26/§4">§ 4</a>, <a href="lov/1988-05-13-26/§5">§ 5</a>, <a href="lov/1988-05-13-26/§16">§ 16</a> annet ledd, <a href="lov/1988-05-13-26/§19">§ 19</a>, <a href="lov/1988-05-13-26/§20">§ 20</a> og <a href="lov/1988-05-13-26/§23">§ 23</a> annet ledd og <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§27a">§ 27a</a>. Fremmet av Justis- og politidepartementet. <br /><strong>Tilføyd hjemmel:</strong> <a href="lov/1976-12-17-100">Lov 17. desember 1976 nr. 100</a> om renter ved forsinket betaling m.m. <a href="lov/1976-12-17-100/§3a">§ 3a</a>. <br /><strong>EØS-henvisninger:</strong> <a href="avtale/avt-1992-05-02-1-v7">EØS-avtalen vedlegg VII</a> nr. 1 (direktiv <a href="eu/32005l0036*">2005/36/EF</a> endret ved direktiv <a href="eu/32006l0100*">2006/100/EF</a>, forordning <a href="eu/32007r1430">(EF) nr. 1430/2007</a>, forordning <a href="eu/32008r0755">(EF) nr. 755/2008</a>, forordning <a href="eu/32009r0279">(EF) nr. 279/2009</a>, forordning <a href="eu/32011r0213">(EU) nr. 213/2011</a> og forordning <a href="eu/32012r0623">(EU) nr. 623/2012</a>), vedlegg X nr. 1 (direktiv <a href="eu/32006l0123">2006/123/EF</a>) og vedlegg XII nr. 2 (direktiv <a href="eu/32011l0007">2011/7/EU</a>). <br /><strong>Endret</strong> ved <a href="forskrift/1990-08-24-690">forskrifter 24 aug 1990 nr. 690</a>, <a href="forskrift/1992-12-04-900">4 des 1992 nr. 900</a>, <a href="forskrift/1993-11-19-1037">19 nov 1993 nr. 1037</a>, <a href="forskrift/1996-12-20-1166">20 des 1996 nr. 1166</a>, <a href="forskrift/2002-02-01-97">1 feb 2002 nr. 97</a> (som endret ved <a href="forskrift/2002-02-22-180">forskrift 22 feb 2002 nr. 180</a>), <a href="forskrift/2003-05-09-554">9 mai 2003 nr. 554</a>, <a href="forskrift/2005-12-16-1522">16 des 2005 nr. 1522</a>, <a href="forskrift/2006-01-27-98">27 jan 2006 nr. 98</a>, <a href="forskrift/2009-09-04-1151">4 sep 2009 nr. 1151</a>, <a href="forskrift/2009-12-18-1726">18 des 2009 nr. 1726</a>, <a href="forskrift/2010-01-29-78">29 jan 2010 nr. 78</a>, <a href="forskrift/2011-02-04-112">4 feb 2011 nr. 112</a>, <a href="forskrift/2011-12-07-1205">7 des 2011 nr. 1205</a>, <a href="forskrift/2013-02-15-175">15 feb 2013 nr. 175</a>, <a href="forskrift/2018-12-20-2050">20 des 2018 nr. 2050</a>, <a href="forskrift/2019-06-21-780">21 juni 2019 nr. 780</a> (i kraft 1 juli 2019), <a href="forskrift/2020-06-19-1248">19 juni 2020 nr. 1248</a> (i kraft 1 okt 2020), <a href="forskrift/2024-10-11-2452">11 okt 2024 nr. 2452</a> (i kraft 1 jan 2025). <br /><strong>Rettelser:</strong> 23.10.2013 (EØS-henvisningsfeltet oppdatert).</dd><dt class="refid">RefID</dt><dd class="refid">forskrift/1989-07-14-562</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til inkassoloven m.m. (inkassoforskriften)</a><ul class="tocSubUl"><li><a href="#kapittel-1" data-child-interval="§§ 1-1 – 1-5">Kapittel 1. Fordringshaverens rett til gebyrmessig erstatning.</a><ul class="tocSubUl"><li><a href="#kapittel-1-paragraf-1">§ 1-1. Innledning</a></li><li><a href="#kapittel-1-paragraf-2">§ 1-2. Gebyrmessig erstatning for varsler</a></li><li><a href="#kapittel-1-paragraf-3">§ 1-3. Flere varsler</a></li><li><a href="#kapittel-1-paragraf-4">§ 1-4. Gebyrmessig erstatning ved inndriving av egne pengekrav ved advokat</a></li><li><a href="#kapittel-1-paragraf-5">§ 1-5. Forholdet til kompensasjon etter forsinkelsesrenteloven</a></li></ul></li><li><a href="#kapittel-2" data-child-interval="§§ 2-1 – 2-6">Kapittel 2. Skyldnerens maksimale erstatningsplikt for utenrettslige inndrivingskostnader.</a><ul class="tocSubUl"><li><a href="#kapittel-2-paragraf-1">§ 2-1. Innledning</a></li><li><a href="#kapittel-2-paragraf-2">§ 2-2. Maksimalsatser for enkle saker</a></li><li><a href="#kapittel-2-paragraf-3">§ 2-3. Maksimalsatser for tyngre saker</a></li><li><a href="#kapittel-2-paragraf-4">§ 2-4. Forhøyelse av maksimalsatsene i enkelte tilfeller</a></li><li><a href="#kapittel-2-paragraf-5">§ 2-5. Erstatning for faktiske kostnader</a></li><li><a href="#kapittel-2-paragraf-6">§ 2-6. Fradrag for kompensasjon etter forsinkelsesrenteloven</a></li></ul></li><li><a href="#kapittel-3" data-child-interval="§§ 3-1 – 3-5">Kapittel 3. Inkassatorers sikkerhetstillelse.</a><ul class="tocSubUl"><li><a href="#kapittel-3-paragraf-1">§ 3-1. Innledning</a></li><li><a href="#kapittel-3-paragraf-2">§ 3-2. Sikkerhetens form</a></li><li><a href="#kapittel-3-paragraf-3">§ 3-3. Hva sikkerheten dekker</a></li><li><a href="#kapittel-3-paragraf-4">§ 3-4. Sikkerhetens størrelse</a></li><li><a href="#kapittel-3-paragraf-5">§ 3-5. Nærmere krav til sikkerheten</a></li></ul></li><li><a href="#kapittel-4" data-child-interval="§§ 4-1 – 4-3">Kapittel 4. Behandling av klientmidler og renter av klientmidler</a><ul class="tocSubUl"><li><a href="#kapittel-4-paragraf-1">§ 4-1. Inkassators behandling av klientmidler</a></li><li><a href="#kapittel-4-paragraf-2">§ 4-2. Renter av klientmidler</a></li><li><a href="#kapittel-4-paragraf-3">§ 4-3. Inkassovirksomhet i medhold av advokatbevilling</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Behandling av søknader om inkassobevilling</a><ul class="tocSubUl"><li><a href="#kapittel-5-paragraf-1">§ 5-1. Bevillingsgebyr</a></li><li><a href="#kapittel-5-paragraf-2">§ 5-2. Saksbehandlingsfrist</a></li></ul></li><li><a href="#kapittel-6" data-child-interval="§ 6-1">Kapittel 6. Ikrafttredelse.</a><ul class="tocSubUl"><li><a href="#kapittel-6-paragraf-1">§ 6-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1989-07-14-562" id="dokument"><h1>Forskrift til inkassoloven m.m. (inkassoforskriften)</h1><section class="section" data-name="kap1" id="kapittel-1" data-lovdata-URL="SF/forskrift/1989-07-14-562/KAPITTEL_1"><h2>Kapittel 1. Fordringshaverens rett til gebyrmessig erstatning.</h2><article class="legalArticle" data-lovdata-URL="SF/forskrift/1989-07-14-562/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Innledning</span></h3><article class="legalP" id="kapittel-1-paragraf-1-ledd-1">En fordringshaver som etter <a href="lov/1988-05-13-26/§17">inkassoloven § 17</a> og <a href="lov/1988-05-13-26/§18">§ 18</a> har krav på erstatning av en skyldner, kan kreve erstatning i samsvar med <a href="forskrift/1989-07-14-562/§1-2">§ 1-2</a> til § 1-4 uten hensyn til de faktiske kostnader.</article><article class="legalP" id="kapittel-1-paragraf-1-ledd-2">En fordringshaver som har hatt faktiske kostnader som ikke dekkes av den erstatning vedkommende kan kreve etter § 1-2 til § 1-4, kan i stedet kreve sine faktiske kostnader erstattet så langt <a href="lov/1988-05-13-26/§17">inkassoloven § 17</a> og <a href="lov/1988-05-13-26/§18">§ 18</a> og kapittel <a href="lov/1988-05-13-26/§2">2</a> i forskriften her gir rett til det.</article><article class="legalP" id="kapittel-1-paragraf-1-ledd-3">Inkassosatsen er kr 700.</article><article class="changesToParent">Endret ved <a href="forskrift/2002-02-01-97">forskrifter 1 feb 2002 nr. 97</a> som endret ved <a href="forskrift/2002-02-22-180">forskrift 22 feb 2002 nr. 180</a> (i kraft 1 mars 2002), <a href="forskrift/2018-12-20-2050">20 des 2018 nr. 2050</a> (i kraft 1 jan 2019).</article></article><article class="legalArticle" data-lovdata-URL="SF/forskrift/1989-07-14-562/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Gebyrmessig erstatning for varsler</span></h3><article class="legalP" id="kapittel-1-paragraf-2-ledd-1">For skriftlig purring som er sendt tidligst 14 dager etter kravets forfall, og som angir kravets størrelse og hva kravet gjelder, kan fordringshaveren kreve et beløp lik en tjuedel av inkassosatsen.</article><article class="legalP" id="kapittel-1-paragraf-2-ledd-2">For inkassovarsel etter <a href="lov/1988-05-13-26/§9">inkassoloven § 9</a> som er sendt tidligst 14 dager etter kravets forfall, kan fordringshaveren kreve et beløp lik en tjuedel av inkassosatsen.</article><article class="legalP" id="kapittel-1-paragraf-2-ledd-3">For betalingsoppfordring som tilfredsstiller kravene i <a href="lov/1988-05-13-26/§10">inkassoloven § 10</a> og som fordringshaveren selv har sendt etter at skyldneren har oversittet en betalingsfrist på minst 14 dager fastsatt i purring eller inkassovarsel, kan fordringshaveren kreve et beløp lik tre tjuedeler av inkassosatsen. En betaling anses å ha skjedd innen fristen dersom betalingsoppdrag er innlevert til post eller bank innen fristens utløp.</article><article class="legalP" id="kapittel-1-paragraf-2-ledd-4">Ved beregningen av erstatningen anvendes inkassosatsen på det tidspunktet varselet sendes.</article><article class="changesToParent">Endret ved <a href="forskrift/1996-12-20-1166">forskrifter 20 des 1996 nr. 1166</a> (i kraft 1 jan 1997), <a href="forskrift/2002-02-01-97">1 feb 2002 nr. 97</a> som endret ved <a href="forskrift/2002-02-22-180">forskrift 22 feb 2002 nr. 180</a> (i kraft for krav forfalt tidligst 1 mars 2002), <a href="forskrift/2020-06-19-1248">19 juni 2020 nr. 1248</a> (i kraft 1 okt 2020 og gjelder krav som forfaller etter ikrafttredelsen).</article></article><article class="legalArticle" data-lovdata-URL="SF/forskrift/1989-07-14-562/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Flere varsler</span></h3><article class="legalP" id="kapittel-1-paragraf-3-ledd-1">I tilknytning til samme pengekrav kan fordringshaveren bare kreve gebyrmessig erstatning enten for to purringer og en etterfølgende betalingsoppfordring eller for en purring, et etterfølgende inkassovarsel og en etterfølgende betalingsoppfordring. Erstatning for to purringer eller for både en purring og et etterfølgende inkassovarsel kan likevel bare kreves dersom skyldneren har oversittet en betalingsfrist på minst 14 dager fastsatt i den første purringen. <a href="forskrift/1989-07-14-562/§1-2">§ 1-2</a> tredje ledd annet punktum gjelder tilsvarende.</article><article class="legalP" id="kapittel-1-paragraf-3-ledd-2">Dersom det er gått mer enn seks måneder siden avsendelsen av siste varsel det kreves gebyrmessig erstatning for, kan fordringshaveren kreve gebyrmessig erstatning for nye varsler etter reglene i kapitlet her så langt <a href="lov/1988-05-13-26/§17">inkassoloven § 17</a> og <a href="lov/1988-05-13-26/§18">§ 18</a> og kapittel <a href="lov/1988-05-13-26/§2">2</a> i forskriften her gir rett til det.</article></article><article class="legalArticle" data-lovdata-URL="SF/forskrift/1989-07-14-562/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Gebyrmessig erstatning ved inndriving av egne pengekrav ved advokat</span></h3><article class="legalP" id="kapittel-1-paragraf-4-ledd-1">Når en advokat som har stilt sikkerhet etter <a href="lov/2022-05-12-28/§5">advokatloven § 5</a>, har den faglige ledelsen av inndrivingen, kan en fordringshaver som erstatning for kostnadene ved å drive inn kravet selv kreve gebyrmessig erstatning som nevnt i annet ledd, forutsatt at:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">fordringshaveren ikke samtidig krever gebyrmessig erstatning for varsler etter <a href="forskrift/1989-07-14-562/§1-2">§ 1-2</a> jf. <a href="forskrift/1989-07-14-562/§1-3">§ 1-3</a>, og</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">skyldneren har oversittet betalingsfristen i en betalingsoppfordring som fordringshaveren selv har sendt, jf. tredje ledd, med mer enn 14 dager.</article></article></li></ol></article><article class="legalP" id="kapittel-1-paragraf-4-ledd-2">Dersom skyldneren har pådratt seg en forpliktelse i egenskap av å være forbruker, er den gebyrmessige erstatningen etter første ledd:<ul class="defaultList"><li><article class="listArticle" id="kapittel-1-paragraf-4-ledd-2-punkt-1"><article class="legalP" id="kapittel-1-paragraf-4-ledd-2-punkt-1-ledd-1">for krav t.o.m. kr 500 0,25 ganger inkassosatsen</article></article></li><li><article class="listArticle" id="kapittel-1-paragraf-4-ledd-2-punkt-2"><article class="legalP" id="kapittel-1-paragraf-4-ledd-2-punkt-2-ledd-1">for krav t.o.m. kr 1&#xa0;000 0,35 ganger inkassosatsen</article></article></li><li><article class="listArticle" id="kapittel-1-paragraf-4-ledd-2-punkt-3"><article class="legalP" id="kapittel-1-paragraf-4-ledd-2-punkt-3-ledd-1">for krav t.o.m. kr 2&#xa0;500 0,4 ganger inkassosatsen</article></article></li><li><article class="listArticle" id="kapittel-1-paragraf-4-ledd-2-punkt-4"><article class="legalP" id="kapittel-1-paragraf-4-ledd-2-punkt-4-ledd-1">for krav t.o.m. kr 10&#xa0;000 0,8 ganger inkassosatsen</article></article></li><li><article class="listArticle" id="kapittel-1-paragraf-4-ledd-2-punkt-5"><article class="legalP" id="kapittel-1-paragraf-4-ledd-2-punkt-5-ledd-1">for krav t.o.m. kr 50&#xa0;000 1,6 ganger inkassosatsen</article></article></li><li><article class="listArticle" id="kapittel-1-paragraf-4-ledd-2-punkt-6"><article class="legalP" id="kapittel-1-paragraf-4-ledd-2-punkt-6-ledd-1">for krav t.o.m. kr 250&#xa0;000 3,6 ganger inkassosatsen</article></article></li><li><article class="listArticle" id="kapittel-1-paragraf-4-ledd-2-punkt-7"><article class="legalP" id="kapittel-1-paragraf-4-ledd-2-punkt-7-ledd-1">for krav over kr 250&#xa0;000 7,2 ganger inkassosatsen</article></article></li></ul><p class="leddfortsettelse">I andre tilfeller er den gebyrmessige erstatningen etter første ledd halvannen ganger satsen i forbrukerforhold.</p></article><article class="legalP" id="kapittel-1-paragraf-4-ledd-3">Gebyrmessig erstatning kan bare kreves dersom betalingsoppfordringen nevnt i første ledd bokstav b tilfredsstiller kravene i <a href="lov/1988-05-13-26/§10">inkassoloven § 10</a> og er sendt etter at skyldneren har oversittet en betalingsfrist på minst 14 dager fastsatt i en purring som er sendt etter forfall og som angir kravets størrelse og hva kravet gjelder, eller i et inkassovarsel etter <a href="lov/1988-05-13-26/§9">inkassoloven § 9</a>. En betaling anses å ha skjedd den dag betalingsoppdrag ble innlevert til post eller bank.</article><article class="legalP" id="kapittel-1-paragraf-4-ledd-4">Med krav menes i annet ledd hovedkravet med tillegg av renter påløpt før forfall, men uten tillegg av renter påløpt etter forfall og inndrivingskostnader. Avtales det et nytt og senere forfallstidspunkt, legges det nye forfallstidspunktet til grunn.</article><article class="legalP" id="kapittel-1-paragraf-4-ledd-5">Ved beregningen av erstatningen anvendes inkassosatsen på det tidspunkt hovedkravet dekkes.</article><article class="changesToParent">Endret ved <a href="forskrift/2002-02-01-97">forskrift 1 feb 2002 nr. 97</a> som endret ved <a href="forskrift/2002-02-22-180">forskrift 22 feb 2002 nr. 180</a> (i kraft for krav forfalt tidligst 1 mars 2002), <a href="forskrift/2005-12-16-1522">forskrift 16 des 2005 nr. 1522</a> (i kraft 1 jan 2006, men gjelder ikke for eksigible gjeldsbrev utstedt før 1 jan 2006), <a href="forskrift/2006-01-27-98">forskrifter 27 jan 2006 nr. 98</a>, <a href="forskrift/2009-09-04-1151">4 sep 2009 nr. 1151</a> (i kraft 1 jan 2010 og gjelder bare krav som forfalt 1 jan 2010 eller senere), <a href="forskrift/2020-06-19-1248">19 juni 2020 nr. 1248</a> (i kraft 1 okt 2020 og gjelder krav som forfaller etter ikrafttredelsen), <a href="forskrift/2024-10-11-2452">11 okt 2024 nr. 2452</a> (i kraft 1 jan 2025).</article></article><article class="legalArticle" data-lovdata-URL="SF/forskrift/1989-07-14-562/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Forholdet til kompensasjon etter forsinkelsesrenteloven</span></h3><article class="legalP" id="kapittel-1-paragraf-5-ledd-1">Om betydning av kompensasjon etter <a href="lov/1976-12-17-100/§3a">forsinkelsesrenteloven § 3a</a> for skyldnerens erstatningsplikt etter kapittelet her gjelder § 2-6.</article><article class="changesToParent">Tilføyd ved <a href="forskrift/2013-02-15-175">forskrift 15 feb 2013 nr. 175</a> (i kraft 16 mars 2013).</article></article></section><section class="section" data-name="kap2" id="kapittel-2" data-lovdata-URL="SF/forskrift/1989-07-14-562/KAPITTEL_2"><h2>Kapittel 2. Skyldnerens maksimale erstatningsplikt for utenrettslige inndrivingskostnader.</h2><article class="legalArticle" data-lovdata-URL="SF/forskrift/1989-07-14-562/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Innledning</span></h3><article class="legalP" id="kapittel-2-paragraf-1-ledd-1">En fordringshaver kan aldri kreve høyere samlet erstatning for kostnader ved å ha engasjert en inkassator og for andre kostnader ved utenrettslig inndriving enn det som følger av <a href="forskrift/1989-07-14-562/§2-2">§ 2-2</a> til <a href="forskrift/1989-07-14-562/§2-6">§ 2-6</a>. Inkassosatsen er kr 700.</article><article class="legalP" id="kapittel-2-paragraf-1-ledd-2">De maksimale beløpssatsene i <a href="forskrift/1989-07-14-562/§2-2">§ 2-2</a> og <a href="forskrift/1989-07-14-562/§2-3">§ 2-3</a> gjelder der skyldneren har pådratt seg en forpliktelse i egenskap av å være forbruker. I andre tilfeller er maksimalsatsene i <a href="forskrift/1989-07-14-562/§2-2">§ 2-2</a> og <a href="forskrift/1989-07-14-562/§2-3">§ 2-3</a> halvannen ganger satsene i forbrukerforhold.</article><article class="changesToParent">Endret ved <a href="forskrift/2002-02-01-97">forskrifter 1 feb 2002 nr. 97</a> som endret ved <a href="forskrift/2002-02-22-180">forskrift 22 feb 2002 nr. 180</a> (i kraft 1 mars 2002), <a href="forskrift/2009-09-04-1151">4 sep 2009 nr. 1151</a> (i kraft 1 jan 2010), <a href="forskrift/2013-02-15-175">15 feb 2013 nr. 175</a> (i kraft 16 mars 2013), <a href="forskrift/2018-12-20-2050">20 des 2018 nr. 2050</a> (i kraft 1 jan 2019).</article></article><article class="legalArticle" data-lovdata-URL="SF/forskrift/1989-07-14-562/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Maksimalsatser for enkle saker</span></h3><article class="legalP" id="kapittel-2-paragraf-2-ledd-1">Maksimale beløpssatser for skyldnerens erstatningsplikt for fordringshaverens utenrettslige inndrivingskostnader er for det enkelte krav:<ul class="defaultList"><li><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">for krav t.o.m. kr 500 0,25 ganger inkassosatsen</article></article></li><li><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">for krav t.o.m. kr 1&#xa0;000 0,35 ganger inkassosatsen</article></article></li><li><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">for krav t.o.m. kr 2&#xa0;500 0,4 ganger inkassosatsen</article></article></li><li><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">for krav t.o.m. kr 10&#xa0;000 0,8 ganger inkassosatsen</article></article></li><li><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">for krav t.o.m. kr 50&#xa0;000 1,6 ganger inkassosatsen</article></article></li><li><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">for krav t.o.m. kr 250&#xa0;000 3,6 ganger inkassosatsen</article></article></li><li><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">for krav over kr 250&#xa0;000 7,2 ganger inkassosatsen</article></article></li></ul><p class="leddfortsettelse">Dersom hele eller mer enn halvparten av et krav ikke skriver seg fra virksomhet som er merverdiavgiftspliktig, skal det ved beregningen av de maksimale beløpssatsene legges til et beløp tilsvarende den generelle satsen for merverdiavgift.</p></article><article class="legalP" id="kapittel-2-paragraf-2-ledd-2">Med krav menes hovedkravet med tillegg av renter påløpt før forfall, men uten tillegg av renter påløpt etter forfall og inndrivingskostnader. Avtales det et nytt og senere forfallstidspunkt, legges det nye forfallstidspunktet til grunn. Det skal likevel aldri tas hensyn til renter som er påløpt etter at fordringshaveren har engasjert en inkassator til å drive inn kravet.</article><article class="legalP" id="kapittel-2-paragraf-2-ledd-3">Ved beregningen av maksimalsatsene anvendes inkassosatsen på det tidspunktet hovedkravet dekkes.</article><article class="changesToParent">Endret ved <a href="forskrift/2002-02-01-97">forskrifter 1 feb 2002 nr. 97</a> som endret ved <a href="forskrift/2002-02-22-180">forskrift 22 feb 2002 nr. 180</a> (i kraft for krav forfalt tidligst 1 mars 2002), <a href="forskrift/2003-05-09-554">9 mai 2003 nr. 554</a> (i kraft 1 juli 2003), <a href="forskrift/2009-09-04-1151">4 sep 2009 nr. 1151</a> (i kraft 1 jan 2010 og gjelder bare krav som forfalt 1 jan 2010 eller senere), <a href="forskrift/2020-06-19-1248">19 juni 2020 nr. 1248</a> (i kraft 1 okt 2020 og gjelder krav som forfaller etter ikrafttredelsen).</article></article><article class="legalArticle" data-lovdata-URL="SF/forskrift/1989-07-14-562/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Maksimalsatser for tyngre saker</span></h3><article class="legalP" id="kapittel-2-paragraf-3-ledd-1">Dersom skyldneren har oversittet betalingsfristen i en betalingsoppfordring, jf. annet ledd, med mer enn 28 dager, er de maksimale beløpssatsene for skyldnerens erstatningsplikt for fordringshaverens utenrettslige inndrivingskostnader for det enkelte krav:<ul class="defaultList"><li><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">for krav t.o.m. kr 500 0,5 ganger inkassosatsen</article></article></li><li><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">for krav t.o.m. kr 1&#xa0;000 0,7 ganger inkassosatsen</article></article></li><li><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">for krav t.o.m. kr 2&#xa0;500 0,8 ganger inkassosatsen</article></article></li><li><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">for krav t.o.m. kr 10&#xa0;000 1,6 ganger inkassosatsen</article></article></li><li><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">for krav t.o.m. kr 50&#xa0;000 3,2 ganger inkassosatsen</article></article></li><li><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">for krav t.o.m. kr 250&#xa0;000 7,2 ganger inkassosatsen</article></article></li><li><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">for krav over kr 250&#xa0;000 14,4 ganger inkassosatsen</article></article></li></ul><p class="leddfortsettelse">Dersom hele eller mer enn halvparten av et krav ikke skriver seg fra virksomhet som er merverdiavgiftspliktig, skal det ved beregningen av de maksimale beløpssatsene legges til et beløp tilsvarende den generelle satsen for merverdiavgift.</p></article><article class="legalP" id="kapittel-2-paragraf-3-ledd-2">Maksimalsatsene etter første ledd kommer bare til anvendelse dersom betalingsoppfordringen tilfredsstiller kravene i <a href="lov/1988-05-13-26/§10">inkassoloven § 10</a> og er sendt etter at skyldneren har oversittet en betalingsfrist på minst 14 dager fastsatt i en purring som er sendt etter forfall og som angir kravets størrelse og hva kravet gjelder, eller i et inkassovarsel etter <a href="lov/1988-05-13-26/§9">inkassoloven § 9</a>. En betaling anses å ha skjedd den dag betalingsoppdrag ble innlevert til post eller bank.</article><article class="legalP" id="kapittel-2-paragraf-3-ledd-3"><a href="forskrift/1989-07-14-562/§2-2">§ 2-2</a> annet og tredje ledd gjelder tilsvarende.</article><article class="changesToParent">Endret ved <a href="forskrift/2002-02-01-97">forskrifter 1 feb 2002 nr. 97</a> som endret ved <a href="forskrift/2002-02-22-180">forskrift 22 feb 2002 nr. 180</a> (i kraft for krav forfalt tidligst 1 mars 2002), <a href="forskrift/2003-05-09-554">9 mai 2003 nr. 554</a> (i kraft 1 juli 2003), <a href="forskrift/2009-09-04-1151">4 sep 2009 nr. 1151</a> (i kraft 1 jan 2010 og gjelder bare krav som forfalt 1 jan 2010 eller senere. Endringen av første ledd antatt å bare gjelde første punktum, Lovdatas anm.), <a href="forskrift/2020-06-19-1248">19 juni 2020 nr. 1248</a> (i kraft 1 okt 2020 og gjelder krav som forfaller etter ikrafttredelsen).</article></article><article class="legalArticle" data-lovdata-URL="SF/forskrift/1989-07-14-562/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Forhøyelse av maksimalsatsene i enkelte tilfeller</span></h3><article class="legalP" id="kapittel-2-paragraf-4-ledd-1">Maksimalsatsene etter <a href="forskrift/1989-07-14-562/§2-2">§ 2-2</a> og <a href="forskrift/1989-07-14-562/§2-3">§ 2-3</a> forhøyes med 1,5 ganger inkassosatsen når det avtales en avdragsordning med mer enn fire avdrag. Dette gjelder likevel ikke dersom fordringshaveren bringer saken inn for forliksråd, tingrett eller namsmyndighet, eller dersom avdragsordningen avtales etter at en av disse instansene har behandlet saken.</article><article class="legalP" id="kapittel-2-paragraf-4-ledd-2">Maksimalsatsene i <a href="forskrift/1989-07-14-562/§2-2">§ 2-2</a> og <a href="forskrift/1989-07-14-562/§2-3">§ 2-3</a> forhøyes med gebyret til det offentlige ved forkynnelse av konkursvarsel etter <a href="lov/1984-06-08-58/§63">konkursloven § 63</a>.</article><article class="changesToParent">Endret ved <a href="forskrift/1992-12-04-900">forskrifter 4. des 1992 nr. 900</a>, <a href="forskrift/2002-02-01-97">1 feb 2002 nr. 97</a> som endret ved <a href="forskrift/2002-02-22-180">forskrift 22 feb 2002 nr. 180</a> (i kraft for krav forfalt tidligst 1 mars 2002), <a href="forskrift/2006-01-27-98">27 jan 2006 nr. 98</a>.</article></article><article class="legalArticle" data-lovdata-URL="SF/forskrift/1989-07-14-562/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Erstatning for faktiske kostnader</span></h3><article class="legalP" id="kapittel-2-paragraf-5-ledd-1">Har fordringshaveren hatt utenrettslige inndrivingskostnader som overstiger det fordringshaveren kan kreve etter <a href="forskrift/1989-07-14-562/§2-2">§ 2-2</a> til <a href="forskrift/1989-07-14-562/§2-4">§ 2-4</a>, kan fordringshaveren i særlige tilfeller i rimelig utstrekning kreve dekket sine faktiske kostnader uavhengig av begrensningene i <a href="forskrift/1989-07-14-562/§2-2">§ 2-2</a> til <a href="forskrift/1989-07-14-562/§2-4">§ 2-4</a> så langt <a href="lov/1988-05-13-26/§17">inkassoloven § 17</a> og <a href="lov/1988-05-13-26/§18">§ 18</a> gir rett til det.</article><article class="legalP" id="kapittel-2-paragraf-5-ledd-2">Ved vurderingen av om faktiske kostnader skal kunne kreves erstattet etter første ledd, skal det legges vekt på hvor påkrevde og høye kostnadene var, om skyldneren kan klandres for at kostnadene påløp og ble så høye, og om skyldneren ved den fremgangsmåten fordringshaveren har valgt, er blitt spart for andre kostnader.</article><article class="legalP" id="kapittel-2-paragraf-5-ledd-3">Erstatningskrav utover <a href="forskrift/1989-07-14-562/§2-2">§ 2-2</a> til <a href="forskrift/1989-07-14-562/§2-3">§ 2-3</a> etter paragrafen her må begrunnes skriftlig overfor skyldneren.</article></article><article class="legalArticle" data-lovdata-URL="SF/forskrift/1989-07-14-562/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Fradrag for kompensasjon etter forsinkelsesrenteloven</span></h3><article class="legalP" id="kapittel-2-paragraf-6-ledd-1">Dersom fordringshaveren krever kompensasjon fra skyldneren etter <a href="lov/1976-12-17-100/§3a">forsinkelsesrenteloven § 3a</a>, kommer kompensasjonen til fradrag i skyldnerens erstatningsplikt for fordringshaverens utenrettslige inndrivingskostnader.</article><article class="legalP" id="kapittel-2-paragraf-6-ledd-2">Dersom fordringshaveren først krever erstatning for utenrettslige inndrivingskostnader, kommer erstatningen til fradrag i kompensasjonen etter <a href="lov/1976-12-17-100/§3a">forsinkelsesrenteloven § 3a</a>.</article><article class="changesToParent">Tilføyd ved <a href="forskrift/2013-02-15-175">forskrift 15 feb 2013 nr. 175</a> (i kraft 16 mars 2013).</article></article></section><section class="section" data-name="kap3" id="kapittel-3" data-lovdata-URL="SF/forskrift/1989-07-14-562/KAPITTEL_3"><h2>Kapittel 3. Inkassatorers sikkerhetstillelse.</h2><article class="legalArticle" data-lovdata-URL="SF/forskrift/1989-07-14-562/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Innledning</span></h3><article class="legalP" id="kapittel-3-paragraf-1-ledd-1">Inkassator som driver inkassovirksomhet i medhold av inkassobevilling etter <a href="lov/1988-05-13-26/§5">inkassoloven § 5</a>, skal før virksomheten settes i gang og så lenge den pågår sørge for at sikkerhet er stilt i samsvar med <a href="forskrift/1989-07-14-562/§3-2">§ 3-2</a> til <a href="forskrift/1989-07-14-562/§3-5">§ 3-5</a>.</article></article><article class="legalArticle" data-lovdata-URL="SF/forskrift/1989-07-14-562/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Sikkerhetens form</span></h3><article class="legalP" id="kapittel-3-paragraf-2-ledd-1">Sikkerheten stilles ved at det hos Finanstilsynet deponeres en erklæring fra et norsk skadeforsikringsselskap eller et annet norsk foretak som nevnt i <a href="lov/1988-06-10-40/§1-4">lov om finansieringsvirksomhet og finansinstitusjoner § 1-4</a> første ledd nr. 1 til 3, eller fra et tilsvarende foretak som har hovedsete i, er gitt tillatelse til å drive virksomhet i og er underlagt myndighetstilsyn i en annen stat som omfattes av Det europeiske økonomiske samarbeidsområde, (sikkerhetstilleren). I erklæringen skal sikkerhetstilleren påta seg å innestå for oppfyllelse av inkassatorens ansvar som nevnt i <a href="forskrift/1989-07-14-562/§3-3">§ 3-3</a> innenfor rammen av et nærmere angitt beløp som oppfyller kravene i <a href="forskrift/1989-07-14-562/§3-4">§ 3-4</a>, på vilkår som nevnt i <a href="forskrift/1989-07-14-562/§3-5">§ 3-5</a>. I stedet for et nærmere beløp kan det i erklæringen angis at sikkerhetstilleren innestår for ansvaret innenfor den ramme som til enhver tid følger av <a href="forskrift/1989-07-14-562/§3-4">§ 3-4</a>, eventuelt begrenset oppad til et nærmere angitt beløp.</article><article class="legalP" id="kapittel-3-paragraf-2-ledd-2">Finanstilsynet kan nekte å godta erklæringen dersom det er tvil om den oppfyller kravene i første ledd.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/1989-07-14-562/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Hva sikkerheten dekker</span></h3><article class="legalP" id="kapittel-3-paragraf-3-ledd-1">Sikkerheten dekker ansvar inkassatoren pådrar seg overfor fordringshavere og skyldnere ved utøvelsen av inkassovirksomheten i den perioden sikkerheten gjelder for.</article></article><article class="legalArticle" data-lovdata-URL="SF/forskrift/1989-07-14-562/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Sikkerhetens størrelse</span></h3><article class="legalP" id="kapittel-3-paragraf-4-ledd-1">For ethvert tidspunkt den fordringsmasse inkassatoren har til inndriving rapporteres til Finanstilsynet etter bestemmelse gitt i medhold av finanstilsynsloven, skal sikkerheten minst være lik 1/40 av fordringsmassen og minst lik det dobbelte av summen av innkasserte, ikke utbetalte midler og andre midler som tilhører klienter (klientmidler). Sikkerheten skal likevel alltid minst være lik 2.500.000 kroner. Finanstilsynet kan i enkelttilfeller bestemme at det skal stilles høyere sikkerhet enn det som kreves etter første og annet punktum.</article><article class="legalP" id="kapittel-3-paragraf-4-ledd-2">Dersom sikkerheten for et rapporteringstidspunkt ikke er minst lik 1/40 av den fordringsmasse inkassatoren har til inndriving, og minst lik det dobbelte av summen av klientmidler, må sikkerheten bringes i samsvar med kravene i første ledd innen to måneder regnet fra rapporteringstidspunktet. Finanstilsynet kan i enkelttilfeller fastsette kortere frist.</article><article class="legalP" id="kapittel-3-paragraf-4-ledd-3">Annet ledd gjelder tilsvarende dersom utbetaling fra sikkerhetstilleren medfører at sikkerheten ikke lenger oppfyller kravene i første ledd.</article><article class="changesToParent">Endret ved <a href="forskrift/2009-12-18-1726">forskrifter 18 des 2009 nr. 1726</a> (i kraft 21 des 2009), <a href="forskrift/2011-12-07-1205">7 des 2011 nr. 1205</a>.</article></article><article class="legalArticle" data-lovdata-URL="SF/forskrift/1989-07-14-562/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Nærmere krav til sikkerheten</span></h3><article class="legalP" id="kapittel-3-paragraf-5-ledd-1">Skadelidte fordringshavere og skyldnere kan kreve dekning direkte fra sikkerhetstilleren uten først å rette krav mot inkassatoren.</article><article class="legalP" id="kapittel-3-paragraf-5-ledd-2">Sikkerhetstilleren kan ikke gjøre gjeldende andre innsigelser mot krav fra skadelidte enn de innsigelser inkassatoren selv har i forholdet til skadelidte.</article><article class="legalP" id="kapittel-3-paragraf-5-ledd-3">Oppsigelse av sikkerheten eller bortfall av sikkerheten på annen måte er ikke virksomt i forhold til skadelidte før to måneder etter at Finanstilsynet har mottatt melding om bortfallet.</article><article class="legalP" id="kapittel-3-paragraf-5-ledd-4">Sikkerhetstilleren kan overfor skadelidte ikke påberope at det er foretatt utbetalinger under sikkerheten med mindre Finanstilsynet er varslet om utbetalingen senest samtidig med at utbetalingen fant sted.</article><article class="legalP" id="kapittel-3-paragraf-5-ledd-5">Påberoper sikkerhetstilleren sikkerhetens størrelse overfor flere skadelidte, gjelder det høyeste sikkerhetsbeløp overfor alle skadelidte.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article></section><section class="section" data-name="kap4" id="kapittel-4" data-lovdata-URL="SF/forskrift/1989-07-14-562/KAPITTEL_4"><h2>Kapittel 4. Behandling av klientmidler og renter av klientmidler</h2><article class="legalArticle" data-lovdata-URL="SF/forskrift/1989-07-14-562/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Inkassators behandling av klientmidler</span></h3><article class="legalP" id="kapittel-4-paragraf-1-ledd-1">En inkassator som driver inkassovirksomhet i medhold av inkassobevilling, skal holde innkasserte midler og andre midler som tilhører klienter (klientmidler), adskilt fra egne midler og midler som ikke tilhører klienter.</article><article class="legalP" id="kapittel-4-paragraf-1-ledd-2">Klientmidler som ikke utbetales snarest, skal settes inn på en bank- eller postgirokonto for klientmidler.</article><article class="legalP" id="kapittel-4-paragraf-1-ledd-3">Konto for klientmidler kan bare opprettes i bank som skriftlig har forpliktet seg til ikke å motregne i kontoen med krav som banken måtte ha mot inkassatoren. Tilsvarende gjelder for postgirokonto for klientmidler.</article><article class="legalP" id="kapittel-4-paragraf-1-ledd-4">Felles konto for klienter skal opprettes i inkassatorens navn og skal betegnes «klientkonto». Opprettes det særskilt konto for en enkelt klient, skal kontoens betegnelse i tillegg inneholde klientens navn.</article><article class="legalP" id="kapittel-4-paragraf-1-ledd-5">En klientkonto kan bare disponeres av den eller de inkassobevillingshavere som har den faglige ledelsen av inkassovirksomheten, eller etter skriftlig fullmakt fra en bevillingshaver. En fullmakt faller bort når bevillingshaveren ikke lenger har den faglige ledelsen av inkassovirksomheten. Dersom ingen er berettiget til å disponere kontoen, kan foretaket etter samtykke fra Finanstilsynet gi én eller flere bestemte personer fullmakt til å disponere kontoen.</article><article class="legalP" id="kapittel-4-paragraf-1-ledd-6">Uttak fra klientkonto kan bare foretas for beløp som utbetales til en klient eller for en klients regning, for inkassatorens krav på vederlag fra klienten der det er adgang til motregning, og for beløp som er satt inn på kontoen som følge av en feil.</article><article class="legalP" id="kapittel-4-paragraf-1-ledd-7">Beløp som tas ut fra klientkonto for utbetaling til en klient eller for en klients regning, skal ikke overstige vedkommende klients innestående på kontoen.</article><article class="legalP" id="kapittel-4-paragraf-1-ledd-8">Paragrafen her kan ikke fravikes ved avtale mellom klienten og inkassatoren.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/1989-07-14-562/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Renter av klientmidler</span></h3><article class="legalP" id="kapittel-4-paragraf-2-ledd-1">Hvis ikke noe annet er avtalt, skal renter som er opptjent på en klientkonto for en inkassator som driver inkassovirksomhet i medhold av inkassobevilling, tilfalle klientene. Inkassatoren plikter likevel ikke å utbetale rentebeløp som for den enkelte klient i samme sak ikke overstiger rettsgebyret, jf <a href="lov/1982-12-17-86/§1">rettsgebyrloven § 1</a>.</article><article class="legalP" id="kapittel-4-paragraf-2-ledd-2">Paragrafen her kan fravikes ved avtale mellom klienten og inkassatoren.</article></article><article class="legalArticle" data-lovdata-URL="SF/forskrift/1989-07-14-562/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Inkassovirksomhet i medhold av advokatbevilling</span></h3><article class="legalP" id="kapittel-4-paragraf-3-ledd-1">Om behandlingen av klientmidler og om renter av klientmidler ved inkassovirksomhet som drives i medhold av advokatbevilling, gjelder <a href="forskrift/1992-12-18-1091">forskrift 18. desember 1992 nr. 1091</a> om advokaters behandling av betrodde midler og om tilsyn med advokaters virksomhet m v § 5 til § 9.</article></article></section><section class="section" data-name="kap5" id="kapittel-5" data-lovdata-URL="SF/forskrift/1989-07-14-562/KAPITTEL_5"><h2>Kapittel 5. Behandling av søknader om inkassobevilling</h2><article class="changesToParent">Overskriften endret ved <a href="forskrift/2010-01-29-78">forskrift 29 jan 2010 nr. 78</a>.</article><article class="legalArticle" data-lovdata-URL="SF/forskrift/1989-07-14-562/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Bevillingsgebyr</span></h3><article class="legalP" id="kapittel-5-paragraf-1-ledd-1">For tildeling av inkassobevilling etter <a href="lov/1988-05-13-26/§5">inkassoloven § 5</a> betales et saksbehandlingsgebyr på fire ganger rettsgebyret, jf <a href="lov/1982-12-17-86/§1">rettsgebyrloven § 1</a>.</article></article><article class="legalArticle" data-lovdata-URL="SF/forskrift/1989-07-14-562/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Saksbehandlingsfrist</span></h3><article class="legalP" id="kapittel-5-paragraf-2-ledd-1">For søknad om inkassobevilling etter <a href="lov/1988-05-13-26/§5">inkassoloven § 5</a> er saksbehandlingsfristen tre måneder, jf. <a href="lov/2009-06-19-103/§11">tjenesteloven § 11</a> første ledd.</article><article class="legalP" id="kapittel-5-paragraf-2-ledd-2"><a href="lov/2009-06-19-103/§11">Tjenesteloven § 11</a> annet ledd om at tillatelse anses gitt når saksbehandlingsfristen er utløpt, gjelder ikke for søknad om inkassobevilling.</article><article class="changesToParent">Tilføyd ved <a href="forskrift/2010-01-29-78">forskrift 29 jan 2010 nr. 78</a>.</article></article></section><section class="section" data-name="kap6" id="kapittel-6" data-lovdata-URL="SF/forskrift/1989-07-14-562/KAPITTEL_6"><h2>Kapittel 6. Ikrafttredelse.</h2><article class="changesToParent">Endret ved <a href="forskrift/2010-01-29-78">forskrifter 29 jan 2010 nr. 78</a> (tidligere kapittel 6), <a href="forskrift/2019-06-21-780">21 juni 2019 nr. 780</a> (i kraft 1 juli 2019, tidligere kapittel 8).</article><article class="legalArticle" data-lovdata-URL="SF/forskrift/1989-07-14-562/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft 1. oktober 1989.</article><article class="legalP" data-text-size="small" id="kapittel-6-paragraf-1-ledd-2">1. Inkassoforskriften ny <a href="forskrift/1989-07-14-562/§1-4">§ 1-4</a> gjelder bare ved inndriving av krav som forfaller etter 1. januar 1994.</article><article class="legalP" data-text-size="small" id="kapittel-6-paragraf-1-ledd-3">2. For inkassatorer som driver inkassovirksomhet i medhold av inkassobevilling, må sikkerhetstilleren før 1. januar 1994 deponere en erklæring hos Finanstilsynet der det uttrykkelig erklæres at sikkerheten fra 1. januar 1994 dekker det ansvar den skal dekke etter endringene i <a href="lov/1993-06-11-83">inkassoloven ved lov 11. juni 1993 nr. 83</a> om endringer i rettergangslovgivningen m m og i inkassoforskriften ved forskriften her.</article><article class="changesToParent">Endret ved <a href="forskrift/2009-12-18-1726">forskrifter 18 des 2009 nr. 1726</a> (i kraft 21 des 2009), <a href="forskrift/2010-01-29-78">29 jan 2010 nr. 78</a> (tidligere § 6-1), <a href="forskrift/2019-06-21-780">21 juni 2019 nr. 780</a> (i kraft 1 juli 2019, tidligere § 8-1).</article></article></section></main></body></html>