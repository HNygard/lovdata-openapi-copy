<!DOCTYPE html><html lang="no"><head><title>Forskrift om elektronisk kommunikasjon med namsmannen og Statens innkrevingssentral i saker etter tvangsfullbyrdelsesloven og i saker for forliksrådet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-25-977</dd><dt class="dokid">DokumentID</dt><dd class="dokid">SF/forskrift/2010-06-25-977</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="publishedIn">Publisert i</dt><dd class="publishedIn">I 2010 hefte 8</dd><dt class="dateInForce">I kraft fra</dt><dd class="dateInForce">2010-06-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-03-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-03-03-638">forskrift/2021-03-03-638</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-05-22-25/§456">lov/1981-05-22-25/§456</a></li><li><a href="lov/1992-06-26-86/§1-10">lov/1992-06-26-86/§1-10</a></li><li><a href="lov/1992-06-26-86/§2-13">lov/1992-06-26-86/§2-13</a></li><li><a href="lov/1915-08-13-5/§197a">lov/1915-08-13-5/§197a</a></li><li><a href="forskrift/2012-02-03-119">forskrift/2012-02-03-119</a></li></ul></dd><dt class="dateOfPublication">Kunngjort</dt><dd class="dateOfPublication">2010-06-29 15:45</dd><dt class="lastupdated">Rettet</dt><dd class="lastupdated">2021-03-11 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om elektronisk kommunikasjon</dd><dt class="title">Tittel</dt><dd class="title">Forskrift om elektronisk kommunikasjon med namsmannen og Statens innkrevingssentral i saker etter tvangsfullbyrdelsesloven og i saker for forliksrådet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 25. juni 2010 med hjemmel i <a href="lov/1992-06-26-86">lov 26. juni 1992 nr. 86</a> om tvangsfullbyrdelse <a href="lov/1992-06-26-86/§2-13">§ 2-13</a> og <a href="lov/1915-08-13-5">lov 13. august 1915 nr. 5</a> om domstolene (domstolloven) <a href="lov/1915-08-13-5/§197a">§ 197a</a>. Fremmet av Justis- og politidepartementet. <br /><strong>Tilføyd hjemmel:</strong> <a href="lov/1992-06-26-86">Lov 26. juni 1992 nr. 86</a> om tvangsfullbyrdelse <a href="lov/1992-06-26-86/§1-10">§ 1-10</a>, <a href="lov/1981-05-22-25">lov 22. mai 1981 nr. 25</a> om rettergangsmåten i straffesaker (Straffeprosessloven) <a href="lov/1981-05-22-25/§456">§ 456</a> tredje ledd fjerde punktum. <a href="forskrift/2012-02-03-119">Delegeringsvedtak 3. februar 2012 nr. 119</a>. <br /><strong>Endret</strong> ved forskrifter <a href="forskrift/2012-02-27-186">27 feb 2012 nr. 186</a>, <a href="forskrift/2021-03-03-638">3 mars 2021 nr. 638</a>. <br /> <strong>Oppheves</strong> ved forskrift <a href="forskrift/2025-07-09-1509">9 juli 2025 nr. 1509</a> (i kraft 1 jan 2026). <br /> <strong>Rettelser:</strong> 11.03.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2010-06-25-977</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om elektronisk kommunikasjon med namsmannen og Statens innkrevingssentral i saker etter tvangsfullbyrdelsesloven og i saker for forliksrådet</a><ul class="tocSubUl"><li><a href="#paragraf-1">§ 1. Saklig virkeområde</a></li><li><a href="#paragraf-2">§ 2. Godkjente brukere</a></li><li><a href="#paragraf-3">§ 3. Adgang til elektronisk innsending av dokumenter</a></li><li><a href="#paragraf-4">§ 4. Form og adresse ved elektronisk innsending</a></li><li><a href="#paragraf-5">§ 5. Bekreftelse på at dokumentet er mottatt</a></li><li><a href="#paragraf-6">§ 6. Elektronisk kommunikasjon fra namsmyndigheten til saksøkeren</a></li><li><a href="#paragraf-7">§ 7. Fristavbrudd</a></li><li><a href="#paragraf-8">§ 8. Krav til elektronisk signatur</a></li><li><a href="#paragraf-9">§ 9. Informasjonssikkerhet</a></li><li><a href="#paragraf-10">§ 10. Arkivering av elektroniske dokumenter og signaturer</a></li><li><a href="#paragraf-11">§ 11. Elektronisk kommunikasjon med Statens innkrevingssentral</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-06-25-977" id="dokument"><h1>Forskrift om elektronisk kommunikasjon med namsmannen og Statens innkrevingssentral i saker etter tvangsfullbyrdelsesloven og i saker for forliksrådet</h1><article class="legalArticle" data-lovdata-URL="SF/forskrift/2010-06-25-977/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h2><article class="legalP" id="paragraf-1-ledd-1">Forskriften <a href="forskrift/2010-06-25-977/§2">§ 2</a> til <a href="forskrift/2010-06-25-977/§10">§ 10</a> gjelder elektronisk kommunikasjon mellom den alminnelige namsmann og godkjente brukere i saker etter tvangsfullbyrdelsesloven og i saker for forliksrådet.</article><article class="legalP" id="paragraf-1-ledd-2">Forskriften <a href="forskrift/2010-06-25-977/§11">§ 11</a> gjelder elektronisk kommunikasjon med Statens innkrevingssentral under tvangsfullbyrdelse.</article><article class="changesToParent">Endret ved <a href="forskrift/2012-02-27-186">forskrift 27 feb 2012 nr. 186</a> (i kraft 1 mars 2012).</article></article><article class="legalArticle" data-lovdata-URL="SF/forskrift/2010-06-25-977/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Godkjente brukere</span></h2><article class="legalP" id="paragraf-2-ledd-1">Bare brukere som er godkjent av Statens innkrevingssentral kan sende inn dokumenter elektronisk.</article></article><article class="legalArticle" data-lovdata-URL="SF/forskrift/2010-06-25-977/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til elektronisk innsending av dokumenter</span></h2><article class="legalP" id="paragraf-3-ledd-1">Saksøkeren har adgang til å sende inn følgende dokumenter elektronisk:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">begjæringer om tvangsfullbyrdelse som etter tvangsfullbyrdelsesloven skal settes fram for namsmannen,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">forliksklager,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">klager etter <a href="lov/1992-06-26-86/§5-16">tvangsfullbyrdelsesloven § 5-16</a>,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">kopi av vedlegg til dokumenter nevnt i bokstav a til c, og</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">andre dokumenter som Statens innkrevingssentral har fastsatt kan sendes inn elektronisk.</article></article></li></ol></article></article><article class="legalArticle" data-lovdata-URL="SF/forskrift/2010-06-25-977/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Form og adresse ved elektronisk innsending</span></h2><article class="legalP" id="paragraf-4-ledd-1">Ved elektronisk innsending av dokumenter benyttes den form og adresse som Statens innkrevingssentral fastsetter. Reglene i <a href="forskrift/1992-12-21-1185">forskrift 21. desember 1992 nr. 1185</a> om bruk av skjemaer ved begjæring av tvangsforretninger gjelder ikke når begjæring om tvangsfullbyrdelse fremsettes i elektronisk form.</article></article><article class="legalArticle" data-lovdata-URL="SF/forskrift/2010-06-25-977/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bekreftelse på at dokumentet er mottatt</span></h2><article class="legalP" id="paragraf-5-ledd-1">Avsender av elektroniske dokumenter skal motta en bekreftelse fra namsmannen på at dokumentene er mottatt. Bekreftelsen skal inneholde saks- eller referansenummer, dato og tidspunktet for mottakelse.</article></article><article class="legalArticle" data-lovdata-URL="SF/forskrift/2010-06-25-977/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Elektronisk kommunikasjon fra namsmyndigheten til saksøkeren</span></h2><article class="legalP" id="paragraf-6-ledd-1">Dokumenter og underretninger som namsmannen utferdiger i sak om tvangsfullbyrdelse, herunder namsbok og underretning om nektelse av å ta begjæring til følge, kan sendes elektronisk fra namsmannen til godkjente brukere som har benyttet elektronisk kommunikasjon i saken.</article><article class="legalP" id="paragraf-6-ledd-2">Namsmannen kan også sende dokumenter fra forliksrådet i elektronisk form til godkjente brukere som har benyttet elektronisk kommunikasjon i saken. For forkynning av dom eller beslutning avsagt av forliksrådet overfor slike brukere gjelder <a href="forskrift/1985-10-11-1810">forskrift 11. oktober 1985 nr. 1810</a> om postforkynning <a href="forskrift/1985-10-11-1810/§4">§ 4</a> annet ledd annet punktum jf. <a href="forskrift/1985-10-11-1810/§7">§ 7</a> første og annet ledd.</article></article><article class="legalArticle" data-lovdata-URL="SF/forskrift/2010-06-25-977/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fristavbrudd</span></h2><article class="legalP" id="paragraf-7-ledd-1">Skal en begjæring, forliksklage eller annen meddelelse avgis i løpet av en frist, avbrytes fristen ved avsendelse til riktig elektronisk adresse.</article></article><article class="legalArticle" data-lovdata-URL="SF/forskrift/2010-06-25-977/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til elektronisk signatur</span></h2><article class="legalP" id="paragraf-8-ledd-1">Når det i eller i medhold av <a href="lov/1992-06-26-86">tvangsfullbyrdelsesloven</a> eller <a href="lov/2005-06-17-90">tvisteloven</a> er krav om underskrift på dokumenter, skal det ved elektronisk kommunikasjon etter forskriften her benyttes elektronisk signatur som er basert på en eID-ordning på nivå høy eller betydelig, og som er oppført på publisert liste i henhold til <a href="forskrift/2019-11-21-1578/§13">§ 13</a> første ledd i <a href="forskrift/2019-11-21-1578">forskrift 21. november 2019 nr. 1578 om selvdeklarasjon av ordninger for elektronisk identifikasjon</a>. Det kan alternativt benyttes elektronisk signatur eller segl basert på sertifikat fra kvalifisert tilbyder av tillitstjenester som oppfyller kravene i <a href="lov/2018-06-15-44">lov 15. juni 2018 nr. 44 om elektroniske tillitstjenester</a>. Statens innkrevingssentral fastsetter hvilken sertifikatklasse som skal benyttes for de enkelte dokumenttyper og brukere.</article><article class="changesToParent">Endret ved forskrift <a href="forskrift/2021-03-03-638">3 mars 2021 nr. 638</a>.</article></article><article class="legalArticle" data-lovdata-URL="SF/forskrift/2010-06-25-977/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Informasjonssikkerhet</span></h2><article class="legalP" id="paragraf-9-ledd-1">Statens innkrevingssentral skal gjennom planlagte og systematiske tiltak sørge for tilfredsstillende informasjonssikkerhet med hensyn til konfidensialitet, integritet og tilgjengelighet.</article><article class="legalP" id="paragraf-9-ledd-2">Elektronisk kommunikasjon mellom namsmyndigheten og godkjente brukere skal sikres med tilfredsstillende kryptering og betryggende metode for autentisering av kommunikasjonspartene. Det skal etableres metoder for å sikre ikke-benekting.</article></article><article class="legalArticle" data-lovdata-URL="SF/forskrift/2010-06-25-977/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Arkivering av elektroniske dokumenter og signaturer</span></h2><article class="legalP" id="paragraf-10-ledd-1">Elektroniske dokumenter skal oppbevares i henhold til de regler som er fastsatt i eller i medhold av <a href="lov/1992-12-04-126">lov 4. desember 1992 nr. 126</a> om arkiv.</article><article class="legalP" id="paragraf-10-ledd-2">For arkivering av elektroniske signaturer gjelder <a href="forskrift/2004-06-25-988">forskrift 25. juni 2004 nr. 988</a> om elektronisk kommunikasjon med forvaltningen <a href="forskrift/2004-06-25-988/§26">§ 26</a> tilsvarende.</article></article><article class="legalArticle" data-lovdata-URL="SF/forskrift/2010-06-25-977/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Elektronisk kommunikasjon med Statens innkrevingssentral</span></h2><article class="legalP" id="paragraf-11-ledd-1">For elektronisk kommunikasjon med Statens innkrevingssentral under innkrevingssentralens tvangsfullbyrdelse gjelder <a href="forskrift/2004-06-25-988">forskrift 25. juni 2004 nr. 988</a> om elektronisk kommunikasjon med forvaltningen tilsvarende så langt den passer.</article><article class="changesToParent">Tilføyd ved <a href="forskrift/2012-02-27-186">forskrift 27 feb 2012 nr. 186</a> (i kraft 1 mars 2012).</article></article><article class="legalArticle" data-lovdata-URL="SF/forskrift/2010-06-25-977/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft straks.</article><article class="changesToParent">Endret ved <a href="forskrift/2012-02-27-186">forskrift 27 feb 2012 nr. 186</a> (i kraft 1 mars 2012, tidligere § 11).</article></article></main></body></html>