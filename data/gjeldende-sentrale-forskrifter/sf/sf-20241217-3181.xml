<!DOCTYPE html><html lang="nb"><head><title>Forskrift om pliktig innmelding av grunnundersøkelser og naturfareutredninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-17-3181</dd><dt class="dokid">DokumentID</dt><dd class="dokid">SF/forskrift/2024-12-17-3181</dd><dt class="ministry">Departement</dt><dd class="ministry"><ul><li>Energidepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li><a href="lov/2008-06-27-71/§2-4">lov/2008-06-27-71/§2-4</a></li><li><a href="forskrift/2024-06-21-1102">forskrift/2024-06-21-1102</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-18 12:55</dd><dt class="title">Tittel</dt><dd class="title">Forskrift om pliktig innmelding av grunnundersøkelser og naturfareutredninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet og Nærings- og fiskeridepartementet 17. desember 2024 med hjemmel i <a href="lov/2008-06-27-71/§2-4/ledd/1">lov 27. juni 2008 nr. 71 om planlegging og byggesaksbehandling (plan- og bygningsloven) § 2-4 første ledd</a>, jf. <a href="forskrift/2024-06-21-1102">delegeringsvedtak 21. juni 2024 nr. 1102</a>.</dd><dt class="refid">RefID</dt><dd class="refid">forskrift/2024-12-17-3181</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om pliktig innmelding av grunnundersøkelser og naturfareutredninger</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Formål, definisjoner og myndighet</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Myndighet</a></li></ul></li><li><a href="#kapittel-2" data-child-interval="§§ 4 – 8">Kapittel 2. Innmeldingsplikten</a><ul class="tocSubUl"><li><a href="#kapittel-2-paragraf-1">§ 4. Hvem innmeldingsplikten omfatter</a></li><li><a href="#kapittel-2-paragraf-2">§ 5. Hva innmeldingsplikten omfatter – Grunnundersøkelser</a></li><li><a href="#kapittel-2-paragraf-3">§ 6. Hva innmeldingsplikten omfatter – Naturfareutredninger</a></li><li><a href="#kapittel-2-paragraf-4">§ 7. Hvordan innmeldingsplikten skal oppfylles</a></li><li><a href="#kapittel-2-paragraf-5">§ 8. Frist for innmelding</a></li></ul></li><li><a href="#kapittel-3" data-child-interval="§§ 9 – 10">Kapittel 3. Tilgjengeliggjøring, viderebruk og dispensasjon</a><ul class="tocSubUl"><li><a href="#kapittel-3-paragraf-1">§ 9. Tilgjengeliggjøring og viderebruk</a></li><li><a href="#kapittel-3-paragraf-2">§ 10. Dispensasjon</a></li></ul></li><li><a href="#kapittel-4" data-child-interval="§§ 11 – 12">Kapittel 4. Kontroll og håndheving</a><ul class="tocSubUl"><li><a href="#kapittel-4-paragraf-1">§ 11. Retting og tvangsmulkt</a></li><li><a href="#kapittel-4-paragraf-2">§ 12. Overtredelsesgebyr</a></li></ul></li><li><a href="#kapittel-5" data-child-interval="§§ 13 – 14">Kapittel 5. Ikrafttredelse og overgangsregler</a><ul class="tocSubUl"><li><a href="#kapittel-5-paragraf-1">§ 13. Overgangsbestemmelse</a></li><li><a href="#kapittel-5-paragraf-2">§ 14. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-17-3181" id="dokument"><h1>Forskrift om pliktig innmelding av grunnundersøkelser og naturfareutredninger</h1><section class="section" data-name="kap1" id="kapittel-1" data-lovdata-URL="SF/forskrift/2024-12-17-3181/KAPITTEL_1"><h2>Kapittel 1. Formål, definisjoner og myndighet</h2><article class="legalArticle" data-lovdata-URL="SF/forskrift/2024-12-17-3181/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til sikkerhet, kunnskap og effektiv planlegging, ved at data og rapporter fra grunnundersøkelser og naturfareutredninger blir offentlig tilgjengelig for viderebruk.</article></article><article class="legalArticle" data-lovdata-URL="SF/forskrift/2024-12-17-3181/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften menes med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Geotekniske grunnundersøkelser:</i> fysiske undersøkelser i form av grunnboringer, feltforsøk og opptak av jordprøver, eventuelt med etterfølgende laboratorieundersøkelser, som sier noe om hvordan grunnen er satt sammen og hvilke egenskaper den har.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Naturfareutredning:</i> en skriftlig vurdering av fare for flom og alle typer skred som innebærer at naturfaren kvantifiseres og vises med sannsynlighet eller faregrad i form av et faresonekart, eller en skriftlig avklaring av faren for et mindre område. Med naturfareutredning menes både utredninger som bekrefter og avkrefter naturfare.</article></article></li></ol></article></article><article class="legalArticle" data-lovdata-URL="SF/forskrift/2024-12-17-3181/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Myndighet</span></h3><article class="legalP" id="kapittel-1-paragraf-3-ledd-1">Registermyndigheten for grunnundersøkelser er Norges geologiske undersøkelse (NGU).</article><article class="legalP" id="kapittel-1-paragraf-3-ledd-2">Registermyndigheten for naturfareutredninger er Norges vassdrags- og energidirektorat (NVE).</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-12-17-3181/KAPITTEL_2"><h2>Kapittel 2. Innmeldingsplikten</h2><article class="legalArticle" data-lovdata-URL="SF/forskrift/2024-12-17-3181/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hvem innmeldingsplikten omfatter</span></h3><article class="legalP" id="kapittel-2-paragraf-1-ledd-1">Det er foretaket som har gjennomført en grunnundersøkelse eller naturfareutredning som er ansvarlig for å oppfylle innmeldingsplikten. Dersom et foretak benytter underleverandører til å utføre deler av undersøkelsen eller utredningen, er det hovedforetaket som er ansvarlig.</article></article><article class="legalArticle" data-lovdata-URL="SF/forskrift/2024-12-17-3181/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hva innmeldingsplikten omfatter – Grunnundersøkelser</span></h3><article class="legalP" id="kapittel-2-paragraf-2-ledd-1">Etter gjennomført geoteknisk grunnundersøkelse, skal det meldes inn:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">komplett geoteknisk undersøkelse med stedfestede borehull, borehullsundersøkelser og digitale måledata, levert i henhold til gjeldende produktspesifikasjon etter norsk standard</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">rapport med beskrivelse av undersøkelsen og resultater.</article></article></li></ol></article><article class="legalP" id="kapittel-2-paragraf-2-ledd-2">Dersom enkelte måledata ikke kan meldes inn i maskinlesbar, digital form i innmeldingsløsningen, skal dette leveres som vedlegg til grunnundersøkelsen i innmeldingsløsningen.</article><article class="legalP" id="kapittel-2-paragraf-2-ledd-3">Informasjon som er undergitt lovbestemt taushetsplikt, skal ikke meldes inn.</article></article><article class="legalArticle" data-lovdata-URL="SF/forskrift/2024-12-17-3181/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hva innmeldingsplikten omfatter – Naturfareutredninger</span></h3><article class="legalP" id="kapittel-2-paragraf-3-ledd-1">Etter gjennomført naturfareutredning av flom, skal det meldes inn:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">de vurderinger som er gjort av flom, erosjon og massetransport</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">stedfestede analyseområder, faresoner for flom og informasjon om flomvannstand, dersom slike er utarbeidet</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">befaringsrapporter og beregninger som er gjort som del av utredningen, dersom slike er utarbeidet.</article></article></li></ol></article><article class="legalP" id="kapittel-2-paragraf-3-ledd-2">Etter gjennomført naturfareutredning av skred i bratt terreng, skal det meldes inn:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">de vurderinger som er gjort av alle typer skred i bratt terreng, herunder steinsprang, steinskred, fjellskred, snøskred, sørpeskred, flomskred og jordskred</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">stedfestede analyseområder, faresoner for skred og skogpolygoner med betydning for skredfaren, dersom slike er utarbeidet</article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">befaringsrapporter, dersom slike er utarbeidet.</article></article></li></ol></article><article class="legalP" id="kapittel-2-paragraf-3-ledd-3">Etter gjennomført naturfareutredning av kvikkleireskred skal det meldes inn:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1">de vurderinger som er gjort</article></article></li><li data-name="b." value="2"><article class="listArticle" id="kapittel-2-paragraf-3-ledd-3-punkt-2"><article class="legalP" id="kapittel-2-paragraf-3-ledd-3-punkt-2-ledd-1">stedfestede analyseområder, løsne- og utløpsområder, og områder uten fare for kvikkleireskred, dersom slike er utarbeidet</article></article></li><li data-name="c." value="3"><article class="listArticle" id="kapittel-2-paragraf-3-ledd-3-punkt-3"><article class="legalP" id="kapittel-2-paragraf-3-ledd-3-punkt-3-ledd-1">stabilitetsberegninger, befaringsrapporter, rapporter etter uavhengig kvalitetssikring og eventuelt rapporter for utførte sikringstiltak som ligger til grunn for endret faregrad for en faresone for kvikkleireskred, dersom slike er utarbeidet.</article></article></li></ol></article><article class="legalP" id="kapittel-2-paragraf-3-ledd-4">Informasjon som er undergitt lovbestemt taushetsplikt, skal ikke meldes inn.</article></article><article class="legalArticle" data-lovdata-URL="SF/forskrift/2024-12-17-3181/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Hvordan innmeldingsplikten skal oppfylles</span></h3><article class="legalP" id="kapittel-2-paragraf-4-ledd-1">Innmeldingsplikten for grunnundersøkelser oppfylles gjennom å melde inn det som omfattes av <a href="forskrift/2024-12-17-3181/§5">§ 5</a> til NGU som registermyndighet ved bruk av den eller de innmeldingsløsningene for komplette data som stilles til disposisjon.</article><article class="legalP" id="kapittel-2-paragraf-4-ledd-2">Innmeldingsplikten for naturfareutredninger oppfylles gjennom å melde inn det som omfattes av <a href="forskrift/2024-12-17-3181/§6">§ 6</a> til NVE som registermyndighet ved bruk av innmeldingsløsningen som stilles til disposisjon.</article><article class="legalP" id="kapittel-2-paragraf-4-ledd-3">NGU og NVE kan foreta mindre justeringer når det gjelder hvilke opplysninger som til enhver tid omfattes av innmeldingsplikten. NGU og NVE kan også til enhver tid tilpasse terminologien i innmeldingsløsningene til den terminologien som gjelder på området.</article></article><article class="legalArticle" data-lovdata-URL="SF/forskrift/2024-12-17-3181/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Frist for innmelding</span></h3><article class="legalP" id="kapittel-2-paragraf-5-ledd-1">Den som er omfattet av <a href="forskrift/2024-12-17-3181/§4">§ 4</a>, skal snarest og senest innen tre måneder etter ferdig utarbeidet grunnundersøkelse eller naturfareutredning, melde inn data og rapporter elektronisk til den aktuelle registermyndigheten.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-12-17-3181/KAPITTEL_3"><h2>Kapittel 3. Tilgjengeliggjøring, viderebruk og dispensasjon</h2><article class="legalArticle" data-lovdata-URL="SF/forskrift/2024-12-17-3181/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilgjengeliggjøring og viderebruk</span></h3><article class="legalP" id="kapittel-3-paragraf-1-ledd-1">Registermyndigheten skal gjøre innmeldte data og rapporter tilgjengelig på internett.</article><article class="legalP" id="kapittel-3-paragraf-1-ledd-2">Tilgjengeliggjorte data og rapporter kan brukes vederlagsfritt av enhver. Tredjeparts bruk av data og rapporter fra registrene skjer på eget ansvar.</article></article><article class="legalArticle" data-lovdata-URL="SF/forskrift/2024-12-17-3181/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-2-ledd-1">NGU og NVE kan i særlige tilfeller dispensere fra kravene fastsatt i denne forskriften. Det kan settes vilkår for dispensasjon.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-12-17-3181/KAPITTEL_4"><h2>Kapittel 4. Kontroll og håndheving</h2><article class="legalArticle" data-lovdata-URL="SF/forskrift/2024-12-17-3181/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Retting og tvangsmulkt</span></h3><article class="legalP" id="kapittel-4-paragraf-1-ledd-1">Ved overtredelser av bestemmelser gitt i eller i medhold av denne forskriften, kan vedkommende registermyndighet treffe vedtak om retting og/eller tvangsmulkt i medhold av <a href="lov/2008-06-27-71/§2-4">plan- og bygningsloven § 2-4</a>.</article></article><article class="legalArticle" data-lovdata-URL="SF/forskrift/2024-12-17-3181/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Overtredelsesgebyr</span></h3><article class="legalP" id="kapittel-4-paragraf-2-ledd-1">Ved overtredelser av bestemmelser gitt i eller i medhold av denne forskriften, kan vedkommende registermyndighet ilegge overtredelsesgebyr på inntil 50&#xa0;000 kroner i medhold av <a href="lov/2008-06-27-71/§2-4">plan- og bygningsloven § 2-4</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-12-17-3181/KAPITTEL_5"><h2>Kapittel 5. Ikrafttredelse og overgangsregler</h2><article class="legalArticle" data-lovdata-URL="SF/forskrift/2024-12-17-3181/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Overgangsbestemmelse</span></h3><article class="legalP" id="kapittel-5-paragraf-1-ledd-1">Innmeldingsfristen for geotekniske grunnundersøkelser vil være tre måneder etter at ny innmeldingsløsning (API) for komplette data er gjort tilgjengelig.</article></article><article class="legalArticle" data-lovdata-URL="SF/forskrift/2024-12-17-3181/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Forskriften trer i kraft 1. januar 2025.</article></article></section></main></body></html>