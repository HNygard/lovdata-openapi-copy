<!DOCTYPE html><html lang="no"><head><title>Forskrift om tilskudd til drenering av jordbruksjord</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-25-769</dd><dt class="dokid">DokumentID</dt><dd class="dokid">SF/forskrift/2013-06-25-769</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2013 hefte 10</dd><dt class="dateInForce">I kraft fra</dt><dd class="dateInForce">2013-06-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-04</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-07-04-1231">forskrift/2023-07-04-1231</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2013-06-27 14:00</dd><dt class="title">Tittel</dt><dd class="title">Forskrift om tilskudd til drenering av jordbruksjord</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 25. juni 2013 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§18">§ 18</a> og <a href="lov/1995-05-12-23/§3">§ 3</a>. <br /><strong>Endret</strong> ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2015-12-18-1746">18 des 2015 nr. 1746</a>, <a href="forskrift/2017-06-29-1061">29 juni 2017 nr. 1061</a>, <a href="forskrift/2018-10-26-1622">26 okt 2018 nr. 1622</a>, <a href="forskrift/2018-12-19-2164">19 des 2018 nr. 2164</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-06-20-1101">20 juni 2022 nr. 1101</a>, <a href="forskrift/2023-07-04-1231">4 juli 2023 nr. 1231</a>.</dd><dt class="refid">RefID</dt><dd class="refid">forskrift/2013-06-25-769</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til drenering av jordbruksjord</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Vilkår</a></li><li><a href="#paragraf-4">§ 4. Beregning av tilskudd</a></li><li><a href="#paragraf-5">§ 5. Søknad og utbetaling</a></li><li><a href="#paragraf-6">§ 6. Prioritering av søknader</a></li><li><a href="#paragraf-7">§ 7. Uttalelser</a></li><li><a href="#paragraf-8">§ 8. Opplysningsplikt og kontroll</a></li><li><a href="#paragraf-9">§ 9. Retting av feilutbetalinger</a></li><li><a href="#paragraf-10">§ 10. Avkorting</a></li><li><a href="#paragraf-11">§ 11. Innkreving av tilbakebetalings- eller avkortingsbeløp mv.</a></li><li><a href="#paragraf-12">§ 12. Administrasjon og klage</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-06-25-769" id="dokument"><h1>Forskrift om tilskudd til drenering av jordbruksjord</h1><article class="legalArticle" data-lovdata-URL="SF/forskrift/2013-06-25-769/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å øke kvaliteten på tidligere grøftet jordbruksjord ved å gi tilskudd til drenering av dårlig drenert jord med potensial for økt jordbruksproduksjon, samt å redusere faren for erosjon og overflateavrenning av næringsstoffer til vassdrag.</article></article><article class="legalArticle" data-lovdata-URL="SF/forskrift/2013-06-25-769/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><span class="miscHeadline"><i>Drenering:</i></span><article class="legalP" id="paragraf-2-ledd-1-punkt-1-ledd-1">Tiltak for å fjerne overflødig vann fra et areal ved å lede bort overflatevann eller vann i jordprofilet.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><span class="miscHeadline"><i>Grøfting:</i></span><article class="legalP" id="paragraf-2-ledd-1-punkt-2-ledd-1">Anlegging av åpne grøfter eller lukka drensledninger for oppsamling og bortledning av vann.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><span class="miscHeadline"><i>Systematisk grøfting:</i></span><article class="legalP" id="paragraf-2-ledd-1-punkt-3-ledd-1">Drenering med en bestemt intensitet (avstand mellom grøftene) som dekker et gitt areal, tilstrekkelig til å sikre en tilfredsstillende dreneringstilstand på arealet.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><span class="miscHeadline"><i>Profilering:</i></span><article class="legalP" id="paragraf-2-ledd-1-punkt-4-ledd-1">Overflateforming der et system av åpne grøfter med møneformete teiger mellom sikrer overflateavrenning på arealet.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><span class="miscHeadline"><i>Omgraving:</i></span><article class="legalP" id="paragraf-2-ledd-1-punkt-5-ledd-1">Omsnuing av jordprofilet på myrarealer, slik at torvjord legges under og et lag av undergrunnsjord legges på toppen. Omgraving skal drenere arealet og bedre bæreevnen.</article></article></li></ol></article></article><article class="legalArticle" data-lovdata-URL="SF/forskrift/2013-06-25-769/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Tilskudd etter denne forskriften kan gis til eier av eller foretak som leier tidligere grøftet jordbruksareal og som drenerer dette arealet. For planerte arealer kan det gis tilskudd til arealer som ikke tidligere er grøftet.</article><article class="legalP" id="paragraf-3-ledd-2">Søker må ha plan for dreneringen med kart, beskrivelse av tiltaket og den miljømessige virkningen av dette.</article><article class="legalP" id="paragraf-3-ledd-3">Tilskudd kan ikke gis der tiltaket medfører vesentlig skade for annen eiendom og naturmangfold, vesentlig fare for flom og vannforurensning eller fare for skade på automatisk fredede kulturminner. Tilskudd kan heller ikke gis der tiltaket er påbegynt før tilskudd er innvilget.</article><article class="changesToParent">Endret ved <a href="forskrift/2015-12-18-1746">forskrift 18 des 2015 nr. 1746</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2013-06-25-769/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av tilskudd</span></h2><article class="legalP" id="paragraf-4-ledd-1">Tilskudd til drenering av jordbruksjord, avgrenset til systematisk grøfting, profilering og omgraving, utgjør 4&#xa0;000 kroner per dekar. Ved annen grøfting kan det gis 61 kroner per løpemeter grøft begrenset oppad til 4&#xa0;000 kroner per dekar.</article><article class="changesToParent">Endret ved <a href="forskrift/2017-06-29-1061">forskrifter 29 juni 2017 nr. 1061</a> (i kraft 1 juli 2017), <a href="forskrift/2018-12-19-2164">19 des 2018 nr. 2164</a> (i kraft 1 jan 2019), <a href="forskrift/2022-06-20-1101">20 juni 2022 nr. 1101</a>, <a href="forskrift/2023-07-04-1231">4 juli 2023 nr. 1231</a>.</article></article><article class="legalArticle" data-lovdata-URL="SF/forskrift/2013-06-25-769/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og utbetaling</span></h2><article class="legalP" id="paragraf-5-ledd-1">Søknad om tilskudd skal sendes kommunen der arealet som skal dreneres ligger, innen den fristen kommunen bestemmer.</article><article class="legalP" id="paragraf-5-ledd-2">Søknadsskjema fastsatt av Landbruksdirektoratet skal benyttes, vedlagt plan for dreneringen med kart, beskrivelse av tiltaket og den miljømessige virkningen av dette.</article><article class="legalP" id="paragraf-5-ledd-3">Innvilget tilskudd utbetales etter at tilskuddsmottaker har dokumentert at tiltaket er gjennomført. Tiltaket må gjennomføres innen tre år fra søknad ble innvilget. Kommunen skal etter søknad forlenge gjennomføringsfristen med ett år dersom søknaden skyldes tørke i vekstsesongen 2018.</article><article class="changesToParent">Endret ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2015-12-18-1746">18 des 2015 nr. 1746</a> (i kraft 1 jan 2016), <a href="forskrift/2018-10-26-1622">26 okt 2018 nr. 1622</a>.</article></article><article class="legalArticle" data-lovdata-URL="SF/forskrift/2013-06-25-769/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prioritering av søknader</span></h2><article class="legalP" id="paragraf-6-ledd-1">Tiltak der dreneringen både gir økt jordbruksproduksjon og reduserer faren for vannforurensing skal prioriteres.</article></article><article class="legalArticle" data-lovdata-URL="SF/forskrift/2013-06-25-769/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Uttalelser</span></h2><article class="legalP" id="paragraf-7-ledd-1">Kulturminnemyndighet (kulturminneforvaltingen i fylkeskommunen og Sametinget) skal uttale seg når tiltaket kan berøre interesser innenfor deres fagområder.</article></article><article class="legalArticle" data-lovdata-URL="SF/forskrift/2013-06-25-769/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-8-ledd-1">Søkere av tilskudd plikter å gi alle opplysninger som kommunen og statsforvalteren finner nødvendig for å kunne forvalte ordningen.</article><article class="legalP" id="paragraf-8-ledd-2">Kommunen og statsforvalteren fører tilsyn med at utbetalinger av tilskudd er riktig og har adgang til all bokføring, korrespondanse og opptegnelser som vedkommer tilskuddet. Det kan kreves at opplysningene bekreftes av revisor.</article><article class="legalP" id="paragraf-8-ledd-3">Kommunen og statsforvalteren kan foreta stedlig kontroll hos foretaket.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2013-06-25-769/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Retting av feilutbetalinger</span></h2><article class="legalP" id="paragraf-9-ledd-1">Kommunen og statsforvalteren kan rette feil i utbetalt tilskudd, enten ved etterbetaling eller krav om tilbakebetaling av tilskudd fra mottaker.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2013-06-25-769/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avkorting</span></h2><article class="legalP" id="paragraf-10-ledd-1">Hele eller deler av tilskuddet kan avkortes dersom foretaket<ol class="defaultList" type="1"><li data-name="1." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">uaktsomt eller forsettlig har gitt feil eller mangelfulle opplysninger i søknad, rapportering eller på annen måte, som har eller ville dannet grunnlag for en urettmessig utbetaling av tilskuddet, eller</article></article></li><li data-name="2." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">i henhold til forvaltningsvedtak eller dom driver eller har drevet sin virksomhet i strid med regelverk for jordbruksvirksomhet, og det er utvist uaktsomhet eller forsett.</article></article></li></ol></article></article><article class="legalArticle" data-lovdata-URL="SF/forskrift/2013-06-25-769/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innkreving av tilbakebetalings- eller avkortingsbeløp mv.</span></h2><article class="legalP" id="paragraf-11-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter <a href="forskrift/2013-06-25-769/§9">§ 9</a> eller avkorting etter <a href="forskrift/2013-06-25-769/§10">§ 10</a>, kan kreves tilbakebetalt fra foretaket eller motregnes i senere tilskuddsutbetalinger.</article><article class="legalP" id="paragraf-11-ledd-2">Krav fra offentlig myndighet som utspringer av regelverk for jordbruksvirksomhet kan motregnes i tilskuddsutbetalinger til foretaket.</article><article class="legalP" id="paragraf-11-ledd-3">Der foretaket ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av <a href="lov/1976-12-17-100/§3">§ 3 i lov 17. desember 1976 nr. 100</a> om renter ved forsinket betaling m.m.</article></article><article class="legalArticle" data-lovdata-URL="SF/forskrift/2013-06-25-769/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Administrasjon og klage</span></h2><article class="legalP" id="paragraf-12-ledd-1">Vedtak om tilskudd fattes av kommunen.</article><article class="legalP" id="paragraf-12-ledd-2">Kommunens vedtak kan påklages til statsforvalteren etter <a href="lov/1967-02-10/kapvi">lov 10. februar 1967 om behandlingsmåten i forvaltningssaker kapittel VI</a>. Klagen skal sendes kommunen.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2013-06-25-769/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskriften trer i kraft straks.</article></article></main></body></html>