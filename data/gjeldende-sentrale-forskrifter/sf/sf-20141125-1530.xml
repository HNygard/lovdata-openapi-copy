<!DOCTYPE html><html lang="no"><head><title>Forskrift om tilskudd til anadrome laksefisk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-25-1530</dd><dt class="dokid">DokumentID</dt><dd class="dokid">SF/forskrift/2014-11-25-1530</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 16</dd><dt class="dateInForce">I kraft fra</dt><dd class="dateInForce">2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2014-12-11 15:00</dd><dt class="titleShort">Korttittel</dt><dd class="titleShort">Forskrift om tilskudd til anadrome laksefisk</dd><dt class="title">Tittel</dt><dd class="title">Forskrift om tilskudd til anadrome laksefisk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 25. november 2014 med hjemmel i Stortingets årlige budsjettvedtak jf. kap. 1425 post 70.</dd><dt class="refid">RefID</dt><dd class="refid">forskrift/2014-11-25-1530</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til anadrome laksefisk</a><ul class="tocSubUl"><li><a href="#paragraf-1">§ 1. Formålet med ordningen</a></li><li><a href="#paragraf-2">§ 2. Tildelingskriterier</a></li><li><a href="#paragraf-3">§ 3. Krav til søknaden</a></li><li><a href="#paragraf-4">§ 4. Krav om rapportering</a></li><li><a href="#paragraf-5">§ 5. Omgjøring og tilbakebetaling</a></li><li><a href="#paragraf-6">§ 6. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-11-25-1530" id="dokument"><h1>Forskrift om tilskudd til anadrome laksefisk</h1><article class="legalArticle" data-lovdata-URL="SF/forskrift/2014-11-25-1530/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Tilskuddsordningen skal bidra til å sikre og utvikle bestander av ville anadrome laksefisk og legge til rette for fiske etter anadrome laksefisk.</article></article><article class="legalArticle" data-lovdata-URL="SF/forskrift/2014-11-25-1530/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildelingskriterier</span></h2><article class="legalP" id="paragraf-2-ledd-1">Frivillige organisasjoner, forskningsinstitusjoner, kommuner og interkommunale organ kan få tilskudd til<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">informasjon om og forvaltning av villaks, sjøørret og sjørøye</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">anvendt forskning og overvåking</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">tiltak som bedrer tilgangen til og muligheten for fiske for allmennheten</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">tiltak rettet mot rekruttering til eller stimulering til fiske.</article></article></li></ol></article></article><article class="legalArticle" data-lovdata-URL="SF/forskrift/2014-11-25-1530/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknaden</span></h2><article class="legalP" id="paragraf-3-ledd-1">Søknad om tilskudd skal sendes i Miljødirektoratets elektroniske søknadssenter innen de søknadsfristene som blir kunngjort i Klima- og miljødepartementets årlige rundskriv for tilskuddsordninger. Organet som mottar søknaden kan kreve at søknaden er basert på en ferdig driftsplan eller stille som vilkår at det blir utarbeidet en driftsplan. Søknaden skal dokumentere at tiltak som innebærer fysiske inngrep i naturen ikke er i strid med godkjent kommunal plan eller kommunalt vedtak. Dersom søknaden gjelder<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">flere prosjekt, må hvert prosjekt spesifiseres</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">tilskudd til tekniske fiskeforsterkingstiltak, skal den inneholde opplysninger om området der tiltaket er lokalisert, blant annet geografisk navn, vassdrag og arealkategori i kommuneplan eller reguleringsplan</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">tilskudd til fiskekultiveringstiltak og tekniske fiskeforsterkingstiltak, skal det legges ved en tillatelse fra grunneier, uttalelse fra kommunen og uttalelse og eventuelt tillatelse fra Norges vassdrags- og energidirektorat eller fylkesmannen.</article></article></li></ol></article><article class="legalP" id="paragraf-3-ledd-2">Organet som mottar søknaden kan be om utfyllende opplysninger som er nødvendige for å behandle søknaden.</article></article><article class="legalArticle" data-lovdata-URL="SF/forskrift/2014-11-25-1530/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om rapportering</span></h2><article class="legalP" id="paragraf-4-ledd-1">Mottaker av tilskudd skal levere sluttrapport og sluttregnskap i Miljødirektoratets elektroniske søknadssenter innen fristen fastsatt i vedtaksbrevet om tildeling av tilskudd. Nærmere krav om rapportering kan gis i vedtaksbrevet.</article></article><article class="legalArticle" data-lovdata-URL="SF/forskrift/2014-11-25-1530/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-5-ledd-1">Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="SF/forskrift/2014-11-25-1530/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften trer i kraft 1. januar 2015.</article></article></main></body></html>