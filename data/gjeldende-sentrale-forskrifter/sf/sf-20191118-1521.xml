<!DOCTYPE html><html lang="no"><head><title>Forskrift om kommunalt rapporteringsregister (KOR-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-18-1521</dd><dt class="dokid">DokumentID</dt><dd class="dokid">SF/forskrift/2019-11-18-1521</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Kommunalavd.</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-10-27-1255">forskrift/2005-10-27-1255</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2018-06-22-83/§16-2">lov/2018-06-22-83/§16-2</a></li></ul></dd><dt class="dateOfPublication">Kunngjort</dt><dd class="dateOfPublication">2019-11-18 15:10</dd><dt class="titleShort">Korttittel</dt><dd class="titleShort">KOR-forskriften</dd><dt class="title">Tittel</dt><dd class="title">Forskrift om kommunalt rapporteringsregister (KOR-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 18. november 2019 med hjemmel i <a href="lov/2018-06-22-83">lov 22. juni 2018 nr. 83</a> om kommuner og fylkeskommuner (kommuneloven) <a href="lov/2018-06-22-83/§16-2">§ 16-2</a>.</dd><dt class="refid">RefID</dt><dd class="refid">forskrift/2019-11-18-1521</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kommunalt rapporteringsregister (KOR-forskriften)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Forvaltningsansvaret for det kommunale rapporteringsregisteret</a></li><li><a href="#paragraf-3">§ 3. Innholdet i det kommunale rapporteringsregisteret</a></li><li><a href="#paragraf-4">§ 4. Melding til Brønnøysundregistrene og oppdatering av det kommunale rapporteringsregisteret</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-11-18-1521" id="dokument"><h1>Forskrift om kommunalt rapporteringsregister (KOR-forskriften)</h1><article class="legalArticle" data-lovdata-URL="SF/forskrift/2019-11-18-1521/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for Brønnøysundregistrene og for departementene og andre organer som forvalter rapporteringsplikter som ved lov eller vedtak er pålagt kommuner og fylkeskommuner.</article></article><article class="legalArticle" data-lovdata-URL="SF/forskrift/2019-11-18-1521/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltningsansvaret for det kommunale rapporteringsregisteret</span></h2><article class="legalP" id="paragraf-2-ledd-1">Det kommunale rapporteringsregisteret forvaltes av Brønnøysundregistrene.</article></article><article class="legalArticle" data-lovdata-URL="SF/forskrift/2019-11-18-1521/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innholdet i det kommunale rapporteringsregisteret</span></h2><article class="legalP" id="paragraf-3-ledd-1">Det kommunale rapporteringsregisteret skal gi en oversikt over og inneholde informasjon om rapporteringspliktene som staten ved lov eller vedtak har pålagt kommuner og fylkeskommuner.</article><article class="legalP" id="paragraf-3-ledd-2">Registeret skal inneholde opplysninger om<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">hvilket departement eller organ som forvalter rapporteringsplikten</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">hjemmelen for rapporteringsplikten</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">formålet med rapporteringsplikten</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">skjemaet eller registeret som skal benyttes ved rapporteringen</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">anslått samlet tidsbruk til forarbeid, utfylling og innsending av rapporteringen.</article></article></li></ol></article></article><article class="legalArticle" data-lovdata-URL="SF/forskrift/2019-11-18-1521/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding til Brønnøysundregistrene og oppdatering av det kommunale rapporteringsregisteret</span></h2><article class="legalP" id="paragraf-4-ledd-1">Departementet eller organet som forvalter rapporteringsplikten skal sende melding til Brønnøysundregistrene om rapporteringsplikten. Meldingen skal inneholde opplysningene som er nevnt i <a href="forskrift/2019-11-18-1521/§3">§ 3</a> andre ledd. Hvis det skjer endringer i opplysningene, eller en innmeldt rapporteringsplikt oppheves, skal det sendes ny melding.</article><article class="legalP" id="paragraf-4-ledd-2">Meldingen skal sendes i den digitale løsningen som Brønnøysundregistrene gjør tilgjengelig. Brønnøysundregistrene skal så snart som mulig gi en bekreftelse til innsenderen om at meldingen er mottatt.</article><article class="legalP" id="paragraf-4-ledd-3">Brønnøysundregistrene skal, innen tre uker etter at meldingen er mottatt, oppdatere det kommunale rapporteringsregisteret og gi en bekreftelse til departementet eller organet som er ansvarlig for rapporteringsplikten, om at registeret er oppdatert.</article></article><article class="legalArticle" data-lovdata-URL="SF/forskrift/2019-11-18-1521/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2020. Fra samme tidspunkt oppheves <a href="forskrift/2005-10-27-1255">forskrift 27. oktober 2005 nr. 1255</a> om Kommunalt rapporteringsregister (KOR).</article></article></main></body></html>