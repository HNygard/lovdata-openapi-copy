<!DOCTYPE html><html lang="no"><head><title>Forskrift om Energiklagenemnda</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-10-24-1420</dd><dt class="dokid">DokumentID</dt><dd class="dokid">SF/forskrift/2019-10-24-1420</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2019-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-09-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-09-08-1793">forskrift/2025-09-08-1793</a> fra 2025-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1990-06-29-50/§2-3">lov/1990-06-29-50/§2-3</a></li><li><a href="lov/1990-06-29-50/§10-6">lov/1990-06-29-50/§10-6</a></li><li><a href="lov/2002-06-28-61/§4">lov/2002-06-28-61/§4</a></li><li><a href="lov/2002-06-28-61/§13">lov/2002-06-28-61/§13</a></li><li><a href="lov/2025-06-20-44/§5">lov/2025-06-20-44/§5</a></li><li><a href="lov/2025-06-20-44/§8">lov/2025-06-20-44/§8</a></li><li><a href="lov/2025-06-20-44/§27">lov/2025-06-20-44/§27</a></li></ul></dd><dt class="dateOfPublication">Kunngjort</dt><dd class="dateOfPublication">2019-10-28 15:45</dd><dt class="title">Tittel</dt><dd class="title">Forskrift om Energiklagenemnda</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 24. oktober 2019 med hjemmel i <a href="lov/1990-06-29-50">lov 29. juni 1990 nr. 50</a> om produksjon, omforming, overføring, omsetning, fordeling og bruk av energi m.m. (energiloven) <a href="lov/1990-06-29-50/§2-3">§ 2-3</a> første ledd og <a href="lov/1990-06-29-50/§10-6">§ 10-6</a> første ledd og <a href="lov/2002-06-28-61">lov 28. juni 2002 nr. 61</a> om felles regler for det indre marked for naturgass (naturgassloven) <a href="lov/2002-06-28-61/§4">§ 4</a> første ledd og <a href="lov/2002-06-28-61/§13">§ 13</a> første ledd. <br /> <strong>Tilføyd hjemmel:</strong> <a href="lov/2025-06-20-44/§5/ledd/3">Lov 20. juni 2025 nr. 44 om Norgespris og strømstønad til husholdninger § 5 tredje ledd</a>, <a href="lov/2025-06-20-44/§8/ledd/5">§ 8 femte ledd</a> og <a href="lov/2025-06-20-44/§27">§ 27</a>. <br /><strong>EØS-henvisninger:</strong> <a href="avtale/avt-1992-05-02-1-v4">EØS-avtalen vedlegg IV</a> nr. 22 (direktiv <a href="eu/32009l0072">2009/72/EF</a>) og nr. 23 (direktiv <a href="eu/32009l0073">2009/73/EF</a>). <br /> <strong>Endret</strong> ved forskrift <a href="forskrift/2025-09-08-1793">8 sep 2025 nr. 1793</a> (i kraft 15 sep 2025).</dd><dt class="refid">RefID</dt><dd class="refid">forskrift/2019-10-24-1420</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Energiklagenemnda</a><ul class="tocSubUl"><li><a href="#paragraf-1">§ 1. Energiklagenemnda</a></li><li><a href="#paragraf-2">§ 2. Organisasjon og vedtak</a></li><li><a href="#paragraf-3">§ 3. Søksmål</a></li><li><a href="#paragraf-4">§ 4. Retting av enkeltvedtak</a></li><li><a href="#paragraf-5">§ 5. Utlevering av opplysninger</a></li><li><a href="#paragraf-6">§ 6. Tvangsmulkt</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-10-24-1420" id="dokument"><h1>Forskrift om Energiklagenemnda</h1><article class="legalArticle" data-lovdata-URL="SF/forskrift/2019-10-24-1420/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Energiklagenemnda</span></h2><article class="legalP" id="paragraf-1-ledd-1">Energiklagenemnda behandler klager over enkeltvedtak truffet av Reguleringsmyndigheten for energi med hjemmel i <a href="lov/1990-06-29-50">energiloven</a>, <a href="lov/2002-06-28-61">naturgassloven</a>, <a href="lov/2006-05-19-16">offentleglova</a> og <a href="lov/2025-06-20-44">lov om Norgespris og strømstønad til husholdninger</a>.</article><article class="legalP" id="paragraf-1-ledd-2">Departementet behandler klager over enkeltvedtak truffet av Energiklagenemnda i første instans, herunder enkeltvedtak etter denne forskriften <a href="forskrift/2019-10-24-1420/§5">§ 5</a> og <a href="forskrift/2019-10-24-1420/§6">§ 6</a> og avslag på krav om dokumentinnsyn.</article><article class="legalP" id="paragraf-1-ledd-3">Energiklagenemnda er uavhengig, og kan ikke instrueres om utøvelsen av tillagt myndighet eller disponeringen av tildelte budsjettmidler.</article><article class="legalP" id="paragraf-1-ledd-4"><a href="lov/1967-02-10">Forvaltningsloven</a> gjelder for Energiklagenemndas virksomhet.</article><article class="changesToParent">Endret ved forskrift <a href="forskrift/2025-09-08-1793">8 sep 2025 nr. 1793</a> (i kraft 15 sep 2025).</article></article><article class="legalArticle" data-lovdata-URL="SF/forskrift/2019-10-24-1420/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Organisasjon og vedtak</span></h2><article class="legalP" id="paragraf-2-ledd-1">Energiklagenemnda skal bestå av en leder i tillegg til 4 til 6 medlemmer.</article><article class="legalP" id="paragraf-2-ledd-2">Lederen skal ha juridisk embetseksamen, mastergrad i rettsvitenskap, eller mastergrad eller tilsvarende i økonomi. Lederen oppnevnes av Kongen i statsråd på åremål i seks år, og kan gjenoppnevnes én gang. De øvrige medlemmene av Energiklagenemnda oppnevnes av Kongen i statsråd for fire år, og kan gjenoppnevnes. Lederen og andre nemndsmedlemmer kan bare fratas vervet dersom de ikke er i stand til å utføre det på en forsvarlig måte, eller dersom de ved gjentatte tilfeller, og på tross av en skriftlig advarsel, ikke utfører vervet på en forsvarlig måte.</article><article class="legalP" id="paragraf-2-ledd-3">Når Energiklagenemnda skal treffe enkeltvedtak, settes den med tre medlemmer. I særlige tilfeller kan lederen beslutte at enkeltvedtak skal treffes av en forsterket nemnd på fem medlemmer. Lederen fastsetter sammensetningen av nemnda i hver enkelt sak.</article><article class="legalP" id="paragraf-2-ledd-4">Energiklagenemnda treffer enkeltvedtak ved alminnelig flertall. Det skal opplyses om enstemmighet. Ved dissens skal det opplyses hvem som er uenig, og hvilke punkter uenigheten gjelder.</article><article class="legalP" id="paragraf-2-ledd-5">Energiklagenemndas sekretariat skal utføre de oppgavene som lederen pålegger, som fremgår av denne forskriften eller av instruks.</article></article><article class="legalArticle" data-lovdata-URL="SF/forskrift/2019-10-24-1420/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søksmål</span></h2><article class="legalP" id="paragraf-3-ledd-1">Søksmål om Energiklagenemndas vedtak rettes mot staten ved Energiklagenemnda, jf. <a href="lov/2005-06-17-90/§1-5">tvisteloven § 1-5</a>, og anlegges for det verneting som følger av tvistelovens alminnelige regler.</article></article><article class="legalArticle" data-lovdata-URL="SF/forskrift/2019-10-24-1420/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Retting av enkeltvedtak</span></h2><article class="legalP" id="paragraf-4-ledd-1">Energiklagenemnda kan rette et enkeltvedtak som på grunn av skrive- eller regnefeil, misforståelse, forglemmelse eller lignende feil har fått en utforming som ikke stemte med nemndas mening.</article></article><article class="legalArticle" data-lovdata-URL="SF/forskrift/2019-10-24-1420/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utlevering av opplysninger</span></h2><article class="legalP" id="paragraf-5-ledd-1">Enhver plikter uten hinder av taushetsplikt å gi Energiklagenemnda de opplysninger som er nødvendige for utøvelse av myndighet etter denne forskriften, og Energiklagenemnda kan gi pålegg om utlevering av slike opplysninger.</article></article><article class="legalArticle" data-lovdata-URL="SF/forskrift/2019-10-24-1420/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tvangsmulkt</span></h2><article class="legalP" id="paragraf-6-ledd-1">Ved overtredelse av pålegg gitt i medhold av <a href="forskrift/2019-10-24-1420/§5">§ 5</a> kan Energiklagenemnda fastsette en tvangsmulkt.</article></article><article class="legalArticle" data-lovdata-URL="SF/forskrift/2019-10-24-1420/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. november 2019.</article></article></main></body></html>