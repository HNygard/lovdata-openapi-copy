<!DOCTYPE html><html lang="no"><head><title>Forskrift om forvaltning av kulturhistorisk verdifulle kirker (kirkebyggforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-2827</dd><dt class="dokid">DokumentID</dt><dd class="dokid">SF/forskrift/2020-12-18-2827</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, tros- og livssynsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2020-04-24-31/§15">lov/2020-04-24-31/§15</a></li></ul></dd><dt class="dateOfPublication">Kunngjort</dt><dd class="dateOfPublication">2020-12-18 16:25</dd><dt class="titleShort">Korttittel</dt><dd class="titleShort">Kirkebyggforskriften</dd><dt class="title">Tittel</dt><dd class="title">Forskrift om forvaltning av kulturhistorisk verdifulle kirker (kirkebyggforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. desember 2020 med hjemmel i <a href="lov/2020-04-24-31/§15">lov 24. april 2020 nr. 31 om tros- og livssynssamfunn (trossamfunnsloven) § 15</a> siste ledd. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2020-12-18-2827</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forvaltning av kulturhistorisk verdifulle kirker (kirkebyggforskriften)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Listeføring av kirker</a></li><li><a href="#paragraf-3">§ 3. Kirkelig godkjenningsorgan</a></li><li><a href="#paragraf-4">§ 4. Saksbehandling</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-18-2827" id="dokument"><h1>Forskrift om forvaltning av kulturhistorisk verdifulle kirker (kirkebyggforskriften)</h1><article class="legalArticle" data-lovdata-URL="SF/forskrift/2020-12-18-2827/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir regler om forvaltning av kulturhistorisk verdifulle kirker tilknyttet Den norske kirke, som ikke er fredet etter <a href="lov/1978-06-09-50">kulturminneloven</a>.</article><article class="legalP" id="paragraf-1-ledd-2">Med forvaltning menes her avhending, riving eller tiltak ut over vanlig vedlikehold.</article><article class="legalP" id="paragraf-1-ledd-3">Med kulturhistorisk verdifulle kirker menes her kirker som er listeført av Riksantikvaren. Listeført er alle kirker bygget i perioden 1650 til 1850, samt et utvalg yngre kirker.</article></article><article class="legalArticle" data-lovdata-URL="SF/forskrift/2020-12-18-2827/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Listeføring av kirker</span></h2><article class="legalP" id="paragraf-2-ledd-1">Kulturhistorisk verdifulle kirker som ikke er fredet kan føres på listen.</article><article class="legalP" id="paragraf-2-ledd-2">Riksantikvaren og kirkelige organer kan foreslå endringer i listen. Kirkelige organer sender sine forslag til Riksantikvaren.</article><article class="legalP" id="paragraf-2-ledd-3">Forslag om endringer i listen legges frem for berørte eiere, fylkeskommuner, Sametinget, kommuner og kirkelige organer før Riksantikvaren treffer sin beslutning.</article><article class="legalP" id="paragraf-2-ledd-4">Riksantikvaren beslutter om en kirke skal legges til eller tas ut av listen. Listen holdes oppdatert på Riksantikvarens nettside og i kulturminnedatabasen Askeladden.</article></article><article class="legalArticle" data-lovdata-URL="SF/forskrift/2020-12-18-2827/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kirkelig godkjenningsorgan</span></h2><article class="legalP" id="paragraf-3-ledd-1">Kirkemøtet fastsetter ett eller flere organ for godkjenning av avhending, riving eller tiltak ut over vanlig vedlikehold, jf. <a href="forskrift/2020-12-18-2827/§1">§ 1</a> annet ledd.</article></article><article class="legalArticle" data-lovdata-URL="SF/forskrift/2020-12-18-2827/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Saksbehandling</span></h2><article class="legalP" id="paragraf-4-ledd-1">Søknad om avhending, riving eller tiltak ut over vanlig vedlikehold av listeført kirke sendes til godkjenningsorganet kirken fastsetter, jf. <a href="forskrift/2020-12-18-2827/§3">§ 3</a>. Søknadspliktig er også tiltak som berører fast inventar som inngår i en kulturhistorisk sammenheng med kirkebygget, som altertavle, prekestol, døpefont, kirkebenker, orgel, kirkeklokker, kunstnerisk utsmykning mv.</article><article class="legalP" id="paragraf-4-ledd-2">Dersom organ for soknet er i tvil om tiltaket omfattes av første ledd, skal Riksantikvaren konsulteres.</article><article class="legalP" id="paragraf-4-ledd-3">Før godkjenningsorganet treffer sin beslutning, skal saken forelegges Riksantikvaren til uttalelse.</article><article class="legalP" id="paragraf-4-ledd-4">Godkjenningsorganets avgjørelse kan legges frem til ny vurdering og avgjørelse av det organ Kirkemøtet utpeker.</article></article><article class="legalArticle" data-lovdata-URL="SF/forskrift/2020-12-18-2827/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2021.</article></article></main></body></html>