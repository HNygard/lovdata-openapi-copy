<!DOCTYPE html><html lang="no"><head><title>Forskrift om leveringsplikt for fartøy med torsketråltillatelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-12-1131</dd><dt class="dokid">DokumentID</dt><dd class="dokid">SF/forskrift/2003-09-12-1131</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="publishedIn">Publisert i</dt><dd class="publishedIn">I 2003 hefte 13</dd><dt class="dateInForce">I kraft fra</dt><dd class="dateInForce">2003-09-12</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-09-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-09-01-1387">forskrift/2023-09-01-1387</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-03-26-15/§12">lov/1999-03-26-15/§12</a></li><li><a href="lov/1999-03-26-15/§19">lov/1999-03-26-15/§19</a></li><li><a href="lov/1999-03-26-15/§31">lov/1999-03-26-15/§31</a></li><li><a href="lov/1999-03-26-15/§31a">lov/1999-03-26-15/§31a</a></li><li><a href="lov/2008-06-06-37/§11">lov/2008-06-06-37/§11</a></li><li><a href="lov/2008-06-06-37/§60">lov/2008-06-06-37/§60</a></li><li><a href="lov/2008-06-06-37/§64">lov/2008-06-06-37/§64</a></li><li><a href="lov/2008-06-06-37/§65">lov/2008-06-06-37/§65</a></li></ul></dd><dt class="dateOfPublication">Kunngjort</dt><dd class="dateOfPublication">2003-09-12</dd><dt class="title">Tittel</dt><dd class="title">Forskrift om leveringsplikt for fartøy med torsketråltillatelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 12. september 2003 med hjemmel i <a href="lov/1999-03-26-15">lov 26. mars 1999 nr. 15</a> om retten til å delta i fiske og fangst (deltakerloven) <a href="lov/1999-03-26-15/§12">§ 12</a>, <a href="lov/1999-03-26-15/§19">§ 19</a>, <a href="lov/1999-03-26-15/§31">§ 31</a> og <a href="lov/1999-03-26-15/§31a">§ 31a</a> og <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§11">§ 11</a>, <a href="lov/2008-06-06-37/§60">§ 60</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a>. Fremmet av Fiskeridepartementet (nå Nærings- og fiskeridepartementet). <br /><strong>Endret</strong> ved forskrifter <a href="forskrift/2006-12-22-1607">22 des 2006 nr. 1607</a>, <a href="forskrift/2007-01-18-56">18 jan 2007 nr. 56</a>, <a href="forskrift/2010-03-05-355">5 mars 2010 nr. 355</a>, <a href="forskrift/2013-05-31-542">31 mai 2013 nr. 542</a>, <a href="forskrift/2017-09-01-1325">1 sep 2017 nr. 1325</a>, <a href="forskrift/2020-12-18-2876">18 des 2020 nr. 2876</a> (i kraft 1 jan 2021), <a href="forskrift/2023-09-01-1387">1 sep 2023 nr. 1387</a>.</dd><dt class="refid">RefID</dt><dd class="refid">forskrift/2003-09-12-1131</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om leveringsplikt for fartøy med torsketråltillatelse</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Forskriftens virkeområde</a></li><li><a href="#paragraf-3">§ 3. Leveringsplikten</a></li><li><a href="#paragraf-4">§ 4. Leveringspliktig fangst</a></li><li><a href="#paragraf-5">§ 5. Fastsetting av pris</a></li><li><a href="#paragraf-6">§ 6. Leveringssted for fangst omfattet av leveringsplikten</a></li><li><a href="#paragraf-7">§ 7. Overtredelsesgebyr</a></li><li><a href="#paragraf-8">§ 8. Straff og andre sanksjoner ved brudd på leveringsplikten</a></li><li><a href="#paragraf-9">§ 9. Ikrafttredelse, kontroll</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-09-12-1131" id="dokument"><h1>Forskrift om leveringsplikt for fartøy med torsketråltillatelse</h1><article class="legalArticle" data-lovdata-URL="SF/forskrift/2003-09-12-1131/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å sikre anlegg som bearbeider fisk stabil råstofftilførsel fra torsketrålflåten.</article></article><article class="legalArticle" data-lovdata-URL="SF/forskrift/2003-09-12-1131/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h2><article class="legalP" id="paragraf-2-ledd-1">Forskriften gjelder levering av fangst fra fartøy som eieren er tildelt torsketråltillatelse for, og som eies helt eller delvis av fiskeindustribedrifter på grunnlag av dispensasjon i medhold av <a href="lov/1999-03-26-15/§6">deltakerloven § 6</a> tredje ledd.</article><article class="legalP" id="paragraf-2-ledd-2">Forskriften gjelder også for levering av fangst fra andre fartøy som eieren er tildelt torsketråltillatelse for, og hvor det ved forskriftens ikrafttredelse er stilt vilkår om levering av hele eller deler av fangsten til visse fiskeindustribedrifter, til visse kommuner eller til større geografiske områder.</article></article><article class="legalArticle" data-lovdata-URL="SF/forskrift/2003-09-12-1131/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Leveringsplikten</span></h2><article class="legalP" id="paragraf-3-ledd-1">Eier av fartøy som nevnt i <a href="forskrift/2003-09-12-1131/§2">§ 2</a> skal tilby fartøyets fangst, jf. <a href="forskrift/2003-09-12-1131/§4">§ 4</a>, i overensstemmelse med de vilkår som er fastsatt i konsesjonen for fartøyet eller ved godkjenning av eiersammensetning, eller som er fastsatt i selskapsvedtekter godkjent av fiskerimyndighetene.</article><article class="legalP" id="paragraf-3-ledd-2">Fartøyeieren skal innen utgangen av november og innen utgangen av mai legge frem en plan for drift og levering i neste halvår. Ved avvikende forutsetninger for planen hos en eller begge parter, skal det tas ny kontakt. Det skal fremgå blant annet når man tar sikte på å fiske og til hvem man tar sikte på å selge fangsten. Det skal også fremgå at planen er satt opp i samråd med den eller de bedriftene som er tilgodesett gjennom leveringsvilkår og om fartøyeieren og bedriften er overens om planen, med mindre leveringsplikten gjelder ett eller flere fylker.</article><article class="legalP" id="paragraf-3-ledd-3">Dersom den eller de fiskeindustribedrifter som er tilgodesett i vilkår som nevnt i første ledd, ikke kjøper fangsten, skal fartøyets fangst tilbys fiskeindustribedrifter i Nord-Norge.</article><article class="legalP" id="paragraf-3-ledd-4">Fangsten skal leveres til anlegg som driver bearbeiding av fisk i regionen. Vedkommende anlegg må være registrert i Fiskebruksregisteret og i Kjøperregisteret.</article><article class="legalP" id="paragraf-3-ledd-5">Uansett om fangsten kjøpes i henhold til den primære leveringsplikten i første ledd eller den sekundære leveringsplikten i tredje ledd, skal vedkommende fiskeindustribedrift alltid foreta bearbeiding av 75&#xa0;% av torskefangstene omfattet av leveringsplikten før videresalg.</article><article class="legalP" id="paragraf-3-ledd-6">Anlegg pålagt aktivitetsplikt kan utveksle fangst kjøpt under tilbudsplikten til andre anlegg med aktivitetsplikt uten forutgående bearbeiding. Kravet til bearbeiding av torskefangstene omfattet av tilbudsplikten må da oppfylles av anlegget som overtar fangsten.</article><article class="changesToParent">Endret ved forskrifter <a href="forskrift/2006-12-22-1607">22 des 2006 nr. 1607</a>, <a href="forskrift/2007-01-18-56">18 jan 2007 nr. 56</a>, <a href="forskrift/2020-12-18-2876">18 des 2020 nr. 2876</a> (i kraft 1 jan 2021), <a href="forskrift/2023-09-01-1387">1 sep 2023 nr. 1387</a>.</article></article><article class="legalArticle" data-lovdata-URL="SF/forskrift/2003-09-12-1131/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Leveringspliktig fangst</span></h2><article class="legalP" id="paragraf-4-ledd-1">Leveringsplikten i henhold til <a href="forskrift/2003-09-12-1131/§3">§ 3</a> omfatter 80% av fartøyets fangst av torsk og 60% av fartøyets fangst av hyse, for begge fiskeslag nord for 62° N. Dersom de vilkår som er fastsatt i konsesjonen for fartøyet eller ved godkjenning av eiersammensetning innebærer leveringsplikt for en mindre andel av fartøyets fangst, går slike individuelle vilkår foran bestemmelsen i første punktum.</article><article class="changesToParent">Endret ved <a href="forskrift/2006-12-22-1607">forskrift 22 des 2006 nr. 1607</a>.</article></article><article class="legalArticle" data-lovdata-URL="SF/forskrift/2003-09-12-1131/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsetting av pris</span></h2><article class="legalP" id="paragraf-5-ledd-1">Dersom det bare er en bedrift som er tilgodesett gjennom fastsatte vilkår, skal prisen for råstoffet fastsettes til gjennomsnittet av oppnådde priser for tilsvarende fisk (fersk eller fryst) på auksjon eller ved annen omsetning de siste to uker før salget finner sted i Norges Råfisklags distrikt. Fangst som er omsatt under ordningen med leveringsplikt for torsketrålere eller distriktskvoteordningen holdes utenfor beregningsgrunnlaget for prisfastsettelsen.</article><article class="legalP" id="paragraf-5-ledd-2">Dersom det er flere bedrifter som kan kjøpe fangsten i henhold til fastsatte vilkår, kan fangsten utbys på auksjon gjennom vedkommende salgslag til samtlige av disse. Det samme gjelder dersom fangsten utbys for salg i en hel region i henhold til <a href="forskrift/2003-09-12-1131/§3">§ 3</a> tredje til femte ledd. Den prisen som fremkommer etter reglene i første ledd skal være maksimums utbudspris i slik auksjon.</article><article class="legalP" id="paragraf-5-ledd-3">Bestemmelsene i første og annet ledd gjelder ikke dersom fangsten leveres til fartøyeierens eget anlegg.</article><article class="legalP" id="paragraf-5-ledd-4">Hvis ingen bedrift i regionen kjøper fangsten, kan råstoffet tilbys på det åpne markedet. Fangster som av denne grunn blir solgt utenfor regionen, skal regnes med ved beregningen av om leveringsplikten i henhold til <a href="forskrift/2003-09-12-1131/§4">§ 4</a> er oppfylt.</article><article class="changesToParent">Endret ved <a href="forskrift/2006-12-22-1607">forskrifter 22 des 2006 nr. 1607</a>, <a href="forskrift/2007-01-18-56">18 jan 2007 nr. 56</a>, <a href="forskrift/2010-03-05-355">5 mars 2010 nr. 355</a>.</article></article><article class="legalArticle" data-lovdata-URL="SF/forskrift/2003-09-12-1131/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Leveringssted for fangst omfattet av leveringsplikten</span></h2><article class="legalP" id="paragraf-6-ledd-1">Leveringsplikten innebærer at fangstene kan losses ved eller på annen måte kan transporteres til den fiskeindustribedriften som har fått tilslag. Dersom lossing skjer innenfor den region som kjøperen er lokalisert i, skal kjøperen selv stå for og bekoste transport til eget anlegg. Dersom lossing skjer utenfor denne regionen, skal fartøyeieren stå for og bekoste transport til kjøperens anlegg.</article></article><article class="legalArticle" data-lovdata-URL="SF/forskrift/2003-09-12-1131/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overtredelsesgebyr</span></h2><article class="legalP" id="paragraf-7-ledd-1">Foretak og den som forsettlig eller uaktsomt overtrer bestemmelser i eller i medhold av denne forskriften, kan ilegges overtredelsesgebyr i henhold til <a href="lov/1999-03-26-15/§28">deltakerloven § 28</a> og forskrift 20. desember 2011 nr. 1477<sup class="footnotereference" data-footnotereferencevalue="1" data-unique-footnote-counter="1">1</sup> om bruk av tvangsmulkt og overtredelsesgebyr ved brudd på havressurslova og deltakerloven.</article><article class="changesToParent">Tilføyd ved <a href="forskrift/2017-09-01-1325">forskrift 1 sep 2017 nr. 1325</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal vel være <a href="forskrift/2011-12-20-1437">forskrift 20. desember 2011 nr. 1437</a>. Lovtidend-redaksjonens anm.</article></footer></article><article class="legalArticle" data-lovdata-URL="SF/forskrift/2003-09-12-1131/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff og andre sanksjoner ved brudd på leveringsplikten</span></h2><article class="legalP" id="paragraf-8-ledd-1">Overtredelse av bestemmelser gitt i eller i medhold av denne forskriften straffes etter <a href="lov/1999-03-26-15/§31">deltakerloven § 31</a> og <a href="lov/1999-03-26-15/§31a">§ 31a</a> og <a href="lov/2008-06-06-37/§60">havressursloven § 60</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a>. På samme måte straffes medvirkning og forsøk.</article><article class="legalP" id="paragraf-8-ledd-2">Overtredelse av bestemmelser gitt i eller i medhold av denne forskriften kan også medføre tilbakekall av ervervstillatelse eller torsketråltillatelse i medhold av <a href="lov/1999-03-26-15/§11">deltakerloven § 11</a> og <a href="lov/1999-03-26-15/§18">§ 18</a>. Det samme gjelder ved overtredelse av <a href="lov/1999-03-26-15/§3">§ 3</a> siste ledd når det er samme eier direkte eller indirekte til fiskeindustribedriften og torsketråleren.</article><article class="changesToParent">Endret ved <a href="forskrift/2006-12-22-1607">forskrifter 22 des 2006 nr. 1607</a>, <a href="forskrift/2007-01-18-56">18 jan 2007 nr. 56</a>, <a href="forskrift/2013-05-31-542">31 mai 2013 nr. 542</a> (i kraft 1 jan 2014), <a href="forskrift/2017-09-01-1325">1 sep 2017 nr. 1325</a> (tidligere § 7).</article></article><article class="legalArticle" data-lovdata-URL="SF/forskrift/2003-09-12-1131/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse, kontroll</span></h2><article class="legalP" id="paragraf-9-ledd-1">Denne forskrift trer i kraft straks.</article><article class="legalP" id="paragraf-9-ledd-2">Fiskeridirektoratet kan gi nærmere bestemmelser om kontroll med bestemmelsene i denne forskriften, herunder bestemmelser om hvilke opplysninger fartøyeiere og andre skal gi for å sikre kontroll av forskriftens bestemmelser og bestemmelser om hvordan fiskeindustribedrifter skal legge til rette for at bearbeidingsplikten i <a href="forskrift/2003-09-12-1131/§3">§ 3</a> kan kontrolleres.</article><article class="changesToParent">Endret ved <a href="forskrift/2006-12-22-1607">forskrifter 22 des 2006 nr. 1607</a>, <a href="forskrift/2017-09-01-1325">1 sep 2017 nr. 1325</a> (tidligere § 8).</article></article></main></body></html>