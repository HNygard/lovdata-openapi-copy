<!DOCTYPE html><html lang="nb"><head><title>Forskrift om stønad til dekning av utgifter til ortopediske hjelpemidler til personer som har blitt medisinsk evakuert til Norge gjennom EUs ordning for sivil beredskap (UCPM)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-08-06-1876</dd><dt class="dokid">DokumentID</dt><dd class="dokid">SF/forskrift/2024-08-06-1876</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2024-08-06</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§10-7">lov/1997-02-28-19/§10-7</a></li></ul></dd><dt class="dateOfPublication">Kunngjort</dt><dd class="dateOfPublication">2024-08-06 14:35</dd><dt class="title">Tittel</dt><dd class="title">Forskrift om stønad til dekning av utgifter til ortopediske hjelpemidler til personer som har blitt medisinsk evakuert til Norge gjennom EUs ordning for sivil beredskap (UCPM)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 6. august 2024 med hjemmel i <a href="lov/1997-02-28-19/§10-7">lov 28. februar 1997 nr. 19 om folketrygd (folketrygdloven) § 10-7</a>.</dd><dt class="refid">RefID</dt><dd class="refid">forskrift/2024-08-06-1876</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til dekning av utgifter til ortopediske hjelpemidler til personer som har blitt medisinsk evakuert til Norge gjennom EUs ordning for sivil beredskap (UCPM)</a><ul class="tocSubUl"><li><a href="#paragraf-1">§ 1. Rett til ortopediske hjelpemidler</a></li><li><a href="#paragraf-2">§ 2. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-08-06-1876" id="dokument"><h1>Forskrift om stønad til dekning av utgifter til ortopediske hjelpemidler til personer som har blitt medisinsk evakuert til Norge gjennom EUs ordning for sivil beredskap (UCPM)</h1><article class="legalArticle" data-lovdata-URL="SF/forskrift/2024-08-06-1876/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Rett til ortopediske hjelpemidler</span></h2><article class="legalP" id="paragraf-1-ledd-1">Personer som har blitt medisinsk evakuert til Norge gjennom EUs ordning for sivil beredskap (UCPM) har rett til ortopediske hjelpemidler etter <a href="forskrift/1997-04-18-336/§1">forskrift 18. april 1997 nr. 336 om stønad til dekning av utgifter til ortopediske hjelpemidler, brystprotese, ansiktsdefektprotese, øyeprotese og parykk §§ 1</a> til <a href="forskrift/1997-04-18-336/§4">4</a>. Det gjøres unntak fra vilkåret om medlemskap i folketrygden i slike tilfeller.</article><article class="legalP" id="paragraf-1-ledd-2">Retten til ortopediske hjelpemidler etter første ledd gjelder fra personen ankommer Norge fram til tidspunktet personen får innvilget oppholdstillatelse i Norge eller tidspunktet personen får avslag på søknad om oppholdstillatelse. Dersom hjelpemiddelet har blitt utlevert før søknaden om hjelpemiddelet er behandlet, legges tidspunktet for utlevering av hjelpemiddelet til grunn ved vurderingen av om personen har rett til ortopediske hjelpemidler etter denne forskriften.</article></article><article class="legalArticle" data-lovdata-URL="SF/forskrift/2024-08-06-1876/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ikrafttredelse</span></h2><article class="legalP" id="paragraf-2-ledd-1">Forskriften trer i kraft straks, og gis virkning for søknader om ortopediske hjelpemidler som ble sendt etter 1. januar 2022.</article></article></main></body></html>