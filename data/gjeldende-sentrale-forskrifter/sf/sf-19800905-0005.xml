<!DOCTYPE html><html lang="no"><head><title>Forskrifter om krigsutflytting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-09-05-5</dd><dt class="dokid">DokumentID</dt><dd class="dokid">SF/forskrift/1980-09-05-5</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavd.</li></ul></dd><dt class="publishedIn">Publisert i</dt><dd class="publishedIn">I 1980 s 676</dd><dt class="dateInForce">I kraft fra</dt><dd class="dateInForce">1980-09-05</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-07-01-2321">forskrift/2021-07-01-2321</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1953-07-17-9/§50">lov/1953-07-17-9/§50</a></li><li><a href="lov/2010-06-25-45/§39">lov/2010-06-25-45/§39</a></li></ul></dd><dt class="lastupdated">Rettet</dt><dd class="lastupdated">2021-07-01 (struktur)</dd><dt class="titleShort">Korttittel</dt><dd class="titleShort">Forskrift om krigsutflytting</dd><dt class="title">Tittel</dt><dd class="title">Forskrifter om krigsutflytting.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 5. sept. 1980 i medhold av <a href="lov/1953-07-17-9">lov 17. juli 1953 nr. 9</a> om sivilforsvaret <a href="lov/1953-07-17-9/§50">§ 50</a> annet ledd. Fremmet av Justisdep. <br /><strong>Endret</strong> ved forskrift <a href="forskrift/2021-07-01-2321">1 juli 2021 nr. 2321</a>.</dd><dt class="refid">RefID</dt><dd class="refid">forskrift/1980-09-05-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om krigsutflytting.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11.</a></li><li><a href="#paragraf-12">§ 12.</a></li><li><a href="#paragraf-13">§ 13.</a></li><li><a href="#paragraf-14">§ 14.</a></li><li><a href="#paragraf-15">§ 15.</a></li></ul></li></ul></dd></dl></header><main class="documentBody" data-lovdata-URL="SF/forskrift/1980-09-05-5" id="dokument"><h1>Forskrifter om krigsutflytting.</h1><article class="legalArticle" data-lovdata-URL="SF/forskrift/1980-09-05-5/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Med krigsutflytting forstås påbudt flytting av personer fra områder som er eller antas å kunne bli utsatt for krigshandlinger.</article></article><article class="legalArticle" data-lovdata-URL="SF/forskrift/1980-09-05-5/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Forberedelse og gjennomføring av krigsutflytting hører under Direktoratet for sivilt beredskap, som kan gi nærmere regler til gjennomføring av disse forskrifter.</article></article><article class="legalArticle" data-lovdata-URL="SF/forskrift/1980-09-05-5/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Krigsutflytting skal forberedes for de tettbygde strøk Justisdepartementet bestemmer.</article><article class="legalP" id="paragraf-3-ledd-2">Direktoratet for sivilt beredskap skal underrette departementet om forhold som medfører at det bør treffes slik bestemmelse for et strøk.</article></article><article class="legalArticle" data-lovdata-URL="SF/forskrift/1980-09-05-5/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">For de steder hvor krigsutflytting er bestemt forberedt etter <a href="forskrift/1980-09-05-5/§3">§ 3</a>, skal krigsutflytting planlegges for:<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Barn under skolepliktig alder samt barn og ungdom som går i grunnskolen.</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Arbeidsuføre.</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Personer over 70 år.</article></article></li><li data-name="4." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Personer som har omsorg for barn og ungdom og arbeidsuføre som flytter ut.</article></article></li><li data-name="5." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Gravide.</article></article></li><li data-name="6." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">Lærere i grunnskolen.</article></article></li><li data-name="7." value="7"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">Heimer for personer som nevnt under 1-3, og som ikke er helseanstalter, med nødvendig personale.</article></article></li></ol></article><article class="legalP" id="paragraf-4-ledd-2">For steder der særlige grunner tilsier det, kan Justisdepartementet bestemme at det etter særskilte planer skal forberedes flytting av hele befolkningen, med de unntak som er nevnt i <a href="forskrift/1980-09-05-5/§5">§ 5</a>.</article></article><article class="legalArticle" data-lovdata-URL="SF/forskrift/1980-09-05-5/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Unntatt fra pålegg om å flytte fra området ved iverksetting av krigsutflytting er personer som av vedkommende myndighet er pålagt å bli tilbake av hensyn til viktig virksomhet, eller som har plikt til frammøte i det militære forsvar eller det sivile beredskap under krig, krigsfare eller liknende forhold.</article><article class="legalP" id="paragraf-5-ledd-2">Pålegg om å bli tilbake kan gis også om vedkommende hører til de grupper som er nevnt i <a href="forskrift/1980-09-05-5/§4">§ 4</a>, 1. ledd.</article><article class="legalP" id="paragraf-5-ledd-3">Personer som er pålagt å bli tilbake kan likevel pålegges eller tillates å flytte til mindre utsatt eller bedre sikret sted i nærheten av bopel eller arbeidsplass.</article></article><article class="legalArticle" data-lovdata-URL="SF/forskrift/1980-09-05-5/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Forberedelse av krigsutflytting skal så langt råd er bygge på vilje og evne til selvhjelp hos dem som flytter ut.</article><article class="legalP" id="paragraf-6-ledd-2">De enkelte familier forutsettes så langt det er mulig flyttet ut og innkvartert sammen.</article><article class="legalP" id="paragraf-6-ledd-3">Likeledes forutsettes barn og ungdom og personer som ikke kan ta vare på seg selv, flyttet ut og innkvartert sammen med dem som har omsorgen for dem hvis disse ikke er pålagt å bli tilbake.</article></article><article class="legalArticle" data-lovdata-URL="SF/forskrift/1980-09-05-5/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Krigsutflytting skal forberedes med sikte på å kunne settes i verk uten opphold og gjennomføres på kortest mulig tid (som hurtigutflytting) ved krigsutbrudd eller trussel om krig.</article><article class="legalP" id="paragraf-7-ledd-2">Det skal legges vekt på best mulig sikring av dem som flytter ut mens utflytting pågår.</article></article><article class="legalArticle" data-lovdata-URL="SF/forskrift/1980-09-05-5/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Nødvendig opplysning om de krigsutflyttingstiltak som forberedes, herunder hvilke befolkningsgrupper som kan bli pålagt å flytte, skal gjøres kjent etter retningslinjer som Justisdepartementet fastsetter.</article></article><article class="legalArticle" data-lovdata-URL="SF/forskrift/1980-09-05-5/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Direktoratet for sivilt beredskap bestemmer etter forslag fra statsforvalterne og i samråd med Forsvarets overkommando eller den kommando Forsvarets overkommando bemyndiger, hvilke kommuner som skal være tilflyttingsområder.</article><article class="changesToParent">Endret ved forskrift <a href="forskrift/2021-07-01-2321">1 juli 2021 nr. 2321</a>.</article></article><article class="legalArticle" data-lovdata-URL="SF/forskrift/1980-09-05-5/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">I de kommuner der statsforvalteren krever det, skal det velges en tilflyttingsnemnd, som skal forberede og lede tilflyttingen etter direktiver fra sivilforsvarets myndigheter.</article><article class="legalP" id="paragraf-10-ledd-2">Til hjelp for tilflyttingsnemnda skal det velges innkvarteringsnemnder. Antall innkvarteringsnemnder fastsettes av vedkommende kretssjef i sivilforsvaret etter samråd med kommunen.</article><article class="changesToParent">Endret ved forskrift <a href="forskrift/2021-07-01-2321">1 juli 2021 nr. 2321</a>.</article></article><article class="legalArticle" data-lovdata-URL="SF/forskrift/1980-09-05-5/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Tilflyttingsnemnda skal bestå av 3 til 7 medlemmer og innkvarteringsnemnda av 3 til 5 medlemmer.</article><article class="legalP" id="paragraf-11-ledd-2">Medlemmer av tilflyttingsnemnda og medlemmer av innkvarteringsnemndene velges av kommunestyret for 4 år. Ved valg for ny periode bør om mulig gjenvalg finne sted.</article><article class="legalP" id="paragraf-11-ledd-3">Ett av medlemmene velges som formann og ett av medlemmene som sekretær.</article><article class="legalP" id="paragraf-11-ledd-4">Ordfører og lensmann er ikke pliktig til å motta valg, men kan tiltre nemndenes møter.</article><article class="legalP" id="paragraf-11-ledd-5">Ved valg av medlemmer til tilflyttingsnemnda og innkvarteringsnemndene bør det sørges for at de blir sammensatt av personer som har kjennskap til kommunens forsyningsmuligheter, helsestell, arbeidsformidling, sosialomsorg og skolevesen. Mobiliseringsdyktige personer skal ikke velges.</article></article><article class="legalArticle" data-lovdata-URL="SF/forskrift/1980-09-05-5/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Pålegg til eier eller bruker av hus om å ta imot tilflyttere og gi dem husvære med senger og annet utstyr samt lys og brensel, gis av tilflyttings- eller innkvarteringsnemnda og skal være skriftlig.</article></article><article class="legalArticle" data-lovdata-URL="SF/forskrift/1980-09-05-5/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" id="paragraf-13-ledd-1">Bestemmelsene i §§ 10-12 gjelder tilsvarende for transittområder (gjennomgangsområder ved etappevis utflytting).</article></article><article class="legalArticle" data-lovdata-URL="SF/forskrift/1980-09-05-5/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" id="paragraf-14-ledd-1">Statsforvalteren og kretssjef i sivilforsvaret kan gi pålegg til eier eller bruker av jernbane, fartøy, motorkjøretøy eller annet transportmiddel om å transportere personer som er pålagt å flytte ut.</article><article class="legalP" id="paragraf-14-ledd-2">Personbiler og vare- og lastebiler som ikke er pålagt transport etter 1. ledd eller rekvirert eller på annen måte lagt beslag på til det militære forsvar eller sivile beredskap, forutsettes nyttet av eier eller bruker til familiens utflytting, med plikt til å ta med andre som skal flytte ut når det er plass i kjøretøyet. Tilsvarende gjelder motorbåter, der forholdene gjør transport over sjøen mulig.</article><article class="changesToParent">Endret ved forskrift <a href="forskrift/2021-07-01-2321">1 juli 2021 nr. 2321</a>.</article></article><article class="legalArticle" data-lovdata-URL="SF/forskrift/1980-09-05-5/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" id="paragraf-15-ledd-1">Forskrifter om krigsutflytting gitt ved kgl.res. av 5. juli 1963 oppheves.</article><article class="legalP" id="paragraf-15-ledd-2">Forskriftene trer i kraft straks.</article></article></main></body></html>