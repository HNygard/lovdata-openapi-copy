<!DOCTYPE html><html lang="no"><head><title>Forskrift om bestemte former for undervisningsvirksomhet som innebærer innesluttet bruk av genmodifiserte mikroorganismer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1601</dd><dt class="dokid">DokumentID</dt><dd class="dokid">SF/forskrift/2001-12-21-1601</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helseavd.</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1994-09-16-877">forskrift/1994-09-16-877</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-04-02-38/§6">lov/1993-04-02-38/§6</a></li><li><a href="lov/1993-04-02-38/§7">lov/1993-04-02-38/§7</a></li></ul></dd><dt class="dateOfPublication">Kunngjort</dt><dd class="dateOfPublication">2002-01-10</dd><dt class="lastupdated">Rettet</dt><dd class="lastupdated">2022-03-30 (tegnsetting i lister tilpasset universell utforming, struktur)</dd><dt class="titleShort">Korttittel</dt><dd class="titleShort">Forskrift om undervisning med GMO</dd><dt class="title">Tittel</dt><dd class="title">Forskrift om bestemte former for undervisningsvirksomhet som innebærer innesluttet bruk av genmodifiserte mikroorganismer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 21. desember 2001 med hjemmel i <a href="lov/1993-04-02-38">lov av 2. april 1993 nr. 38</a> om framstilling og bruk av genmodifiserte organismer (genteknologiloven) <a href="lov/1993-04-02-38/§6">§ 6</a> fjerde ledd og <a href="lov/1993-04-02-38/§7">§ 7</a> første ledd. Fremmet av Sosial- og helsedepartementet. <br /> <strong>Rettet</strong> 30.03.2022 (tegnsetting i lister tilpasset universell utforming, struktur).</dd><dt class="refid">RefID</dt><dd class="refid">forskrift/2001-12-21-1601</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bestemte former for undervisningsvirksomhet som innebærer innesluttet bruk av genmodifiserte mikroorganismer.</a><ul class="tocSubUl"><li><a href="#kapittel-1" data-child-interval="§§ 1 – 8">Kap. 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Meldeplikt</a></li><li><a href="#kapittel-1-paragraf-3">§ 3. Ansvar</a></li><li><a href="#kapittel-1-paragraf-4">§ 4. Protokollføring</a></li><li><a href="#kapittel-1-paragraf-5">§ 5. Sikkerhetstiltak</a></li><li><a href="#kapittel-1-paragraf-6">§ 6. Annen undervisningsvirksomhet</a></li><li><a href="#kapittel-1-paragraf-7">§ 7. Tilsynsmyndighet</a></li><li><a href="#kapittel-1-paragraf-8">§ 8. Ikrafttredelse</a></li></ul></li><li><a href="#kapittel-2">Vedlegg I</a></li><li><a href="#kapittel-3">Vedlegg II. Melding om undervisningsvirksomhet ved innesluttet bruk av genmodifiserte mikroorganismer</a></li></ul></li></ul></dd></dl></header><main class="documentBody" data-lovdata-URL="SF/forskrift/2001-12-21-1601" id="dokument"><h1>Forskrift om bestemte former for undervisningsvirksomhet som innebærer innesluttet bruk av genmodifiserte mikroorganismer.</h1><section class="section" data-name="kap1" id="kapittel-1" data-lovdata-URL="SF/forskrift/2001-12-21-1601/KAPITTEL_1"><h2>Kap. 1. Generelle bestemmelser</h2><article class="legalArticle" data-lovdata-URL="SF/forskrift/2001-12-21-1601/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for bestemte former for undervisningsvirksomhet som innebærer innesluttet bruk av genmodifiserte mikroorganismer ved videregående skoler, høgskoler og universiteter som utfører laboratorieøvelser med genmodifiserte mikroorganismer i samsvar med vedlegg I. Den genmodifiserte mikroorganismen skal ikke innebære noen risiko for skade/sykdom på mennesker, dyr, planter eller miljø.</article></article><article class="legalArticle" data-lovdata-URL="SF/forskrift/2001-12-21-1601/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Meldeplikt</span></h3><article class="legalP" id="kapittel-1-paragraf-2-ledd-1">For undervisningsvirksomhet som omfattes av forskriften, jf. <a href="forskrift/2001-12-21-1601/§1">§ 1</a>, skal det sendes en melding på fastsatt standardskjema, vedlegg II, før virksomheten igangsettes. Meldingen skal sendes til departementet eller den departementet bemyndiger.</article></article><article class="legalArticle" data-lovdata-URL="SF/forskrift/2001-12-21-1601/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar</span></h3><article class="legalP" id="kapittel-1-paragraf-3-ledd-1">Læreren som er ansvarlig for undervisningen, er pliktig til å påse at bare genmodifiserte mikroorganismer som følger av <a href="forskrift/2001-12-21-1601/§1">§ 1</a> blir benyttet i undervisningen, og at de sikkerhetstiltak som følger av <a href="forskrift/2001-12-21-1601/§5">§ 5</a> blir fulgt.</article></article><article class="legalArticle" data-lovdata-URL="SF/forskrift/2001-12-21-1601/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Protokollføring</span></h3><article class="legalP" id="kapittel-1-paragraf-4-ledd-1">Den ansvarlige lærer skal føre protokoll over den virksomhet som skal utføres.</article></article><article class="legalArticle" data-lovdata-URL="SF/forskrift/2001-12-21-1601/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetstiltak</span></h3><article class="legalP" id="kapittel-1-paragraf-5-ledd-1">Ved laboratorieøvelser som faller inn under denne forskrift gjelder følgende inneslutningstiltak og prinsipper for god sikkerhet og hygiene på arbeidsplassen;<ol class="defaultList" type="a"><li data-name="a." value="1"><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1">alt avfall som inneholder genmodifiserte organismer skal inaktiveres ved autoklavering, forbrenning eller andre anerkjente metoder før det kastes, for å sikre at levedyktige organismer ikke slipper ut i miljøet,</article></article></li><li data-name="b." value="2"><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1">arbeidsplassen og miljøet skal eksponeres for GMM på et så lavt nivå som mulig. Øvre grense for kulturvolum i en enkeltbeholder som inneholder genmodifiserte mikroorganismer er 10 liter,</article></article></li><li data-name="c." value="3"><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1">det skal anvendes tekniske kontrolltiltak ved kilden. Disse tiltakene skal utfylles med hensiktsmessig vernetøy og personlig verneutstyr om nødvendig. Det skal som minimum anvendes laboratoriefrakk,</article></article></li><li data-name="d." value="4"><article class="listArticle" id="kapittel-1-paragraf-5-ledd-1-punkt-4"><article class="legalP" id="kapittel-1-paragraf-5-ledd-1-punkt-4-ledd-1">regelmessig prøve og vedlikeholde kontrolltiltak og kontrollutstyr på hensiktsmessig måte,</article></article></li><li data-name="e." value="5"><article class="listArticle" id="kapittel-1-paragraf-5-ledd-1-punkt-5"><article class="legalP" id="kapittel-1-paragraf-5-ledd-1-punkt-5-ledd-1">gi personalet hensiktsmessig opplæring,</article></article></li><li data-name="f." value="6"><article class="listArticle" id="kapittel-1-paragraf-5-ledd-1-punkt-6"><article class="legalP" id="kapittel-1-paragraf-5-ledd-1-punkt-6-ledd-1">det skal være håndvask i laboratoriet/undervisningsrommet,</article></article></li><li data-name="g." value="7"><article class="listArticle" id="kapittel-1-paragraf-5-ledd-1-punkt-7"><article class="legalP" id="kapittel-1-paragraf-5-ledd-1-punkt-7-ledd-1">det skal forbys spising, drikking, røyking, bruk av kosmetikk eller oppbevaring av mat for konsum i arbeidsområdet,</article></article></li><li data-name="h." value="8"><article class="listArticle" id="kapittel-1-paragraf-5-ledd-1-punkt-8"><article class="legalP" id="kapittel-1-paragraf-5-ledd-1-punkt-8-ledd-1">det skal forbys pipettering med munnen,</article></article></li><li data-name="i." value="9"><article class="listArticle" id="kapittel-1-paragraf-5-ledd-1-punkt-9"><article class="legalP" id="kapittel-1-paragraf-5-ledd-1-punkt-9-ledd-1">det skal være effektive desinfeksjonsmidler og særskilte desinfiseringsprosedyrer tilgjengelig i tilfelle spredning av GMM,</article></article></li><li data-name="j." value="10"><article class="listArticle" id="kapittel-1-paragraf-5-ledd-1-punkt-10"><article class="legalP" id="kapittel-1-paragraf-5-ledd-1-punkt-10-ledd-1">det skal sørges for sikker oppbevaring av kontaminert laboratorieutstyr og laboratoriematerialer,</article></article></li><li data-name="k." value="11"><article class="listArticle" id="kapittel-1-paragraf-5-ledd-1-punkt-11"><article class="legalP" id="kapittel-1-paragraf-5-ledd-1-punkt-11-ledd-1">arbeidsunderlaget skal tåle vann, syrer, alkaliske stoffer, løsemidler, desinfeksjonsmidler, dekontamineringsagenser, og være lett å rengjøre,</article></article></li><li data-name="l." value="12"><article class="listArticle" id="kapittel-1-paragraf-5-ledd-1-punkt-12"><article class="legalP" id="kapittel-1-paragraf-5-ledd-1-punkt-12-ledd-1">det skal være etablert prosedyrer for håndtering av uhell som rammer enkeltpersoner og uhell der større arealer blir kontaminert.</article></article></li></ol></article></article><article class="legalArticle" data-lovdata-URL="SF/forskrift/2001-12-21-1601/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Annen undervisningsvirksomhet</span></h3><article class="legalP" id="kapittel-1-paragraf-6-ledd-1">Undervisningsvirksomhet som faller utenfor forskriften her, jf. <a href="forskrift/2001-12-21-1601/§1">§ 1</a>, må meldes/godkjennes i henhold til forskrift om genmodifiserte mikroorganismer.</article></article><article class="legalArticle" data-lovdata-URL="SF/forskrift/2001-12-21-1601/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilsynsmyndighet</span></h3><article class="legalP" id="kapittel-1-paragraf-7-ledd-1">Tilsynsmyndighet er departementet eller den departementet bemyndiger.</article></article><article class="legalArticle" data-lovdata-URL="SF/forskrift/2001-12-21-1601/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" id="kapittel-1-paragraf-8-ledd-1">Denne forskriften trer i kraft 1. januar 2002. Fra samme dato oppheves <a href="forskrift/1994-09-16-877">forskrift av 16. september 1994 nr. 877</a> om bestemte former for undervisningsvirksomhet som innebærer innesluttet bruk av genmodifiserte organismer.</article></article></section><section class="section" data-name="vedleggI" id="kapittel-2" data-lovdata-URL="SF/forskrift/2001-12-21-1601/KAPITTEL_2"><h2>Vedlegg I</h2><article class="legalP" id="kapittel-2-ledd-1">De fire forsøkene som er beskrevet nedenfor med genmodifiserte planteceller/-vev dyrket in vitro, eller med de genmodifiserte bakterier og gjær som er oppført i listen nedenfor med tilhørende plasmider, som utføres som et ledd i undervisningen, skal ikke godkjennes og det kreves ingen laboratoriegodkjenning. Det skal imidlertid sendes en melding jf. <a href="forskrift/2001-12-21-1601/§2">§ 2</a>, og vedlegg II, og det forutsetter at sikkerhetstiltakene oppført i <a href="forskrift/2001-12-21-1601/§5">§ 5</a> blir fulgt opp. Ønsker en i undervisningen å ta i bruk forsøk utover disse, skal de meldes/godkjennes og utføres i et godkjent laboratorium jf. <a href="forskrift/2001-12-21-1601/§6">§ 6</a>.</article><article class="legalP" id="kapittel-2-ledd-2">DNA fragmenter/gener som skal limes inn i vektor for transformering må være velkarakterisert, uten skadelige sekvenser og stamme fra planter, eller fra virus, bakterier eller gjær som ikke forårsaker sykdom hos mennesker, dyr eller planter. Vektor og geninnlegget må være av en slik art at de ikke gir GMM en fenotype som sannsynligvis vil forårsake sykdom hos mennesker, dyr eller planter, eller som sannsynligvis vil ha skadelige virkninger for miljøet.<ol class="defaultList" type="1"><li data-name="1." value="1"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">Dyrking av genmodifiserte virus, bakterier og gjær</article></article></li><li data-name="2." value="2"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">Transformasjon av bakterier og gjær</article></article></li><li data-name="3." value="3"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">Transformasjon av planteceller/-vev, hvor materialet dyrkes in vitro</article></article></li><li data-name="4." value="4"><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">Plasmid isolering, for restriksjonsanalyse, elektroforese etc.</article></article></li></ol></article><article class="legalP" id="kapittel-2-ledd-3">Alt arbeid med DNA utenfor cellen og isolering av DNA fra organismer som på forhånd ikke er genmodifisert, omfattes ikke av genteknologiloven. Det samme vil gjelde dyrking av slike organismer.</article><article class="legalP" id="kapittel-2-ledd-4">Nedenfor gis det liste på bakterie-/gjærstammer og vektorer som kan anvendes i undervisningen. Dersom virksomheten omfatter andre vertsorganismer enn disse, skal det gjøres en risikovurdering etter skjema gitt i vedlegg III med veiledning i vedlegg IV i forskrift om innesluttet bruk av genmodifiserte mikroorganismer. Denne risikovurderingen skal vise at bruken av GMM i undervisning sannsynligvis ikke vil forårsake sykdom hos mennesker, dyr eller planter eller sannsynligvis ha skadelige virkninger for miljøet.</article><article class="defaultP">E. coli K-12-stammer som kan anvendes:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">DH5α, HB101, JM83, JM101, JM105, JM107, JM109, MC1000</article></article></li></ul></article><article class="legalP" id="kapittel-2-ledd-5">Gjærstammer som kan anvendes:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">S.cerevisiae M1-2B</article></article></li><li data-li-identifier="-" data-name="-"><article class="listArticle" id="kapittel-2-ledd-5-punkt-2"><article class="legalP" id="kapittel-2-ledd-5-punkt-2-ledd-1">S.cerevisiae TD28</article></article></li></ul></article><article class="defaultP">Plasmider til transformasjon av bakterier:<ul class="defaultList"><li><article class="listArticle" id="kapittel-2-ledd-5-punkt-3"><article class="legalP" id="kapittel-2-ledd-5-punkt-3-ledd-1">M13mp18/19, pBluescript, pBR 322, pBR 325, pGEM3Z, pUC 18/19</article></article></li></ul></article><article class="defaultP">Plasmid til transformasjon av gjær:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-5-punkt-4"><article class="legalP" id="kapittel-2-ledd-5-punkt-4-ledd-1">YRp17</article></article></li></ul></article><article class="defaultP">Plasmider som kan anvendes både i bakterier og gjær:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-5-punkt-5"><article class="legalP" id="kapittel-2-ledd-5-punkt-5-ledd-1">pC508, YEp 24, pFN8-x-wt</article></article></li></ul></article><article class="defaultP"><i>Agrobacterium tumefasciens</i>-stammer som kan anvendes:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-5-punkt-6"><article class="legalP" id="kapittel-2-ledd-5-punkt-6-ledd-1">LBA 4404</article></article></li><li data-li-identifier="-" data-name="-"><article class="listArticle" id="kapittel-2-ledd-5-punkt-7"><article class="legalP" id="kapittel-2-ledd-5-punkt-7-ledd-1">EHA 101</article></article></li></ul></article><article class="defaultP">Plasmider til transformasjon av <i>Agrobacterium tumefasciens</i>:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-5-punkt-8"><article class="legalP" id="kapittel-2-ledd-5-punkt-8-ledd-1">pBIN 19</article></article></li><li data-li-identifier="-" data-name="-"><article class="listArticle" id="kapittel-2-ledd-5-punkt-9"><article class="legalP" id="kapittel-2-ledd-5-punkt-9-ledd-1">pBIN 6</article></article></li></ul></article></section><section class="section" data-name="vedleggII" id="kapittel-3" data-lovdata-URL="SF/forskrift/2001-12-21-1601/KAPITTEL_3"><h2>Vedlegg II. Melding om undervisningsvirksomhet ved innesluttet bruk av genmodifiserte mikroorganismer</h2><article class="defaultP">1. Undervisningsinstitusjon <table><tbody><tr><td data-text-align="left" data-vertical-align="top">Navn:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Adresse:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Generell beskrivelse:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Tlf.:</td><td data-text-align="left" data-vertical-align="top">Faks:</td></tr></tbody></table></article><article class="defaultP">2. Ansvarlig person for virksomheten, herunder kontroll og sikkerhet: <table><tbody><tr><td data-text-align="left" data-vertical-align="top">Navn:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Kvalifikasjoner/utdannelse:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">E-post:</td><td data-text-align="left" data-vertical-align="top">Tlf.:</td></tr></tbody></table></article><article class="defaultP">3. Hvilke genmodifiserte organismer som skal benyttes og hvilke forsøk som skal utføres: <table><tbody><tr><td data-text-align="left" data-vertical-align="top">Vertsorganisme:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Vektor:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Donororganisme/innsatt genmateriale:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Forsøk:</td><td data-text-align="left" data-vertical-align="top" /></tr></tbody></table></article><article class="defaultP">4. Sikkerhetstiltakene er i overensstemmelse med <a href="forskrift/2001-12-21-1601/§5">§ 5</a>. <table><tbody><tr><td data-text-align="left" data-vertical-align="top">Dato:</td><td data-text-align="left" data-vertical-align="top">Ansvarshavende underskrift:</td></tr></tbody></table></article></section></main></body></html>