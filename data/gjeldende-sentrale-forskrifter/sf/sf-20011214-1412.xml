<!DOCTYPE html><html lang="no"><head><title>Forskrift om kjøring med motorvogn i terrenget og på veg ikke åpen for alminnelig ferdsel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-14-1412</dd><dt class="dokid">DokumentID</dt><dd class="dokid">SF/forskrift/2001-12-14-1412</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg- og miljøavd.</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§4">lov/1965-06-18-4/§4</a></li><li><a href="lov/1965-06-18-4/§6">lov/1965-06-18-4/§6</a></li><li><a href="lov/1965-06-18-4/§11">lov/1965-06-18-4/§11</a></li></ul></dd><dt class="dateOfPublication">Kunngjort</dt><dd class="dateOfPublication">2001-12-18</dd><dt class="titleShort">Korttittel</dt><dd class="titleShort">Forskrift om kjøring med motorvogn i terreng mv.</dd><dt class="title">Tittel</dt><dd class="title">Forskrift om kjøring med motorvogn i terrenget og på veg ikke åpen for alminnelig ferdsel.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 14. desember 2001 med hjemmel i vegtrafikklov <a href="lov/1965-06-18-4/§4">av 18. juni 1965 nr. 4 § 4</a>, <a href="lov/1965-06-18-4/§6">§ 6</a> og <a href="lov/1965-06-18-4/§11">§ 11</a>. Fremmet av Samferdselsdepartementet.</dd><dt class="refid">RefID</dt><dd class="refid">forskrift/2001-12-14-1412</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kjøring med motorvogn i terrenget og på veg ikke åpen for alminnelig ferdsel.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Vikeplikt</a></li><li><a href="#paragraf-4">§ 4. Særlige bestemmelser om kjørefarten</a></li><li><a href="#paragraf-5">§ 5. Fravikelse av hastighetsbestemmelser</a></li><li><a href="#paragraf-6">§ 6. Bruk av lys</a></li><li><a href="#paragraf-7">§ 7. Signal og tegn</a></li><li><a href="#paragraf-8">§ 8. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2001-12-14-1412" id="dokument"><h1>Forskrift om kjøring med motorvogn i terrenget og på veg ikke åpen for alminnelig ferdsel.</h1><article class="legalArticle" data-lovdata-URL="SF/forskrift/2001-12-14-1412/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for kjøring med motorvogn utenom veg og på veg som ikke er åpen for alminnelig ferdsel.</article></article><article class="legalArticle" data-lovdata-URL="SF/forskrift/2001-12-14-1412/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med veg forstås det samme som i <a href="forskrift/1986-03-21-747/§1">trafikkreglene § 1</a>.</article><article class="legalP" id="paragraf-2-ledd-2">Ellers gjelder definisjonene i vegtrafikkloven og forskrifter gitt med hjemmel i denne.</article></article><article class="legalArticle" data-lovdata-URL="SF/forskrift/2001-12-14-1412/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vikeplikt</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Kjørende har vikeplikt for kjøretøy som kommer fra høyre. Det samme gjelder når kjørende som vil svinge til venstre, vil få andre på sin høyre side.</article></article></li><li data-name="2." value="2"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Fører av motorvogn har uansett vikeplikt i forhold til annen ferdsel.</article></article></li><li data-name="3." value="3"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Om nødvendig skal kjørende som møtes, i god tid vike tilstrekkelig til høyre og om nødvendig kjøre sakte eller stanse.</article></article></li></ol></article><article class="legalArticle" data-lovdata-URL="SF/forskrift/2001-12-14-1412/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særlige bestemmelser om kjørefarten</span></h2><ol class="defaultList" type="1"><li data-name="1." value="1"><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Kjørende må kunne stanse på den strekning som den kjørende har oversikt over, og foran enhver påregnelig hindring.</article></article></li><li data-name="2." value="2"><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Kjørende plikter i særlig grad å holde tilstrekkelig liten fart og om nødvendig stanse i møte med ikke motorisert ferdsel.</article></article></li><li data-name="3." value="3"><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">I terreng må det med motorvogn ikke kjøres fortere enn 70 km i timen.</article></article></li><li data-name="4." value="4"><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Beltemotorsykkel med slede må ikke kjøres fortere enn 60 km i timen uten passasjerer og 40 km i timen med passasjerer.</article></article></li></ol></article><article class="legalArticle" data-lovdata-URL="SF/forskrift/2001-12-14-1412/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fravikelse av hastighetsbestemmelser</span></h2><article class="legalP" id="paragraf-5-ledd-1">Når det er nødvendig eller til vesentlig lette i tjenesten, kan det som er fastsatt i denne forskrift om høyeste tillatte hastighet fravikes av fører av utrykningskjøretøy og fører av kjøretøy i politiets tjeneste.</article></article><article class="legalArticle" data-lovdata-URL="SF/forskrift/2001-12-14-1412/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av lys</span></h2><article class="legalP" id="paragraf-6-ledd-1">Under kjøring skal påbudt fjernlys, nærlys eller godkjent kjørelys alltid være tent. Fjernlys må ikke benyttes slik at andre blir blendet.</article></article><article class="legalArticle" data-lovdata-URL="SF/forskrift/2001-12-14-1412/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Signal og tegn</span></h2><article class="legalP" id="paragraf-7-ledd-1">Til veiledning for andre og for å hindre fare skal det gis nødvendig signal eller tegn.</article><article class="legalP" id="paragraf-7-ledd-2">Unødig eller hensynsløs bruk av lyd- eller lyssignal er forbudt.</article></article><article class="legalArticle" data-lovdata-URL="SF/forskrift/2001-12-14-1412/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" id="paragraf-8-ledd-1">Denne forskrift trer i kraft 1. juli 2002.</article></article></main></body></html>