<!DOCTYPE html><html lang="no"><head><title>Forskrift om etablering og drift av kultiveringsanlegg for fisk og kreps</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-12-30-1232</dd><dt class="dokid">DokumentID</dt><dd class="dokid">SF/forskrift/1992-12-30-1232</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Miljødirektoratet, Avd. for naturforvaltning</li></ul></dd><dt class="publishedIn">Publisert i</dt><dd class="publishedIn">Avd I 1992 1989</dd><dt class="dateInForce">I kraft fra</dt><dd class="dateInForce">1993-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2015-06-19-716">forskrift/2015-06-19-716</a> fra 2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-05-15-47/§10">lov/1992-05-15-47/§10</a></li><li><a href="forskrift/1992-11-27-864">forskrift/1992-11-27-864</a></li><li><a href="forskrift/2000-10-27-1074">forskrift/2000-10-27-1074</a></li></ul></dd><dt class="titleShort">Korttittel</dt><dd class="titleShort">Forskrift om drift av kultiveringsanlegg</dd><dt class="title">Tittel</dt><dd class="title">Forskrift om etablering og drift av kultiveringsanlegg for fisk og kreps</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for naturforvaltning (nå Miljødirektoratet) 30. desember 1992 med hjemmel i <a href="lov/1992-05-15-47">lov av 15. mai 1992 nr. 47</a> om laksefisk og innlandsfisk m.v. <a href="lov/1992-05-15-47/§10">§ 10</a>, jf. <a href="forskrift/1992-11-27-864">kgl.res av 27. november 1992 nr. 864</a>. <br /><strong>Tilføyd hjemmel:</strong> <a href="forskrift/2000-10-27-1074">Delegeringsvedtak 27. oktober 2000 nr. 1074</a>. <br /><strong>Endret</strong> ved <a href="forskrift/2009-12-28-1844">forskrifter 28 des 2009 nr. 1844</a>, <a href="forskrift/2015-06-19-716">19 juni 2015 nr. 716</a>.</dd><dt class="refid">RefID</dt><dd class="refid">forskrift/1992-12-30-1232</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om etablering og drift av kultiveringsanlegg for fisk og kreps</a><ul class="tocSubUl"><li><a href="#paragraf-1">§ 1. Tillatelse</a></li><li><a href="#paragraf-2">§ 2. Vilkår</a></li><li><a href="#paragraf-3">§ 3. Begrensninger</a></li><li><a href="#paragraf-4">§ 4. Søknad</a></li><li><a href="#paragraf-5">§ 5. Tilbaketrekning av tillatelse</a></li><li><a href="#paragraf-6">§ 6. Straff</a></li><li><a href="#paragraf-7">§ 7. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1992-12-30-1232" id="dokument"><h1>Forskrift om etablering og drift av kultiveringsanlegg for fisk og kreps</h1><article class="legalArticle" data-lovdata-URL="SF/forskrift/1992-12-30-1232/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tillatelse</span></h2><article class="legalP" id="paragraf-1-ledd-1">Uten tillatelse fra Fylkesmannen er det forbudt å etablere eller drive anlegg, dam eller innhegning for klekking, produksjon eller oppbevaring av anadrome laksefisk og kreps for senere utsetting i naturen. Det samme gjelder for arter eller bestander av innlandsfisk som ikke forvaltes av fylkeskommunen.</article><article class="legalP" id="paragraf-1-ledd-2">Uten tillatelse fra fylkeskommunen er det forbudt å etablere eller drive anlegg, dam eller innhegning for klekking, produksjon eller oppbevaring av innlandsfisk som fylkeskommunen har forvaltningsansvar for.</article><article class="legalP" id="paragraf-1-ledd-3">Eventuell utvidelse eller annen endring av anlegg med tillatelse etter <a href="lov/1981-05-15-19">lov 15. mai 1981 nr. 19</a> om bygging av anlegg for klekking av rogn og for oppdrett av fisk og skalldyr eller <a href="lov/1985-06-14-68">lov 14. juni 1985 nr. 68</a> om oppdrett av fisk, skalldyr m.v. skal behandles etter denne forskrift.</article><article class="legalP" id="paragraf-1-ledd-4">Tiltak etter første ledd som kan medføre spredning av organismer som ikke er av stedegen stamme, krever tillatelse etter forskrift om fremmede organismer. Tillatelse etter forskrift om fremmede organismer kreves likevel ikke hvis tiltaket kun kan medføre spredning av innlandsfisk innen samme kultiveringssone.</article><article class="changesToParent">Endret ved <a href="forskrift/2009-12-28-1844">forskrifter 28 des 2009 nr. 1844</a> (i kraft 1 jan 2010), <a href="forskrift/2015-06-19-716">19 juni 2015 nr. 716</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1992-12-30-1232/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">Tillatelse gis for bestemt lokalitet og med bestemt størrelsesbegrensning. Det kan også settes krav til vanninntak, innredning og avløp, bruk av arter og stammer og hvor fisk fra anlegget kan settes ut. Det kan også settes vilkår for å bevare det naturlige miljø eller tilgodese allmenne interesser.</article><article class="legalP" id="paragraf-2-ledd-2">Tillatelsen gis til en eller flere bestemte personer, selskaper, foreninger eller stiftelser eller til staten, en kommune eller en annen offentlig innretning.</article><article class="legalP" id="paragraf-2-ledd-3">Ny tillatelse må innhentes dersom forhold nevnt i første eller andre ledd endres.</article></article><article class="legalArticle" data-lovdata-URL="SF/forskrift/1992-12-30-1232/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger</span></h2><article class="legalP" id="paragraf-3-ledd-1">Tillatelse skal ikke gis dersom anlegget:<ol class="defaultList" type="a"><li data-name="a" value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Vil volde fare for utbredelse av sykdom på fisk eller andre ferskvannsorganismer.</article></article></li><li data-name="b" value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Vil volde fare for forurensning.</article></article></li><li data-name="c" value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Har en uheldig plassering i forhold til det omkringliggende miljø, ferdsel eller annen mer samfunnsnyttig bruk av området.</article></article></li><li data-name="d" value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Vil volde fare for spredning av fiskearter.</article></article></li><li data-name="e" value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Er i strid med gjeldende kommunale planer.</article></article></li></ol></article></article><article class="legalArticle" data-lovdata-URL="SF/forskrift/1992-12-30-1232/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad</span></h2><article class="legalP" id="paragraf-4-ledd-1">Søknad etter denne forskriften utfylles i to eksemplarer på fastsatt skjema hvorav ett sendes enten fylkesmannen eller fylkeskommunen, jf. <a href="forskrift/1992-12-30-1232/§1">§ 1</a>, og ett sendes kommunen der anlegget søkes lokalisert.</article><article class="legalP" id="paragraf-4-ledd-2">Søker skal etter anvisning fra kommunen sørge for at søknaden legges ut til offentlig innsyn, og at dette kunngjøres i Norsk lysningsblad og i to aviser som er vanlig lest i området.</article><article class="changesToParent">Endret ved <a href="forskrift/2009-12-28-1844">forskrift 28 des 2009 nr. 1844</a> (i kraft 1 jan 2010).</article></article><article class="legalArticle" data-lovdata-URL="SF/forskrift/1992-12-30-1232/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilbaketrekning av tillatelse</span></h2><article class="legalP" id="paragraf-5-ledd-1">Fylkesmannen eller fylkeskommunen, jf. <a href="forskrift/1992-12-30-1232/§1">§ 1</a>, kan kreve at anlegg som ikke har vært benyttet over en periode på to år blir fjernet. Dersom pålegget ikke blir etterfulgt innen den frist som er satt, kan fylkesmannen eller fylkeskommunen la arbeidet bli utført for vedkommendes regning. Utgifter ved dette kan inndrives ved utpanting.</article><article class="legalP" id="paragraf-5-ledd-2">Tillatelse, som ikke har vært benyttet innen to år faller bort. Dersom anlegget drives i strid med gitte vilkår for driften, kan tillatelsen trekkes tilbake.</article><article class="changesToParent">Endret ved <a href="forskrift/2009-12-28-1844">forskrift 28 des 2009 nr. 1844</a> (i kraft 1 jan 2010).</article></article><article class="legalArticle" data-lovdata-URL="SF/forskrift/1992-12-30-1232/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Overtredelse av denne forskrift er straffbart, jf. § 49 i lov om laksefisk og innlandsfisk m.v.</article></article><article class="legalArticle" data-lovdata-URL="SF/forskrift/1992-12-30-1232/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Denne forskrift trer i kraft fra 1. januar 1993. Søknader om etablering eller overføring av konsesjon for denne type anlegg som er sendt inn før denne forskrift trer i kraft skal behandles i henhold til forskrifter fastsatt av Fiskeridepartementet <a href="forskrift/1990-07-11-547">11. juli 1990 nr. 547</a>.</article></article></main></body></html>