<!DOCTYPE html><html lang="nb"><head><title>Forskrift om overgangsregler til lov 20. juni 2025 nr. 105 om Enhetsregisteret og lov 20. juni 2025 nr. 106 om Foretaksregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-01-1974</dd><dt class="dokid">DokumentID</dt><dd class="dokid">SF/forskrift/2025-10-01-1974</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li><a href="lov/2025-06-20-105/§13-2">lov/2025-06-20-105/§13-2</a></li><li><a href="lov/2025-06-20-106/§13-2">lov/2025-06-20-106/§13-2</a></li></ul></dd><dt class="dateOfPublication">Kunngjort</dt><dd class="dateOfPublication">2025-10-02 14:15</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om overgangsregler til lov 20. juni 2025 nr. 105 om Enhetsregisteret og lov 20. juni 2025 nr. 106 om Foretaksregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 1. oktober 2025 med hjemmel i <a href="lov/2025-06-20-105/§13-2">lov 20. juni 2025 nr. 105 om Enhetsregisteret (enhetsregisterloven) § 13-2</a> og <a href="lov/2025-06-20-106/§13-2">lov 20. juni 2025 nr. 106 om Foretaksregisteret (foretaksregisterloven) § 13-2</a>.</dd><dt class="refid">RefID</dt><dd class="refid">forskrift/2025-10-01-1974</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler til lov 20. juni 2025 nr. 105 om Enhetsregisteret og lov 20. juni 2025 nr. 106 om Foretaksregisteret</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Overgangsregler om avregistrering av observatører og kontaktpersoner og om omregistrering av nestledere i styret</a><ul class="tocSubUl"><li><a href="#kapittel-1-paragraf-1">§ 1. Avregistrering av personer som er registrert i Foretaksregisteret med rollen observatør</a></li><li><a href="#kapittel-1-paragraf-2">§ 2. Avregistrering av personer som er registrert i Enhetsregisteret som kontaktperson</a></li><li><a href="#kapittel-1-paragraf-3">§ 3. Omregistrering av personer som er registrert i Foretaksregisteret med rollen nestleder i styret</a></li><li><a href="#kapittel-1-paragraf-4">§ 4. Omregistrering av personer som er registrert i Enhetsregisteret med rollen nestleder i styret</a></li></ul></li><li><a href="#kapittel-2" data-child-interval="§ 5">Kapittel 2. Overgangsregler om sletting av opphørte enheter fra Enhetsregisteret</a><ul class="tocSubUl"><li><a href="#kapittel-2-paragraf-1">§ 5. Sletting av opphørte enheter fra Enhetsregisteret</a></li></ul></li><li><a href="#kapittel-3" data-child-interval="§ 6">Kapittel 3. Ikrafttredelse</a><ul class="tocSubUl"><li><a href="#kapittel-3-paragraf-1">§ 6. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-10-01-1974" id="dokument"><h1>Forskrift om overgangsregler til lov 20. juni 2025 nr. 105 om Enhetsregisteret og lov 20. juni 2025 nr. 106 om Foretaksregisteret</h1><section class="section" data-name="kap1" id="kapittel-1" data-lovdata-URL="SF/forskrift/2025-10-01-1974/KAPITTEL_1"><h2>Kapittel 1. Overgangsregler om avregistrering av observatører og kontaktpersoner og om omregistrering av nestledere i styret</h2><article class="legalArticle" data-lovdata-URL="SF/forskrift/2025-10-01-1974/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Avregistrering av personer som er registrert i Foretaksregisteret med rollen observatør</span></h3><article class="legalP" id="kapittel-1-paragraf-1-ledd-1">Registerføreren skal innen 1. juli 2026 avregistrere den som per 31. desember 2025 er registrert i Foretaksregisteret med rollen observatør. Registerføreren skal straks underrette foretaket om avregistreringen.</article></article><article class="legalArticle" data-lovdata-URL="SF/forskrift/2025-10-01-1974/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Avregistrering av personer som er registrert i Enhetsregisteret som kontaktperson</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Registerføreren skal innen 1. januar 2027 avregistrere den som per 31. desember 2025 er registrert i Enhetsregisteret som kontaktperson for en enhet som ikke skal ha kontaktperson registrert ifølge <a href="lov/2025-06-20-105/§4-2/ledd/2">lov 20. juni 2025 nr. 105 om Enhetsregisteret (enhetsregisterloven) § 4-2 andre ledd</a>. Registerføreren skal straks underrette enheten om avregistreringen.</article><article class="numberedLegalP" data-numerator="2" id="kapittel-1-paragraf-2-nummer-2">(2) For enheter som skal ha kontaktperson registrert i Enhetsregisteret ifølge <a href="lov/2025-06-20-105/§4-2/ledd/2">lov 20. juni 2025 nr. 105 om Enhetsregisteret (enhetsregisterloven) § 4-2 andre ledd</a>, men som per 31. desember 2025 har registrert to eller flere kontaktpersoner, skal registerføreren innen 1. juli 2026 sørge for at enheten bare har registrert én kontaktperson. Registerføreren skal underrette enheten og gi en rimelig frist til å angi hvilken kontaktperson enheten skal ha registrert. Dersom enheten ikke svarer innen fristen, skal kontaktpersonen som ble registrert sist i Enhetsregisteret forbli registrert. Registerføreren skal straks underrette enheten om avregistreringen.</article></article><article class="legalArticle" data-lovdata-URL="SF/forskrift/2025-10-01-1974/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Omregistrering av personer som er registrert i Foretaksregisteret med rollen nestleder i styret</span></h3><article class="legalP" id="kapittel-1-paragraf-3-ledd-1">Registerføreren skal innen 1. januar 2027 omregistrere til «styremedlem» den som per 31. desember 2025 er registrert i Foretaksregisteret med rollen nestleder i styret i et foretak som ikke er underlagt krav i lov eller i medhold av lov til å ha nestleder i styret. Registerføreren skal straks underrette foretaket om omregistreringen.</article></article><article class="legalArticle" data-lovdata-URL="SF/forskrift/2025-10-01-1974/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Omregistrering av personer som er registrert i Enhetsregisteret med rollen nestleder i styret</span></h3><article class="legalP" id="kapittel-1-paragraf-4-ledd-1">Registerføreren skal innen 1. januar 2027 omregistrere til «styremedlem» den som per 31. desember 2025 er registrert i Enhetsregisteret med rollen nestleder i styret i en enhet som ikke er underlagt krav i lov eller i medhold av lov til å ha nestleder i styret. Registerføreren skal straks underrette enheten om omregistreringen.</article></article></section><section class="section" data-name="kap2" id="kapittel-2" data-lovdata-URL="SF/forskrift/2025-10-01-1974/KAPITTEL_2"><h2>Kapittel 2. Overgangsregler om sletting av opphørte enheter fra Enhetsregisteret</h2><article class="legalArticle" data-lovdata-URL="SF/forskrift/2025-10-01-1974/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sletting av opphørte enheter fra Enhetsregisteret</span></h3><article class="legalP" id="kapittel-2-paragraf-1-ledd-1">Inntil <a href="lov/2025-06-20-105/§8-3/ledd/1/setning/3">lov 20. juni 2025 nr. 105 om Enhetsregisteret (enhetsregisterloven) § 8-3 første ledd tredje</a> og <a href="lov/2025-06-20-105/§8-3/ledd/1/setning/4">fjerde punktum</a> trer i kraft, kan registerføreren slette en opphørt enhet fra Enhetsregisteret dersom følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">registerføreren har sendt varsel om sletting som nevnt i <a href="lov/2025-06-20-105/§8-3/ledd/1/setning/1">enhetsregisterloven § 8-3 første ledd første</a> og <a href="lov/2025-06-20-105/§8-3/ledd/1/setning/2">andre punktum</a> til enheten og de som har meldeplikt etter <a href="lov/2025-06-20-105/§5-3">enhetsregisterloven § 5-3</a>, og</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">det er ikke gitt opplysninger til registerføreren som sannsynliggjør at enheten fortsatt består innen fristen i varselet.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/2025-10-01-1974/KAPITTEL_3"><h2>Kapittel 3. Ikrafttredelse</h2><article class="legalArticle" data-lovdata-URL="SF/forskrift/2025-10-01-1974/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2026.</article></article></section></main></body></html>