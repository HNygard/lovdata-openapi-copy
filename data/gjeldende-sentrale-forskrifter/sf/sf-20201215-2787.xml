<!DOCTYPE html><html lang="no"><head><title>Forskrift om tilskudd til utvikling av de sosiale tjenestene i NAV-kontoret, kap. 0621, post 63</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-15-2787</dd><dt class="dokid">DokumentID</dt><dd class="dokid">SF/forskrift/2020-12-15-2787</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-12-16 16:00</dd><dt class="titleShort">Korttittel</dt><dd class="titleShort">Forskrift om tilskudd til utvikling av de sosiale tjenestene i NAV-kontoret, kap. 0621, post 63</dd><dt class="title">Tittel</dt><dd class="title">Forskrift om tilskudd til utvikling av de sosiale tjenestene i NAV-kontoret, kap. 0621, post 63</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 15. desember 2020 med hjemmel i Stortingets årlige budsjettvedtak, kap. 0621, post 63.</dd><dt class="refid">RefID</dt><dd class="refid">forskrift/2020-12-15-2787</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til utvikling av de sosiale tjenestene i NAV-kontoret, kap. 0621, post 63</a><ul class="tocSubUl"><li><a href="#paragraf-1">§ 1. Mål for ordningen</a></li><li><a href="#paragraf-2">§ 2. Målgruppe</a></li><li><a href="#paragraf-3">§ 3. Kriterier for måloppnåelse</a></li><li><a href="#paragraf-4">§ 4. Tilskuddsmottaker</a></li><li><a href="#paragraf-5">§ 5. Tildelingskriterier</a></li><li><a href="#paragraf-6">§ 6. Kunngjøring</a></li><li><a href="#paragraf-7">§ 7. Krav til søknadens form og innhold</a></li><li><a href="#paragraf-8">§ 8. Krav til søknadsbehandling</a></li><li><a href="#paragraf-9">§ 9. Regler for klagebehandling</a></li><li><a href="#paragraf-10">§ 10. Rutiner for utbetaling og tilbakebetaling</a></li><li><a href="#paragraf-11">§ 11. Krav til rapportering fra tilskuddsmottaker</a></li><li><a href="#paragraf-12">§ 12. Oppfølging og kontroll</a></li><li><a href="#paragraf-13">§ 13. Bortfall av tilskudd</a></li><li><a href="#paragraf-14">§ 14. Evaluering av tilskudd</a></li><li><a href="#paragraf-15">§ 15. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-15-2787" id="dokument"><h1>Forskrift om tilskudd til utvikling av de sosiale tjenestene i NAV-kontoret, kap. 0621, post 63</h1><article class="legalArticle" data-lovdata-URL="SF/forskrift/2020-12-15-2787/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Mål for ordningen</span></h2><article class="legalP" id="paragraf-1-ledd-1">Formålet med tilskuddsordningen er å stimulere til utvikling av sosiale tjenester og tiltak i kommunene etter <a href="lov/2009-12-18-131">lov om sosiale tjenester i arbeids- og velferdsforvaltningen (sosialtjenesteloven)</a>. Ordningen skal støtte opp om nasjonale mål og prioriteringer.</article><article class="legalP" id="paragraf-1-ledd-2">Overordnede mål for ordningen er:<ul class="defaultList"><li data-li-identifier="•" data-name="•"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">Et helhetlig og samordnet tjenestetilbud tilpasset brukernes behov</article></article></li><li data-li-identifier="•" data-name="•"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">Økt kvalitet på tjenestene.</article></article></li></ul></article></article><article class="legalArticle" data-lovdata-URL="SF/forskrift/2020-12-15-2787/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" id="paragraf-2-ledd-1">Sosialt og økonomisk vanskeligstilte som har behov for sosiale tjenester, og andre som står i fare for å komme i en vanskelig livssituasjon.</article></article><article class="legalArticle" data-lovdata-URL="SF/forskrift/2020-12-15-2787/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kriterier for måloppnåelse</span></h2><article class="legalP" id="paragraf-3-ledd-1">Tjenester og tiltak til målgruppen er kvalitativt forbedret gjennom en mer helhetlig lokal innsats for å bekjempe fattigdom og sosial eksklusjon.</article><article class="legalP" id="paragraf-3-ledd-2">Tjenestetilbudet er forbedret gjennom:<ul class="defaultList"><li data-li-identifier="•" data-name="•"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Bedre individuell tilpasning og mer helhetlig oppfølging av den enkelte</article></article></li><li data-li-identifier="•" data-name="•"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Styrket brukermedvirkning og brukerorientering</article></article></li><li data-li-identifier="•" data-name="•"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Tidlig innsats og forebyggende arbeid</article></article></li><li data-li-identifier="•" data-name="•"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Økt kunnskap og kompetanse</article></article></li><li data-li-identifier="•" data-name="•"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">Koordinerte og samordnede tjenester.</article></article></li></ul></article><article class="legalP" id="paragraf-3-ledd-3">Det er utviklet nye arbeidsmetoder, og etablert nye samarbeidsrelasjoner med aktører utenfor NAV- kontoret.</article><article class="legalP" id="paragraf-3-ledd-4">Målgruppen for tjenester og tiltak opplever økt inkludering i arbeid og samfunnsliv og har fått bedret sine levekår.</article></article><article class="legalArticle" data-lovdata-URL="SF/forskrift/2020-12-15-2787/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskuddsmottaker</span></h2><article class="legalP" id="paragraf-4-ledd-1">Kommunen i NAV-kontoret.</article></article><article class="legalArticle" data-lovdata-URL="SF/forskrift/2020-12-15-2787/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildelingskriterier</span></h2><article class="legalP" id="paragraf-5-ledd-1">Tiltakene skal ta utgangspunkt i lokale utfordringer, sett i sammenheng med målene for ordningen. Grunnlaget for tiltaket bør være kunnskapsbasert (for eksempel analyser av KOSTRA-tall mv.).</article><article class="legalP" id="paragraf-5-ledd-2">Søknader som i størst mulig grad ivaretar følgende punkter vil bli prioritert:<ul class="defaultList"><li data-li-identifier="•" data-name="•"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">Tiltak som bidrar til en helhetlig lokal innsats for å forebygge og redusere fattigdom og sosial eksklusjon</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Tiltak som bidrar til individuell tilpasning og helhetlig oppfølging av den enkelte og dens familie</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Tiltak som bidrar til styrket brukermedvirkning og brukerorientering på system- og individnivå</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">Tiltak som bidrar til utvikling av nye arbeidsmetoder og samarbeidsformer</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">Tiltak som bidrar til kompetanseheving, økt kunnskap og bedre oversikter over levekårsutfordringer i kommunene.</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-6"><article class="legalP" id="paragraf-5-ledd-2-punkt-6-ledd-1">Tiltak som bidrar til samarbeid mellom tjenester</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-7"><article class="legalP" id="paragraf-5-ledd-2-punkt-7-ledd-1">Tiltak som bidrar til interkommunalt samarbeid</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-8"><article class="legalP" id="paragraf-5-ledd-2-punkt-8-ledd-1">Tiltak som styrker det forebyggende arbeidet og tidlig innsats.</article></article></li></ul></article><article class="legalP" id="paragraf-5-ledd-3">Det gis ikke støtte til tiltak hvor det forekommer direkte utbetalinger til bruker.</article><article class="legalP" id="paragraf-5-ledd-4">Innenfor målene for ordningen kan det også gis tilskudd til tiltak som inngår i nasjonale forsøk samt tiltak som er omtalt i Prop.1 S og tildelingsbrevet til Arbeids- og velferdsdirektoratet.</article><article class="legalP" id="paragraf-5-ledd-5">Tildeling av midler skjer etter en skjønnsmessig vurdering opp mot målene for tilskuddsordningen.</article><article class="legalP" id="paragraf-5-ledd-6">Tilskudd gis for ett år av gangen og kan gis i inntil tre år.</article></article><article class="legalArticle" data-lovdata-URL="SF/forskrift/2020-12-15-2787/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kunngjøring</span></h2><article class="legalP" id="paragraf-6-ledd-1">Tilskuddsmidlene kunngjøres på <span class="underline"><a data-link-type="external" href="https://www.nav.no">www.nav.no</a></span>, arbeids- og velferdsforvaltningens interne nettside Navet og nettsidene til landets statsforvaltere.</article><article class="legalP" id="paragraf-6-ledd-2">Eventuelle prioriteringer knyttet til nasjonale forsøk, målgrupper eller satsinger vil framgå av kunngjøringen.</article></article><article class="legalArticle" data-lovdata-URL="SF/forskrift/2020-12-15-2787/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknadens form og innhold</span></h2><article class="legalP" id="paragraf-7-ledd-1">Søknad om tilskudd sendes til den respektive statsforvalteren. Søknaden skal undertegnes av rådmannen/kommunens administrative ledelse og NAV-leder. Søknaden skal inneholde NAV- kontorets navn, adresse, organisasjonsnummer, kontonummer og kontaktperson.</article><article class="legalP" id="paragraf-7-ledd-2">Søknaden skal beskrive:<ul class="defaultList"><li data-li-identifier="•" data-name="•"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">Hva som skal oppnås lokalt, herunder målgruppe(r), innenfor rammene av målene for ordningen</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">Levekår og utfordringer for målgruppen(e) for tiltak (for eksempel KOSTRA-tall/folkehelseprofiler/ungdataundersøkelser og annen levekårsstatistikk)</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">Hvilke(n) oppgaver og tjeneste(r) innenfor det ordinære tjenestetilbudet tilskuddet skal bidra til å utvikle</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">Metodisk tilnærming som legges til grunn for tiltaket</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">Søknadsbeløp og budsjett for tiltaket det søkes om tilskudd til</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-6"><article class="legalP" id="paragraf-7-ledd-2-punkt-6-ledd-1">Informasjon om kommunen har søkt/mottatt andre tilskuddsmidler til tiltak rettet mot målgruppen(e)</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-7"><article class="legalP" id="paragraf-7-ledd-2-punkt-7-ledd-1">En plan for hvordan erfaringene fra tiltaket skal videreføres og eventuell implementeres i ordinær drift (avtaler, planer, budsjett m.m.).</article></article></li></ul></article><article class="legalP" id="paragraf-7-ledd-3">Øvrige krav til søknaden framkommer av søknadsskjemaet som er lagt ved kunngjøringen.</article><article class="legalP" id="paragraf-7-ledd-4">Spesielt for søknader om tilskudd til tiltak som inngår i nasjonale forsøk:<ul class="defaultList"><li data-li-identifier="•" data-name="•"><article class="listArticle" id="paragraf-7-ledd-4-punkt-1"><article class="legalP" id="paragraf-7-ledd-4-punkt-1-ledd-1">Søknaden sendes direkte til Arbeids- og velferdsdirektoratet.</article></article></li></ul></article></article><article class="legalArticle" data-lovdata-URL="SF/forskrift/2020-12-15-2787/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til søknadsbehandling</span></h2><article class="legalP" id="paragraf-8-ledd-1">Søknad om tilskudd skal behandles og besluttes av den respektive statsforvalteren.</article><article class="legalP" id="paragraf-8-ledd-2">For tiltak som søker videreføring, skal det foreligge årsrapport og regnskapsrapport for det foregående året innen fastsatt frist.</article><article class="legalP" id="paragraf-8-ledd-3">Statsforvalteren sender tilskuddsbrev og avslagsbrev til kommunen i NAV-kontoret.</article><article class="legalP" id="paragraf-8-ledd-4">Spesielt for søknader om tilskudd til tiltak som inngår i nasjonale forsøk:<ul class="defaultList"><li data-li-identifier="•" data-name="•"><article class="listArticle" id="paragraf-8-ledd-4-punkt-1"><article class="legalP" id="paragraf-8-ledd-4-punkt-1-ledd-1">Arbeids- og velferdsdirektoratet vurderer og fatter vedtak om tilskudd til tiltak.</article></article></li></ul></article></article><article class="legalArticle" data-lovdata-URL="SF/forskrift/2020-12-15-2787/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Regler for klagebehandling</span></h2><article class="legalP" id="paragraf-9-ledd-1">Tildeling av/avslag på tilskudd under ordningen er ikke enkeltvedtak etter <a href="lov/1967-02-10">forvaltningsloven</a> og det er ikke klagerett på avgjørelsen.</article></article><article class="legalArticle" data-lovdata-URL="SF/forskrift/2020-12-15-2787/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Rutiner for utbetaling og tilbakebetaling</span></h2><article class="legalP" id="paragraf-10-ledd-1">Tilskuddet utbetales av statsforvalteren når tilskuddsmottaker har fylt ut, signert og returnert bekreftelsen som er vedlagt tilskuddsbrevet.</article><article class="legalP" id="paragraf-10-ledd-2">Ubenyttede tilskuddsmidler kan overføres, og vil da komme til fratrekk ved utbetaling av neste års tilskudd.</article><article class="legalP" id="paragraf-10-ledd-3">Midler som ikke er godkjent for overføring eller er benyttet i strid med regelverket skal tilbakebetales. For mye utbetalt tilskudd skal uten unødig opphold returneres til Arbeids- og velferdsdirektoratet med referanse til kapittel, post og ordning.</article><article class="legalP" id="paragraf-10-ledd-4">Spesielt for søknader om tilskudd til tiltak som inngår i eventuelle nasjonale forsøk:<ul class="defaultList"><li data-li-identifier="•" data-name="•"><article class="listArticle" id="paragraf-10-ledd-4-punkt-1"><article class="legalP" id="paragraf-10-ledd-4-punkt-1-ledd-1">Tilskuddet utbetales av Arbeids- og velferdsdirektoratet.</article></article></li></ul></article></article><article class="legalArticle" data-lovdata-URL="SF/forskrift/2020-12-15-2787/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Krav til rapportering fra tilskuddsmottaker</span></h2><article class="legalP" id="paragraf-11-ledd-1">Det skal rapporteres om lokal måloppnåelse i henhold til relevante kriterier for måloppnåelse til den respektive statsforvalteren med kopi til Arbeids- og velferdsdirektoratet.</article><article class="legalP" id="paragraf-11-ledd-2">Det skal rapporteres årlig om status for gjennomføring av tiltaket.<ul class="defaultList"><li data-li-identifier="•" data-name="•"><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">Statusrapportering skal gjøres gjennom elektronisk rapportering.</article></article></li><li data-li-identifier="•" data-name="•"><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">Regnskap pr. 31. desember skal sendes inn sammen med statusrapporten.</article></article></li><li data-li-identifier="•" data-name="•"><article class="listArticle" id="paragraf-11-ledd-2-punkt-3"><article class="legalP" id="paragraf-11-ledd-2-punkt-3-ledd-1">Manglende rapportering innen gitt frist vil medføre avslag på ny søknad.</article></article></li></ul></article><article class="legalP" id="paragraf-11-ledd-3">Ved avslutning av tiltaket skal det utarbeides sluttrapport.</article><article class="legalP" id="paragraf-11-ledd-4">Krav til regnskap:<ul class="defaultList"><li data-li-identifier="•" data-name="•"><article class="listArticle" id="paragraf-11-ledd-4-punkt-1"><article class="legalP" id="paragraf-11-ledd-4-punkt-1-ledd-1">Det skal føres eget prosjektregnskap for tiltaket, og det skal opprettes et eget koststed for tiltaket.</article></article></li><li data-li-identifier="•" data-name="•"><article class="listArticle" id="paragraf-11-ledd-4-punkt-2"><article class="legalP" id="paragraf-11-ledd-4-punkt-2-ledd-1">Regnskap skal kunne sammenlignes med budsjett for tiltaket.</article></article></li></ul></article><article class="legalP" id="paragraf-11-ledd-5">Spesielt for søknader om tilskudd til tiltak som inngår i nasjonale forsøk:<ul class="defaultList"><li data-li-identifier="•" data-name="•"><article class="listArticle" id="paragraf-11-ledd-5-punkt-1"><article class="legalP" id="paragraf-11-ledd-5-punkt-1-ledd-1">Det kan stilles spesifikke krav til rapportering i tilskuddsbrevet.</article></article></li></ul></article></article><article class="legalArticle" data-lovdata-URL="SF/forskrift/2020-12-15-2787/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Oppfølging og kontroll</span></h2><article class="legalP" id="paragraf-12-ledd-1">Arbeids- og velferdsdirektoratet eller den det bemyndiger, kan føre kontroll med at bevilgningen nyttes etter forutsetninger i hele tilskuddskjeden, jf. <a href="forskrift/2005-05-26-876/§10">bevilgningsreglementet § 10</a>, annet ledd.</article></article><article class="legalArticle" data-lovdata-URL="SF/forskrift/2020-12-15-2787/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Bortfall av tilskudd</span></h2><article class="legalP" id="paragraf-13-ledd-1">Dersom tilskuddsmottaker ikke har oppfylt krav som fremgår av regelverket eller tilskuddsbrevet, bortfaller tilskuddet.</article></article><article class="legalArticle" data-lovdata-URL="SF/forskrift/2020-12-15-2787/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Evaluering av tilskudd</span></h2><article class="legalP" id="paragraf-14-ledd-1">Behov for evaluering vurderes og avgjøres i samråd mellom departementet og Arbeids- og velferdsdirektoratet.</article></article><article class="legalArticle" data-lovdata-URL="SF/forskrift/2020-12-15-2787/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft fra 1. januar 2021.</article></article></main></body></html>