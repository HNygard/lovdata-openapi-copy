<!DOCTYPE html><html lang="no"><head><title>Forskrift om gjennomføringen av bestemmelsene om sammenslåing for å oppnå minsteareal for hjorteviltjakt i viltlovens § 38</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1984-10-24-1879</dd><dt class="dokid">DokumentID</dt><dd class="dokid">SF/forskrift/1984-10-24-1879</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for areal, nærings- og skogpolitikk, Landbruksdirektoratet</li></ul></dd><dt class="publishedIn">Publisert i</dt><dd class="publishedIn">I 1984 938</dd><dt class="dateInForce">I kraft fra</dt><dd class="dateInForce">1984-10-24</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-18</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-18-1070">forskrift/2025-06-18-1070</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-05-29-38/§38">lov/1981-05-29-38/§38</a></li></ul></dd><dt class="lastupdated">Rettet</dt><dd class="lastupdated">2021-04-30 (departementstilhørighet)</dd><dt class="titleShort">Korttittel</dt><dd class="titleShort">Forskrift om sammenslåing til minsteareal</dd><dt class="title">Tittel</dt><dd class="title">Forskrift om gjennomføringen av bestemmelsene om sammenslåing for å oppnå minsteareal for hjorteviltjakt i viltlovens § 38</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for naturforvaltning 24. oktober 1984 med hjemmel i <a href="lov/1981-05-29-38">lov 29. mai 1981 nr 38</a> om jakt og fangst av vilt (viltloven) <a href="lov/1981-05-29-38/§38">§ 38</a> fjerde ledd. <br /><strong>Endret</strong> ved <a href="forskrift/2009-12-22-1775">forskrifter 22 des 2009 nr. 1775</a>, <a href="forskrift/2025-06-18-1070">18 juni 2025 nr. 1070</a>. <br /> <strong>Rettet</strong> 30.04.2021 (departementstilhørighet).</dd><dt class="refid">RefID</dt><dd class="refid">forskrift/1984-10-24-1879</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføringen av bestemmelsene om sammenslåing for å oppnå minsteareal for hjorteviltjakt i viltlovens § 38</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="SF/forskrift/1984-10-24-1879" id="dokument"><h1>Forskrift om gjennomføringen av bestemmelsene om sammenslåing for å oppnå minsteareal for hjorteviltjakt i viltlovens § 38</h1><article class="legalArticle" data-lovdata-URL="SF/forskrift/1984-10-24-1879/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Dersom kommunen finner at eiendommer som hver for seg ikke når opp i minsteareal for felling av hjortevilt bør slås sammen for å oppnå fellingstillatelse, og frivillig ordning ikke er oppnådd, skal hver enkelt grunneier ved rekommandert brev, og ved kunngjøring i lokal avis, gis en frist på 3 uker for å avgi uttalelse om saken.</article><article class="changesToParent">Endret ved <a href="forskrift/2009-12-22-1775">forskrift 22 des 2009 nr. 1775</a>.</article></article><article class="legalArticle" data-lovdata-URL="SF/forskrift/1984-10-24-1879/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Kommunens varsel og kunngjøring skal inneholde opplysning om hvilke eiendommer sammenslåingen omfatter med gårds- og bruksnummer og eiendommens størrelse og tellende areal.</article><article class="legalP" id="paragraf-2-ledd-2">Varsel og kunngjøring skal videre uttrykkelig opplyse at kommunen kan vedta å oversende saken til Landbruksdirektoratet med forslag om å treffe vedtak om tvungen sammenslåing.</article><article class="changesToParent">Endret ved <a href="forskrift/2009-12-22-1775">forskrifter 22 des 2009 nr. 1775</a>, <a href="forskrift/2025-06-18-1070">18 juni 2025 nr. 1070</a>.</article></article><article class="legalArticle" data-lovdata-URL="SF/forskrift/1984-10-24-1879/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Dersom Landbruksdirektoratet fatter vedtak om tvungen sammenslåing returneres saken til kommunen som straks og med 3 ukers varsel innkaller de jaktberettigede grunneiere til et møte for å velge styre og fastsette forvaltningsregler.</article><article class="changesToParent">Endret ved <a href="forskrift/2009-12-22-1775">forskrifter 22 des 2009 nr. 1775</a>, <a href="forskrift/2025-06-18-1070">18 juni 2025 nr. 1070</a>.</article></article><article class="legalArticle" data-lovdata-URL="SF/forskrift/1984-10-24-1879/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forvaltningsreglene bør gi bestemmelser om fordeling av kvote, omkostninger og utbytte av jakta, styre- og årsmøtevedtak og regler for jaktutøvelsen.</article></article><article class="legalArticle" data-lovdata-URL="SF/forskrift/1984-10-24-1879/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Dersom det ikke oppnås enighet om forvaltningsregler treffer kommunen avgjørelse.</article><article class="legalP" id="paragraf-5-ledd-2">Kommunens avgjørelse skal forelegges samtlige jaktberettigede grunneiere med opplysning om adgang til å påklage vedtaket.</article><article class="changesToParent">Endret ved <a href="forskrift/2009-12-22-1775">forskrift 22 des 2009 nr. 1775</a>.</article></article><article class="legalArticle" data-lovdata-URL="SF/forskrift/1984-10-24-1879/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Når eiendommene ligger i forskjellige kommuner eller fylker skal en sammenslåing for å oppnå minsteareal ledes av den kommune som har størst tellende areal innen sammenslåingen.</article><article class="legalP" id="paragraf-6-ledd-2">Fylkeskommunen trer i stedet for denne kommune når det gjelder forslag om tvungen sammenslåing og fastsettelse av forvaltningsregler.</article><article class="changesToParent">Endret ved <a href="forskrift/2009-12-22-1775">forskrift 22 des 2009 nr. 1775</a>.</article></article><article class="legalArticle" data-lovdata-URL="SF/forskrift/1984-10-24-1879/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Disse regler trer i kraft straks.</article></article></main></body></html>