<!DOCTYPE html><html lang="no"><head><title>Forskrifter om trekking av uregistrerte belgiske, britiske og nederlandske semitrailere i internasjonal trafikk i Norge med norsk trekkvogn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-12-30-8608</dd><dt class="dokid">DokumentID</dt><dd class="dokid">SF/forskrift/1980-12-30-8608</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet, Statens vegvesen</li></ul></dd><dt class="publishedIn">Publisert i</dt><dd class="publishedIn">I 1981 5</dd><dt class="dateInForce">I kraft fra</dt><dd class="dateInForce">1981-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-12-19-2054">forskrift/2019-12-19-2054</a> fra 2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§20">lov/1965-06-18-4/§20</a></li><li><a href="forskrift/1967-03-28-9350/§1">forskrift/1967-03-28-9350/§1</a></li><li><a href="forskrift/1967-03-28-9350/§12">forskrift/1967-03-28-9350/§12</a></li><li><a href="forskrift/1967-03-28-9350/§13">forskrift/1967-03-28-9350/§13</a></li></ul></dd><dt class="titleShort">Korttittel</dt><dd class="titleShort">Forskrift om utenlandske semitrailere</dd><dt class="title">Tittel</dt><dd class="title">Forskrifter om trekking av uregistrerte belgiske, britiske og nederlandske semitrailere i internasjonal trafikk i Norge med norsk trekkvogn.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 30. desember 1980 med hjemmel i Samferdselsdepartementets forskrifter av 28. mars 1967 om bruk av utenlandsk motorvogn i riket m.v. § 13, jfr. <a href="forskrift/1980-12-30-8608/§1">§ 1</a> tredje ledd og § 12. <br /><strong>Endret</strong> ved <a href="forskrift/2003-01-09-22">forskrifter 9 jan 2003 nr. 22</a>, <a href="forskrift/2019-12-19-2054">19 des 2019 nr. 2054</a> (i kraft 1 jan 2020).</dd><dt class="refid">RefID</dt><dd class="refid">forskrift/1980-12-30-8608</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om trekking av uregistrerte belgiske, britiske og nederlandske semitrailere i internasjonal trafikk i Norge med norsk trekkvogn.</a><ul class="tocSubUl"><li><a href="#paragraf-1">§ 1. Forskriftens virkeområde.</a></li><li><a href="#paragraf-2">§ 2. Innhenting av brukstillatelse.</a></li><li><a href="#paragraf-3">§ 3. Vilkår for bruk.</a></li><li><a href="#paragraf-4">§ 4. Kjennemerker.</a></li><li><a href="#paragraf-5">§ 5. Bremser.</a></li><li><a href="#paragraf-6">§ 6. Lysutstyr o.l.</a></li><li><a href="#paragraf-7">§ 7. Dispensasjon.</a></li><li><a href="#paragraf-8">§ 8. Straff.</a></li><li><a href="#paragraf-9">§ 9. Ikrafttreden.</a></li></ul></li></ul></dd></dl></header><main class="documentBody" data-lovdata-URL="SF/forskrift/1980-12-30-8608" id="dokument"><h1>Forskrifter om trekking av uregistrerte belgiske, britiske og nederlandske semitrailere i internasjonal trafikk i Norge med norsk trekkvogn.</h1><article class="legalArticle" data-lovdata-URL="SF/forskrift/1980-12-30-8608/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde.</span></h2><article class="legalP" id="paragraf-1-ledd-1">Disse forskrifter gjelder for semitrailere som oppfyller alle vilkårene (a-c) nedenfor, dvs.:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">er uregistrert og er i belgisk, britisk eller nederlandsk eie,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">ikke er registreringspliktig i sitt hjemland, men er registreringspliktig etter norsk lovgivning,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">brukes midlertidig og gjenutføres fra riket i samsvar med toll og avgiftsmyndighetenes regler og vilkår for internasjonal trafikk,</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">er konstruert for hastighet over 30 km i timen, og</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">har større tillatt totalvekt enn 750 kg (1.650 eng. pund).</article></article></li></ol></article><article class="legalP" id="paragraf-1-ledd-2">Statens vegvesen kan i tvilstilfeller avgjøre om et kjøretøy skal anses som semitrailer etter første ledd. Vegdirektoratet avgjør om annen tilhenger skal likestilles med semitrailer etter disse forskrifter.</article><article class="changesToParent">Endret ved <a href="forskrift/2019-12-19-2054">forskrift 19 des 2019 nr. 2054</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1980-12-30-8608/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhenting av brukstillatelse.</span></h2><article class="legalP" id="paragraf-2-ledd-1">Dersom dimensjoner, vekter eller andre forhold ved semitrailer eller ved kjøretøyets last krever brukstillatelse etter kjøretøyforskriftene § 137, må denne innhentes på vanlig måte før trekking påbegynnes.</article></article><article class="legalArticle" data-lovdata-URL="SF/forskrift/1980-12-30-8608/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk.</span></h2><article class="legalP" id="paragraf-3-ledd-1">Semitrailer ifølge <a href="forskrift/1980-12-30-8608/§1">§ 1</a> tillates trukket av norsk trekkvogn uten at den er godkjent av regionvegkontoret på forhånd. Det forutsettes at semitraileren tilfredsstiller kravene til bremser og lysutstyr i §§ 5-6. Semitrailer skal for øvrig være i trafikksikker stand og være driftssikker. Den skal være sikret tilstrekkelig veggrep, om nødvendig ved bruk av pigger, kjettinger e.l. når føreforhold tilsier dette etter kjøretøyforskriftene § 136 nr. 4. Dens last skal være plassert, sikret og merket i samsvar med kjøretøyforskriftene §§ 141-42.</article><article class="changesToParent">Endret ved <a href="forskrift/2003-01-09-22">forskrift 9 jan 2003 nr. 22</a> (i kraft 1 jan 2003).</article></article><article class="legalArticle" data-lovdata-URL="SF/forskrift/1980-12-30-8608/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kjennemerker.</span></h2><article class="legalP" id="paragraf-4-ledd-1">Under forflytning skal norsk registreringspliktig trekkvogns bakre kjennemerke eller duplikat av dette, midlertidig festes forsvarlig i rimelig høyde over vegbanen bak på semitraileren. Kjennemerket skal festes i tilnærmet vertikal stilling og tilnærmet vinkelrett på kjøretøyets lengdeakse. Kjennemerket skal være lett leselig og det skal ikke tildekke noe av semitrailerens lysutstyr.</article></article><article class="legalArticle" data-lovdata-URL="SF/forskrift/1980-12-30-8608/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bremser.</span></h2><article class="legalP" id="paragraf-5-ledd-1">Semitrailer skal ha driftsbremseanlegg som skal kunne tre i funksjon ved engangs betjening av trekkvognens driftsbremseanlegg (gjennomgående type). Bremseanlegget skal virke på hjul anbrakt symmetrisk på hver side av kjøretøyets lengdeakse og skal virke på minst halvparten av antall hjul. Har semitrailer ikke automatisk lasteavhengig eller manuell bremsekraftregulator, skal det kobles inn en manuell bremsekraftregulator i styreledningen mellom trekkvogn og semitrailer. Trekkvognens fører plikter å påse at ventilen reguleres etter den belastning semitraileren har.</article><article class="legalP" id="paragraf-5-ledd-2">Bremsene på semitrailer skal kunne hindre at den kommer i bevegelse når den er frakoplet trekkvogn.</article><article class="legalP" id="paragraf-5-ledd-3">Semitrailerens bremseanlegg skal tre i funksjon automatisk dersom semitrailer skilles fra trekkvogn under kjøring.</article><article class="legalP" id="paragraf-5-ledd-4">Vogntogets bremseanlegg skal være i stand til å kontrollere og stanse både trekkvogn og semitrailer på en effektiv, sikker og hurtig måte uansett vogntogets hastighet eller belastningstilstand. Bremsing skal kunne iverksettes ved to anordninger konstruert slik at i tilfelle den ene svikter, skal den andre være i stand til å stanse vogntoget på en rimelig bremselengde. Begge anordninger skal kunne utøve bremsevirkning på hjul som er symmetrisk anbrakt på hver side av vogntogets lengdeakse.</article></article><article class="legalArticle" data-lovdata-URL="SF/forskrift/1980-12-30-8608/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lysutstyr o.l.</span></h2><article class="legalP" id="paragraf-6-ledd-1">Under bruk skal semitrailer bak være utstyrt med:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">et like antall røde baklys som er i funksjon samtidig med hvert av de følgende: trekkvognens parkerings-, nær- eller fjernlys,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">minst to røde trekantede refleksanordninger anbrakt symmetrisk på hver side av semitraileren,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">to røde stoppsignallys med vesentlig høyere lysstyrke enn baklysene og som lyser når trekkvognens hovedbremser brukes, og</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">minst et retningssignallys på hver side.</article></article></li></ol></article><article class="legalP" id="paragraf-6-ledd-2">Foran på semitrailer skal det være anbrakt:<ol class="defaultList" type="a"><li data-name="e." value="5"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">to hvite refleksanordninger som ikke har trekantet form, samt</article></article></li><li data-name="f." value="6"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">to hvite markeringslys plassert så nær semitrailers ytterste kant som mulig.</article></article></li></ol></article><article class="legalP" id="paragraf-6-ledd-3">Lys som har samme funksjon og lyser i samme retning, skal ha samme farge. Lys og refleksanordninger i like antall skal plasseres symmetrisk i forhold til kjøretøyets midlere lengdeakse og i samme høyde. Lysintensiteten fra lysene i hvert par skal i det vesentlige være den samme.</article></article><article class="legalArticle" data-lovdata-URL="SF/forskrift/1980-12-30-8608/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon.</span></h2><article class="legalP" id="paragraf-7-ledd-1">På områder stengt for alminnelig ferdsel, kan regionvegkontoret i spesielle tilfeller dispensere fra kravene i §§ 6-4 når transporten likevel kan foregå på en betryggende måte.</article><article class="changesToParent">Endret ved <a href="forskrift/2003-01-09-22">forskrift 9 jan 2003 nr. 22</a> (i kraft 1 jan 2003).</article></article><article class="legalArticle" data-lovdata-URL="SF/forskrift/1980-12-30-8608/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff.</span></h2><article class="legalP" id="paragraf-8-ledd-1">Overtredelse av disse forskrifter kan straffes etter <a href="lov/1965-06-18-4/§31">vegtrafikkloven § 31</a>.</article></article><article class="legalArticle" data-lovdata-URL="SF/forskrift/1980-12-30-8608/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden.</span></h2><article class="legalP" id="paragraf-9-ledd-1">Disse forskrifter trer i kraft 1. januar 1981.</article></article></main></body></html>