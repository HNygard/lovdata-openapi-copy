<!DOCTYPE html><html lang="no"><head><title>Forskrift om tilskudd til frivillig rusmiddelforebyggende og spillavhengighetsforebyggende innsats</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-01-16-29</dd><dt class="dokid">DokumentID</dt><dd class="dokid">SF/forskrift/2019-01-16-29</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="dateInForce">I kraft fra</dt><dd class="dateInForce">2019-02-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-10-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-08-24-1481">forskrift/2022-08-24-1481</a> fra 2022-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-01-21 14:30</dd><dt class="title">Tittel</dt><dd class="title">Forskrift om tilskudd til frivillig rusmiddelforebyggende og spillavhengighetsforebyggende innsats</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. januar 2019 med hjemmel i Stortingets årlige budsjettvedtak, kap. 714 post 70. <br /> <strong>Endret</strong> ved forskrift <a href="forskrift/2022-08-24-1481">24 august 2022 nr. 1481</a> (i kraft 1 okt 2022).</dd><dt class="refid">RefID</dt><dd class="refid">forskrift/2019-01-16-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til frivillig rusmiddelforebyggende og spillavhengighetsforebyggende innsats</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Hvem og hva det kan gis tilskudd til</a></li><li><a href="#paragraf-4">§ 4. Krav til en søknad om tilskudd</a></li><li><a href="#paragraf-5">§ 5. Vurdering av søknadene</a></li><li><a href="#paragraf-6">§ 6. Saksbehandling og klage</a></li><li><a href="#paragraf-7">§ 7. Utbetaling av tilskudd</a></li><li><a href="#paragraf-8">§ 8. Tilskuddsmottakers oppfølging og rapportering</a></li><li><a href="#paragraf-9">§ 9. Adgangen til å kontrollere at betingelsene og vilkårene for tilskudd er oppfylt</a></li><li><a href="#paragraf-10">§ 10. Stans i utbetaling av tilskudd og krav om tilbakebetaling</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-01-16-29" id="dokument"><h1>Forskrift om tilskudd til frivillig rusmiddelforebyggende og spillavhengighetsforebyggende innsats</h1><article class="legalArticle" data-lovdata-URL="SF/forskrift/2019-01-16-29/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddsordningen skal gjennom støtte til forebyggende tiltak og rusmiddelpolitisk påvirkningsarbeid bygge opp under frivillig sektors rusmiddel- og spillavhengighetsforebyggende innsats. Det gis støtte til tiltak som retter seg mot befolkningen generelt, barn og unge og utsatte grupper.</article></article><article class="legalArticle" data-lovdata-URL="SF/forskrift/2019-01-16-29/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften menes med<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>rusmiddelforebyggende innsats:</i> Arbeid for å forebygge negative konsekvenser av og redusere bruken av lovlige og ulovlige rusmidler. Behandling, rehabilitering, ettervern og skadereduksjon omfattes ikke.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>forebyggende tiltak:</i> Tiltak som skal være med på å forhindre at alvorlige problemer, skade eller sykdom oppstår, herunder <ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-2-ledd-1-punkt-1-ledd-1">primærforebyggende tiltak som retter seg mot befolkningen generelt eller barn og unge generelt og</article></article></li><li data-name="2." value="2"><article class="listArticle" id="paragraf-2-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-2-ledd-1-punkt-2-ledd-1">sekundærforebyggende tiltak som retter seg mot utsatte grupper, det vil si grupper i befolkningen som er spesielt sårbare for å utvikle et problematisk forhold til rusmidler og spill.</article></article></li></ol></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>rusmiddelpolitisk påvirkningsarbeid:</i> Innsats rettet mot å støtte, påvirke eller endre rusmiddelpolitikken, med et helsefremmende perspektiv.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>spillavhengighet:</i> Et problematisk forhold til spill, som kjennetegnes ved tap av kontroll med forbruket og vansker med å slutte.</article></article></li></ol></article></article><article class="legalArticle" data-lovdata-URL="SF/forskrift/2019-01-16-29/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem og hva det kan gis tilskudd til</span></h2><article class="legalP" id="paragraf-3-ledd-1">Det gis tilskudd til frivillige organisasjoner. Søker må være registrert i Frivillighetsregisteret fra søknadstidspunktet.</article><article class="legalP" id="paragraf-3-ledd-2">Det gis tilskudd til forebyggende tiltak og til rusmiddelpolitisk påvirkningsarbeid. Det gis ikke tilskudd til organisasjoners ordinære drift.</article></article><article class="legalArticle" data-lovdata-URL="SF/forskrift/2019-01-16-29/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til en søknad om tilskudd</span></h2><article class="legalP" id="paragraf-4-ledd-1">En søknad om tilskudd skal sendes Helsedirektoratet på fastsatt skjema. Søknaden skal sendes innen fristen som fremgår i utlysingen av tilskuddsordningen.</article><article class="legalP" id="paragraf-4-ledd-2">Søknaden skal<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">angi søkers kontaktinformasjon</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">beskrive tiltak det søkes om tilskudd til, med mål og fremdriftsplan</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">angi søknadsbeløp</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">inneholde et budsjett for tiltaksperioden</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">angi tilskudd søker har fått innvilget eller har søkt om fra andre instanser</article></article></li><li data-name="f." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">angi egenfinansiering av tiltaket</article></article></li><li data-name="g." value="7"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">beskrive søkerens organisasjonsform med fullstendig organisasjonsoversikt som viser moder-, søster- og datterorganisasjoner</article></article></li><li data-name="h." value="8"><article class="listArticle" id="paragraf-4-ledd-2-punkt-8"><article class="legalP" id="paragraf-4-ledd-2-punkt-8-ledd-1">angi eventuelt samarbeid med andre aktører om gjennomføringen av tiltaket</article></article></li><li data-name="i." value="9"><article class="listArticle" id="paragraf-4-ledd-2-punkt-9"><article class="legalP" id="paragraf-4-ledd-2-punkt-9-ledd-1">oppgi planlagte interne og eksterne kontrolltiltak for å sikre korrekt rapportering og måloppnåelse</article></article></li><li data-name="j." value="10"><article class="listArticle" id="paragraf-4-ledd-2-punkt-10"><article class="legalP" id="paragraf-4-ledd-2-punkt-10-ledd-1">dersom søkeren fikk tilskudd tidligere år, dokumentere at rapportering er foretatt i tråd med kravene i <a href="forskrift/2019-01-16-29/§8">§ 8</a>.</article></article></li></ol></article><article class="changesToParent">Endret ved forskrift <a href="forskrift/2022-08-24-1481">24 august 2022 nr. 1481</a> (i kraft 1 okt 2022).</article></article><article class="legalArticle" data-lovdata-URL="SF/forskrift/2019-01-16-29/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vurdering av søknadene</span></h2><article class="legalP" id="paragraf-5-ledd-1">Tilskuddsordningen forvaltes av Helsedirektoratet.</article><article class="legalP" id="paragraf-5-ledd-2">Tilskuddene tildeles etter en skjønnsmessig vurdering av søknadene. Tilskudd kan innvilges for inntil et år av gangen. I vurderingen skal det særlig legges vekt på<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">forventet måloppnåelse for tiltaket vurdert opp mot tilskuddsordningens formål</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">faglig kompetanse og erfaring hos søker</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">frivillig innsats, for eksempel i form av anslag for timer</article></article></li><li data-name="d." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">forventet omfang og nedslagsfelt</article></article></li><li data-name="e." value="5"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">tiltakets antatte gjennomførbarhet</article></article></li><li data-name="f." value="6"><article class="listArticle" id="paragraf-5-ledd-2-punkt-6"><article class="legalP" id="paragraf-5-ledd-2-punkt-6-ledd-1">antatt grad av helsefremming og forebygging ved tiltaket</article></article></li><li data-name="g." value="7"><article class="listArticle" id="paragraf-5-ledd-2-punkt-7"><article class="legalP" id="paragraf-5-ledd-2-punkt-7-ledd-1">søknadens budsjett og faglige kvalitet</article></article></li><li data-name="h." value="8"><article class="listArticle" id="paragraf-5-ledd-2-punkt-8"><article class="legalP" id="paragraf-5-ledd-2-punkt-8-ledd-1">planer om samarbeid med andre aktører</article></article></li><li data-name="i." value="9"><article class="listArticle" id="paragraf-5-ledd-2-punkt-9"><article class="legalP" id="paragraf-5-ledd-2-punkt-9-ledd-1">planer for videreføring og overføringsverdi.</article></article></li></ol></article></article><article class="legalArticle" data-lovdata-URL="SF/forskrift/2019-01-16-29/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Saksbehandling og klage</span></h2><article class="legalP" id="paragraf-6-ledd-1">Søknader som kommer inn etter søknadsfristen kan avvises. For øvrig gjelder forvaltningsloven.</article></article><article class="legalArticle" data-lovdata-URL="SF/forskrift/2019-01-16-29/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskudd</span></h2><article class="legalP" id="paragraf-7-ledd-1">Tilskuddsmottakeren skal uten unødig opphold varsle Helsedirektoratet om endringer i adresse, bankkontonummer eller organisasjonsnummer etter at tilskudd er innvilget.</article><article class="legalP" id="paragraf-7-ledd-2">Tilskuddet kan utbetales som enkeltbeløp eller i terminer.</article><article class="legalP" id="paragraf-7-ledd-3">Fikk tilskuddsmottakeren tilskudd også foregående år, kan det nye tilskuddet avkortes med ubenyttede midler fra året før.</article></article><article class="legalArticle" data-lovdata-URL="SF/forskrift/2019-01-16-29/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilskuddsmottakers oppfølging og rapportering</span></h2><article class="legalP" id="paragraf-8-ledd-1">Tilskuddsmottaker skal innen 1. april året etter det året tilskuddet gjelder for, rapportere til Helsedirektoratet elektronisk på fastsatt skjema. Rapporteringen skal inneholde<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">rapport med informasjon om måloppnåelse ut fra <ol class="defaultList" type="1"><li data-name="1." value="1"><article class="listArticle" id="paragraf-8-ledd-1-punkt-1-ledd-1-punkt-1"><article class="legalP" id="paragraf-8-ledd-1-punkt-1-ledd-1-punkt-1-ledd-1">resultater/effekt av innsatsen sett opp mot ordningens formål</article></article></li><li data-name="2." value="2"><article class="listArticle" id="paragraf-8-ledd-1-punkt-1-ledd-1-punkt-2"><article class="legalP" id="paragraf-8-ledd-1-punkt-1-ledd-1-punkt-2-ledd-1">omfang og nedslagsfelt</article></article></li><li data-name="3." value="3"><article class="listArticle" id="paragraf-8-ledd-1-punkt-1-ledd-1-punkt-3"><article class="legalP" id="paragraf-8-ledd-1-punkt-1-ledd-1-punkt-3-ledd-1">samarbeid med andre aktører</article></article></li><li data-name="4." value="4"><article class="listArticle" id="paragraf-8-ledd-1-punkt-1-ledd-1-punkt-4"><article class="legalP" id="paragraf-8-ledd-1-punkt-1-ledd-1-punkt-4-ledd-1">antall personer som har deltatt i eller er omfattet gjennom innsatsen</article></article></li><li data-name="5." value="5"><article class="listArticle" id="paragraf-8-ledd-1-punkt-1-ledd-1-punkt-5"><article class="legalP" id="paragraf-8-ledd-1-punkt-1-ledd-1-punkt-5-ledd-1">innsats i form av medgåtte timer, herunder timer frivillig innsats</article></article></li></ol></article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">regnskap som er oppstilt og sammenlignet med budsjett</article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">revisorattestasjon og revisorkontroll dersom spesifisert i tilskuddsvedtaket.</article></article></li></ol></article><article class="legalP" id="paragraf-8-ledd-2">Foreligger det ikke nøyaktige opplysninger om måloppnåelsen under bokstav a, er omtrentlige anslag tilstrekkelig.</article><article class="changesToParent">Endret ved forskrift <a href="forskrift/2022-08-24-1481">24 august 2022 nr. 1481</a> (i kraft 1 okt 2022).</article></article><article class="legalArticle" data-lovdata-URL="SF/forskrift/2019-01-16-29/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Adgangen til å kontrollere at betingelsene og vilkårene for tilskudd er oppfylt</span></h2><article class="legalP" id="paragraf-9-ledd-1">Helsedirektoratet kan kontrollere at betingelsene for tilskuddet og vilkårene i tilskuddsvedtaket er oppfylt, og kan kreve at tilskuddsmottaker fremlegger de opplysningene og den dokumentasjonen som er nødvendig for kontrollen.</article></article><article class="legalArticle" data-lovdata-URL="SF/forskrift/2019-01-16-29/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stans i utbetaling av tilskudd og krav om tilbakebetaling</span></h2><article class="legalP" id="paragraf-10-ledd-1">Helsedirektoratet kan stanse utbetalingen av tilskudd eller kreve at tilskuddsmottaker tilbakebetaler hele eller deler av utbetalt tilskudd dersom<ol class="defaultList" type="a"><li data-name="a." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">tildelingen har bygget på uriktige, misvisende eller mangelfulle opplysninger fra søker</article></article></li><li data-name="b." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">tilskuddet ikke er brukt i samsvar med kravene i forskriften og tilskuddsvedtaket</article></article></li><li data-name="c." value="3"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">tilskuddsmottaker ikke har oppfylt øvrige krav i forskriften eller tilskuddsvedtaket.</article></article></li></ol></article></article><article class="legalArticle" data-lovdata-URL="SF/forskrift/2019-01-16-29/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. februar 2019.</article></article></main></body></html>