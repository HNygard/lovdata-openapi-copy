<!DOCTYPE html><html lang="no"><head><title>Forskrift om Miljøvedtaksregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-14-643</dd><dt class="dokid">DokumentID</dt><dd class="dokid">SF/forskrift/2013-06-14-643</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for naturforvaltning</li></ul></dd><dt class="publishedIn">Publisert i</dt><dd class="publishedIn">I 2013 hefte 8</dd><dt class="dateInForce">I kraft fra</dt><dd class="dateInForce">2014-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-10-04</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-10-04-1182">forskrift/2013-10-04-1182</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-100/§68">lov/2009-06-19-100/§68</a></li></ul></dd><dt class="dateOfPublication">Kunngjort</dt><dd class="dateOfPublication">2013-06-18 14:45</dd><dt class="titleShort">Korttittel</dt><dd class="titleShort">Forskrift om Miljøvedtaksregisteret</dd><dt class="title">Tittel</dt><dd class="title">Forskrift om Miljøvedtaksregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 14. juni 2013 med hjemmel i <a href="lov/2009-06-19-100">lov 19. juni 2009 nr. 100</a> om forvaltning av naturens mangfold (naturmangfoldloven) <a href="lov/2009-06-19-100/§68">§ 68</a>. Fremmet av Miljøverndepartementet. <br /><strong>Endret</strong> ved <a href="forskrift/2013-10-04-1182">forskrift 4 okt 2013 nr. 1182</a>.</dd><dt class="refid">RefID</dt><dd class="refid">forskrift/2013-06-14-643</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Miljøvedtaksregisteret</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Tilgjengelighet og kostnadsfri bruk</a></li><li><a href="#paragraf-3">§ 3. Forskrifter og enkeltvedtak som skal registreres, av hvem og når</a></li><li><a href="#paragraf-4">§ 4. Hva som skal registreres</a></li><li><a href="#paragraf-5">§ 5. Forholdet til annen lovgivning</a></li><li><a href="#paragraf-6">§ 6. Registerets anvendelse for Svalbard og Jan Mayen</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-06-14-643" id="dokument"><h1>Forskrift om Miljøvedtaksregisteret</h1><article class="legalArticle" data-lovdata-URL="SF/forskrift/2013-06-14-643/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften oppretter og regulerer Miljøvedtaksregisteret, som driftes av Miljødirektoratet.</article></article><article class="legalArticle" data-lovdata-URL="SF/forskrift/2013-06-14-643/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilgjengelighet og kostnadsfri bruk</span></h2><article class="legalP" id="paragraf-2-ledd-1">Opplysningene og dokumentene i registeret skal være tilgjengelige for alle og bruk av registeret skal være kostnadsfri.</article><article class="legalP" id="paragraf-2-ledd-2">Opplysningene og dokumentene i registeret kan brukes til alle formål hvis ikke annen lovgivning eller tredjepersons rettigheter er til hinder for det.</article></article><article class="legalArticle" data-lovdata-URL="SF/forskrift/2013-06-14-643/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forskrifter og enkeltvedtak som skal registreres, av hvem og når</span></h2><article class="legalP" id="paragraf-3-ledd-1">Miljødirektoratet registrerer følgende forskrifter i registeret:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">forskrifter fastsatt med hjemmel i <a href="lov/2009-06-19-100/§23">naturmangfoldloven § 23</a> og <a href="lov/2009-06-19-100/§24">§ 24</a>, <a href="lov/2009-06-19-100/§28">§ 28</a> til <a href="lov/2009-06-19-100/§31">§ 31</a>, <a href="lov/2009-06-19-100/§34">§ 34</a> til <a href="lov/2009-06-19-100/§39">§ 39</a>, <a href="lov/2009-06-19-100/§40">§ 40</a>, <a href="lov/2009-06-19-100/§45">§ 45</a> første og annet ledd, <a href="lov/2009-06-19-100/§52">§ 52</a> og <a href="lov/2009-06-19-100/§58">§ 58</a> til <a href="lov/2009-06-19-100/§61">§ 61</a></article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">forskrifter fastsatt med hjemmel i <a href="lov/1970-06-19-63">lov 19. juni 1970 nr. 63</a> om naturvern, jf. <a href="lov/2009-06-19-100/§77">naturmangfoldloven § 77</a></article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><a href="forskrift/2005-03-18-242">forskrift 18. mars 2005 nr. 242</a> om forvaltning av rovvilt.</article></article></li></ol></article><article class="legalP" id="paragraf-3-ledd-2">Følgende enkeltvedtak skal registreres i registeret:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">enkeltvedtak fastsatt med hjemmel i forskriftene i første ledd</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">enkeltvedtak fastsatt med hjemmel i <a href="lov/2009-06-19-100/§48">naturmangfoldloven § 48</a></article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">enkeltvedtak som berører en forekomst av en utvalgt naturtype, jf. <a href="lov/2009-06-19-100/§53">naturmangfoldloven § 53</a>.</article></article></li></ol></article><article class="legalP" id="paragraf-3-ledd-3">Ballastvannforskriften skal ikke registreres i registeret. Det samme gjelder enkeltvedtak som er fastsatt med hjemmel i ballastvannforskriften.</article><article class="legalP" id="paragraf-3-ledd-4">Den forvaltningsmyndighet som fastsetter enkeltvedtaket eller fremmer resolusjonen om enkeltvedtak Kongen fastsetter, skal registrere enkeltvedtakene ved bruk av registerets registreringsløsning.</article><article class="legalP" id="paragraf-3-ledd-5">Et enkeltvedtak skal registreres senest tre virkedager etter at parten er underrettet om vedtaket, jf. <a href="lov/1967-02-10/§27">forvaltningsloven § 27</a>.</article><article class="changesToParent">Endret ved <a href="forskrift/2013-10-04-1182">forskrift 4 okt 2013 nr. 1182</a>.</article></article><article class="legalArticle" data-lovdata-URL="SF/forskrift/2013-06-14-643/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva som skal registreres</span></h2><article class="legalP" id="paragraf-4-ledd-1">Forskrifter og dokumenter som inneholder enkeltvedtak skal legges inn i registeret i fulltekst. Unntak gjelder for dokumenter som inneholder opplysninger som kan unntas fra offentlighet etter offentleglova eller opplysninger som nevnt i <a href="forskrift/2008-10-17-1119/§7">offentlegforskrifta § 7</a> annet ledd.</article><article class="legalP" id="paragraf-4-ledd-2">Enkeltvedtak skal registreres med tittel på sak og dokument, type tiltak, lov eller forskriftshjemmel for vedtaket, vedtaksdato, hvilke kommuner vedtaket gjelder i og om vedtaket er offentlig eller helt eller delvis unntatt offentlighet.</article><article class="legalP" id="paragraf-4-ledd-3">Enkeltvedtak skal stedfestes til administrativt område, berørt forekomst eller representasjonspunkt.</article></article><article class="legalArticle" data-lovdata-URL="SF/forskrift/2013-06-14-643/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til annen lovgivning</span></h2><article class="legalP" id="paragraf-5-ledd-1">Registrering i Miljøvedtaksregisteret erstatter ikke offentlige myndigheters plikt til å kunngjøre og varsle etter forvaltningsloven, naturmangfoldloven og andre lover.</article></article><article class="legalArticle" data-lovdata-URL="SF/forskrift/2013-06-14-643/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Registerets anvendelse for Svalbard og Jan Mayen</span></h2><article class="legalP" id="paragraf-6-ledd-1"><a href="lov/2009-06-19-100/§68">Naturmangfoldloven § 68</a> gjelder for Svalbard og Jan Mayen for så vidt gjelder forskrifter fastsatt med hjemmel i <a href="lov/2009-06-19-100/§58">§ 58</a> til <a href="lov/2009-06-19-100/§61">§ 61</a> og enkeltvedtak fastsatt med hjemmel i slike forskrifter.</article></article><article class="legalArticle" data-lovdata-URL="SF/forskrift/2013-06-14-643/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. april 2014.</article><article class="legalP" id="paragraf-7-ledd-2">Forskriften gjelder bare for enkeltvedtak fastsatt etter ikrafttredelsen.</article></article></main></body></html>