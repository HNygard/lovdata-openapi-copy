<!DOCTYPE html><html lang="no"><head><title>Forskrift om utforming og innmontering av sorteringsrist i fisket etter kolmule og øyepål med småmasket trål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-04-30-471</dd><dt class="dokid">DokumentID</dt><dd class="dokid">SF/forskrift/2009-04-30-471</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="publishedIn">Publisert i</dt><dd class="publishedIn">I 2009 hefte 5</dd><dt class="dateInForce">I kraft fra</dt><dd class="dateInForce">2009-04-30</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-10-28-1968">forskrift/2022-10-28-1968</a> fra 2022-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§16">lov/2008-06-06-37/§16</a></li><li><a href="forskrift/2004-12-22-1878/§98">forskrift/2004-12-22-1878/§98</a></li><li><a href="lov/1976-12-17-91/§4">lov/1976-12-17-91/§4</a></li><li><a href="forskrift/1977-05-13-2/§14">forskrift/1977-05-13-2/§14</a></li></ul></dd><dt class="dateOfPublication">Kunngjort</dt><dd class="dateOfPublication">2009-05-05 14:10</dd><dt class="titleShort">Korttittel</dt><dd class="titleShort">Forskrift om sorteringsrist i øyepål- og kolmulefisket</dd><dt class="title">Tittel</dt><dd class="title">Forskrift om utforming og innmontering av sorteringsrist i fisket etter kolmule og øyepål med småmasket trål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 30. april 2009 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§16">§ 16</a>, <a href="forskrift/2004-12-22-1878">forskrift 22. desember 2004 nr. 1878</a> om utøvelse av fisket i sjøen <a href="forskrift/2004-12-22-1878/§98">§ 98</a>, <a href="lov/1976-12-17-91">lov 17. desember 1976 nr. 91</a> om Norges økonomiske sone <a href="lov/1976-12-17-91/§4">§ 4</a> og <a href="forskrift/1977-05-13-2">forskrift 13. mai 1977 nr. 2</a> om utlendingers fiske og fangst mv. i Norges økonomiske sone og landinger til norsk havn § 14. <br /><strong>Endret</strong> ved <a href="forskrift/2010-04-07-515">forskrifter 7 april 2010 nr. 515</a>, <a href="forskrift/2013-01-31-124">31 jan 2013 nr. 124</a>, <a href="forskrift/2014-03-28-353">28 mars 2014 nr. 353</a>, <a href="forskrift/2015-02-06-109">6 feb 2015 nr. 109</a>, <a href="forskrift/2015-04-17-385">17 april 2015 nr. 385</a>, <a href="forskrift/2016-03-30-332">30 mars 2016 nr. 332</a>, <a href="forskrift/2016-12-22-1864">22 des 2016 nr. 1864</a>, <a href="forskrift/2017-05-19-632">19 mai 2017 nr. 632</a>, <a href="forskrift/2017-10-26-1687">26 okt 2017 nr. 1687</a>, <a href="forskrift/2022-10-28-1968">28 okt 2022 nr. 1968</a> (i kraft 1 nov 2022).</dd><dt class="refid">RefID</dt><dd class="refid">forskrift/2009-04-30-471</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utforming og innmontering av sorteringsrist i fisket etter kolmule og øyepål med småmasket trål</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Påbud om bruk av sorteringsrist</a></li><li><a href="#paragraf-3">§ 3. Unntak</a></li><li><a href="#paragraf-4">§ 4. Spileavstand</a></li><li><a href="#paragraf-5">§ 5. Montering</a></li><li><a href="#paragraf-6">§ 6. Fiskeutslipp</a></li><li><a href="#paragraf-7">§ 7. Ledetunnel</a></li><li><a href="#paragraf-8">§ 8. Spesifikasjoner</a></li><li><a href="#paragraf-9">§ 9. Overtredelsesgebyr</a></li><li><a href="#paragraf-10">§ 10. Straff</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-04-30-471" id="dokument"><h1>Forskrift om utforming og innmontering av sorteringsrist i fisket etter kolmule og øyepål med småmasket trål</h1><article class="legalArticle" data-lovdata-URL="SF/forskrift/2009-04-30-471/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for norske og utenlandske fartøy som fisker etter kolmule og øyepål i farvann under norsk fiskerijurisdiksjon.</article><article class="changesToParent">Tilføyd ved <a href="forskrift/2015-02-06-109">forskrift 6 feb 2015 nr. 109</a>.</article></article><article class="legalArticle" data-lovdata-URL="SF/forskrift/2009-04-30-471/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Påbud om bruk av sorteringsrist</span></h2><article class="legalP" id="paragraf-2-ledd-1">I fisket etter kolmule og øyepål skal det benyttes sorteringsrist.</article><article class="legalP" id="paragraf-2-ledd-2">Sorteringsristen skal oppfylle vilkårene i <a href="forskrift/2009-04-30-471/§4">§ 4</a> – § 8.</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010), <a href="forskrift/2015-02-06-109">6 feb 2015 nr. 109</a> (tidligere § 1).</article></article><article class="legalArticle" data-lovdata-URL="SF/forskrift/2009-04-30-471/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Fartøy som er egnet, bemannet og utstyrt for produksjon av fisk til konsum, er unntatt fra påbudet i <a href="forskrift/2009-04-30-471/§2">§ 2</a> under forutsetning av at konsumfisken tas vare på og at den landes og omsettes til konsum.</article><article class="legalP" id="paragraf-3-ledd-2">Fiskeridirektoratet kan kreve kontroll av at fartøy oppfyller vilkårene nevnt i første ledd.</article><article class="legalP" id="paragraf-3-ledd-3">Ved landing av fangst i utlandet skal det for norske fartøy som nevnt i første ledd sendes melding om dette senest 24 timer før ankomst leveringssted. Meldingen skal sendes per e-post til <a data-link-type="external" href="mailto:fmc@fiskeridir.no">fmc@fiskeridir.no</a> E-postens emnefelt skal være «Industririst». Innholdet i e-posten skal angis med elementene: Radiokallesignal (RC), tidspunkt for landing i UTC (TI), havn (PO) og landingsanlegg (LS).</article><article class="changesToParent">Tilføyd ved <a href="forskrift/2010-04-07-515">forskrift 7 april 2010 nr. 515</a> (i kraft 1 mai 2010), endret ved <a href="forskrift/2013-01-31-124">forskrifter 31 jan 2013 nr. 124</a>, <a href="forskrift/2014-03-28-353">28 mars 2014 nr. 353</a>, <a href="forskrift/2015-02-06-109">6 feb 2015 nr. 109</a> (tidligere § 2), <a href="forskrift/2022-10-28-1968">28 okt 2022 nr. 1968</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2009-04-30-471/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Spileavstand</span></h2><article class="legalP" id="paragraf-4-ledd-1">Sorteringsristens spileavstand skal ikke overstige 40 mm.</article><article class="legalP" id="paragraf-4-ledd-2">Uten hinder av første ledd kan det ved fiske etter kolmule i Norges økonomiske sone nord for 62° N benyttes sorteringsrist med største spileavstand på 55 mm.</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010, tidligere § 2), <a href="forskrift/2015-02-06-109">6 feb 2015 nr. 109</a> (tidligere § 3), <a href="forskrift/2015-04-17-385">17 april 2015 nr. 385</a>, <a href="forskrift/2016-03-30-332">30 mars 2016 nr. 332</a>, <a href="forskrift/2016-12-22-1864">22 des 2016 nr. 1864</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2009-04-30-471/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Montering</span></h2><article class="legalP" id="paragraf-5-ledd-1">Sorteringsristen(e) skal monteres tverrveien i trålen på en slik måte at tre av sidene av risten(e) er festet til trålen. Det vil si at overpanelet og sidepaneler er sydd fast i rammeverket på risten(e). Underkant av risten(e) skal festes til en ledetunnel/ledepanel for utsortering av fisk. Sorteringsristen(e) monteres i forkant av fiskeposen eller i fiskeposens forlengelse.</article><article class="legalP" id="paragraf-5-ledd-2">Helningsvinkelen på sorteringsristen skal ikke overstige 50°.</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010, tidligere § 3), <a href="forskrift/2015-02-06-109">6 feb 2015 nr. 109</a> (tidligere § 4).</article></article><article class="legalArticle" data-lovdata-URL="SF/forskrift/2009-04-30-471/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fiskeutslipp</span></h2><article class="legalP" id="paragraf-6-ledd-1">I trålens underpanel skal det være et rektangulært fiskeutslipp for å lede bort utsortert fisk.</article><article class="legalP" id="paragraf-6-ledd-2">Fiskeutslippets åpning skal være i bakkant av sorteringsristens nedre del. Fiskeutslippets bredde skal være lik sorteringsristens bredde, og starte en meter bak ristens nedre og bakre kant. Fiskeutslippets forkant skjæres maskerett tvers over underpanelet. Sidene i fiskeutslippet skjæres maskerett bakover ca. 60 cm langs underleis på begge sider og deretter maskerett tvers over underpanelet (slik at fiskeutslippet får en rektangulær form).</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010, tidligere § 4), <a href="forskrift/2015-02-06-109">6 feb 2015 nr. 109</a> (tidligere § 5).</article></article><article class="legalArticle" data-lovdata-URL="SF/forskrift/2009-04-30-471/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ledetunnel</span></h2><article class="legalP" id="paragraf-7-ledd-1">Det skal benyttes ledetunnel fra ristens nedre del og bakover til bakkant av fiskeutslippet.</article><article class="legalP" id="paragraf-7-ledd-2">Ledetunnelen skal være sydd fast i nedre og bakre kant av sorteringsrist, bakover langs leisene og langs fiskeutslippets bakre kant.</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010, tidligere § 5), <a href="forskrift/2015-02-06-109">6 feb 2015 nr. 109</a> (tidligere § 6), <a href="forskrift/2017-05-19-632">19 mai 2017 nr. 632</a>.</article></article><article class="legalArticle" data-lovdata-URL="SF/forskrift/2009-04-30-471/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Spesifikasjoner</span></h2><article class="legalP" id="paragraf-8-ledd-1">Det kan benyttes to typer sorteringsrister:<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">«Flexipanel», som er bygd opp av plastrør og bundet sammen av spektra tau</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Rister av stål eller plast.</article></article></li></ul></article><article class="legalP" id="paragraf-8-ledd-2">Største tillatte dimensjoner (lengde x bredde) på «Flexipanel» er 360 cm x 180 cm.</article><article class="legalP" id="paragraf-8-ledd-3">Ved bruk av rister av stål eller plast skal ristenes totale lengde ikke overstige 360 cm. Ristenes lengde kan fordeles på opp til seks like lange rister. En rist av stål eller plast skal ha en bredde på maksimum 180 cm og minimum 130 cm.</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010, tidligere § 6), <a href="forskrift/2015-02-06-109">6 feb 2015 nr. 109</a> (tidligere § 7), <a href="forskrift/2017-05-19-632">19 mai 2017 nr. 632</a>.</article></article><article class="legalArticle" data-lovdata-URL="SF/forskrift/2009-04-30-471/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overtredelsesgebyr</span></h2><article class="legalP" id="paragraf-9-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til <a href="lov/2008-06-06-37/§59">havressurslova § 59</a> og <a href="forskrift/2011-12-20-1437">forskrift 20. desember 2011 nr. 1437</a> om bruk av tvangsmulkt og overtredelsesgebyr ved brudd på havressurslova og deltakerloven.</article><article class="changesToParent">Tilføyd ved <a href="forskrift/2017-10-26-1687">forskrift 26 okt 2017 nr. 1687</a>.</article></article><article class="legalArticle" data-lovdata-URL="SF/forskrift/2009-04-30-471/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelser gitt i denne forskriften straffes etter <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§61">§ 61</a> og <a href="lov/2008-06-06-37/§64">§ 64</a> og <a href="lov/1976-12-17-91">lov 17. desember 1976 nr. 91</a> om Norges økonomiske sone <a href="lov/1976-12-17-91/§8">§ 8</a>. På samme måte straffes medvirkning og forsøk.</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010, tidligere § 7), <a href="forskrift/2015-02-06-109">6 feb 2015 nr. 109</a> (tidligere § 8), <a href="forskrift/2017-10-26-1687">26 okt 2017 nr. 1687</a> (tidligere § 9).</article></article><article class="legalArticle" data-lovdata-URL="SF/forskrift/2009-04-30-471/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft straks.</article><article class="changesToParent">Endret ved <a href="forskrift/2010-04-07-515">forskrifter 7 april 2010 nr. 515</a> (i kraft 1 mai 2010, tidligere § 8), <a href="forskrift/2015-02-06-109">6 feb 2015 nr. 109</a> (tidligere § 9), <a href="forskrift/2017-10-26-1687">26 okt 2017 nr. 1687</a> (tidligere § 10).</article></article></main></body></html>