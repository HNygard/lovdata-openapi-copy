<!DOCTYPE html><html lang="no"><head><title>Forskrift om bruk av hangglider og paraglider</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-01-05-1</dd><dt class="dokid">DokumentID</dt><dd class="dokid">SF/forskrift/2010-01-05-1</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="publishedIn">Publisert i</dt><dd class="publishedIn">I 2010 hefte 1</dd><dt class="dateInForce">I kraft fra</dt><dd class="dateInForce">2010-01-15</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1979-04-20-4566">forskrift/1979-04-20-4566</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§15-4">lov/1993-06-11-101/§15-4</a></li><li><a href="forskrift/1999-12-10-1273">forskrift/1999-12-10-1273</a></li></ul></dd><dt class="dateOfPublication">Kunngjort</dt><dd class="dateOfPublication">2010-01-08 14:45</dd><dt class="lastupdated">Rettet</dt><dd class="lastupdated">2010-01-19 (tittel)</dd><dt class="titleShort">Korttittel</dt><dd class="titleShort">Forskrift om bruk av hangglider og paraglider</dd><dt class="title">Tittel</dt><dd class="title">Forskrift om bruk av hangglider og paraglider</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 5. januar 2010 med hjemmel i <a href="lov/1993-06-11-101">lov 11. juni 1993 nr. 101</a> om luftfart (luftfartsloven) <a href="lov/1993-06-11-101/§15-4">§ 15-4</a>, jf. <a href="forskrift/1999-12-10-1273">delegeringsvedtak 10. desember 1999 nr. 1273</a>.</dd><dt class="refid">RefID</dt><dd class="refid">forskrift/2010-01-05-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bruk av hangglider og paraglider</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Godkjennelse av sikkerhetssystem</a></li><li><a href="#paragraf-5">§ 5. Krav til utøvere</a></li><li><a href="#paragraf-6">§ 6. Forberedelse av hanggliding eller paragliding</a></li><li><a href="#paragraf-7">§ 7. Gjennomføring av hanggliding eller paragliding</a></li><li><a href="#paragraf-8">§ 8. Dropp av paraglider fra sivilt helikopter</a></li><li><a href="#paragraf-9">§ 9. Flyging med motorisert hangglider eller motorisert paraglider</a></li><li><a href="#paragraf-10">§ 10. Administrative bestemmelser</a></li><li><a href="#paragraf-11">§ 11. Dispensasjon</a></li><li><a href="#paragraf-12">§ 12. Straff</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-01-05-1" id="dokument"><h1>Forskrift om bruk av hangglider og paraglider</h1><article class="legalArticle" data-lovdata-URL="SF/forskrift/2010-01-05-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å sikre at bruk av hangglider og paraglider skjer på en sikker og samfunnstjenlig måte.</article></article><article class="legalArticle" data-lovdata-URL="SF/forskrift/2010-01-05-1/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder bruk av hangglider og paraglider innenfor norsk område, jf. <a href="lov/1993-06-11-101/§1-1">luftfartsloven § 1-1</a> og <a href="lov/1993-06-11-101/§1-2">§ 1-2</a>.</article></article><article class="legalArticle" data-lovdata-URL="SF/forskrift/2010-01-05-1/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>hangglider:</i> en bemannet innretning med en fast vingestruktur og tyngre enn luft, som kan startes og landes ved hjelp av pilotens egen muskelkraft eller startes ved hjelpemotor, oppslep eller opptrekk, og som under flyging bæres oppe av aerodynamiske reaksjoner på faste bæreflater (ikke roterende flater) uten permanent fysisk kontakt med bakken.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>paraglider:</i> en bemannet innretning, tyngre enn luft som, uten en fast vingestruktur, skaper en varierende motstand, som piloten kan styre med to eller flere styreliner, og som kan startes ved hjelp av pilotens egen muskelkraft, ved hjelpemotor, ved opptrekk eller ved dropp fra helikopter, friballong eller tandem paraglider, og som under flyging holdes oppe av aerodynamiske reaksjoner på faste bæreflater (ikke roterende flater) uten permanent fysisk kontakt med bakken.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>pilot:</i> den som betjener hanggliderens eller paragliderens styreorganer og er ansvarlig for føring og sikkerhet under flygingen.</article></article></li></ol></article></article><article class="legalArticle" data-lovdata-URL="SF/forskrift/2010-01-05-1/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjennelse av sikkerhetssystem</span></h2><article class="legalP" id="paragraf-4-ledd-1">Flyging med hangglider eller paraglider kan bare utføres av person tilknyttet organisasjon som har fått godkjent et sikkerhetssystem av Luftfartstilsynet.</article><article class="legalP" id="paragraf-4-ledd-2">Sikkerhetssystemet skal inneholde:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">plan for utdannelse av utøvere av hanggliding og paragliding og opprettholdelse av deres kunnskaper og ferdigheter, herunder utstedelse av kompetansebevis,</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">materiellreglement, innbefattet krav til konstruksjon og vedlikehold av hangglidere, paraglidere og nødvendig tilleggsutstyr,</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">operative bestemmelser for de forskjellige arter av hanggliding og paragliding,</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">medisinske minstekrav til utøverne,</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">system for rapportering av avvik fra pkt. a) t.o.m. d) ovenfor til organisasjon, og</article></article></li><li data-name="f." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">organisering som sikrer utvikling og etterlevelse av pkt. a) t.o.m. e) ovenfor.</article></article></li></ol></article><article class="legalP" id="paragraf-4-ledd-3">Luftfartstilsynet kan sette vilkår for godkjenning av sikkerhetssystem, herunder tidsbegrense godkjenning og rett til å pålegge endringer av sikkerhetssystemet.</article></article><article class="legalArticle" data-lovdata-URL="SF/forskrift/2010-01-05-1/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til utøvere</span></h2><article class="legalP" id="paragraf-5-ledd-1">Utøver av hanggliding og paragliding må ha oppnådd myndighetsalder. Dersom det foreligger tillatelse fra foresatte, kan hanggliding og paragliding utøves av person som har fylt 15 år.</article><article class="legalP" id="paragraf-5-ledd-2">Utøver av hanggliding og paragliding må kunne dokumentere at han i løpet av det siste året forut for gjennomføring av aktuell flyging har gjennomgått utdannelse eller opprettholdelse av ferdighet for den aktuelle art og for den aktuelle vanskelighetsgrad, slik dette er beskrevet i sikkerhetssystemet, jf. <a href="forskrift/2010-01-05-1/§4">§ 4</a>.</article><article class="legalP" id="paragraf-5-ledd-3">Utøver av hanggliding eller paragliding skal ha gyldig kompetansebevis utstedt i henhold til det godkjente sikkerhetssystem.</article><article class="legalP" id="paragraf-5-ledd-4">Sertifikat eller kompetansebevis skal medbringes under flyging.</article><article class="legalP" id="paragraf-5-ledd-5">Luftfartstilsynet kan instruere organisasjoner som har fått godkjent sikkerhetssystem i medhold av <a href="forskrift/2010-01-05-1/§4">§ 4</a> med hensyn til utstedelse av eller tilbaketrekking av kompetansebevis. Samferdselsdepartementet er klageorgan for vedtak om å trekke tilbake sertifikat eller kompetansebevis.</article></article><article class="legalArticle" data-lovdata-URL="SF/forskrift/2010-01-05-1/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forberedelse av hanggliding eller paragliding</span></h2><article class="legalP" id="paragraf-6-ledd-1">Før hanggliding eller paragliding gjennomføres skal tillatelse til bruk av startområde og planlagt landingsområde være innhentet fra grunneier eller andre som disponerer dette hvor dette ikke er åpent for fri ferdsel for allmennheten/allmennhetens frie ferdsel.</article><article class="legalP" id="paragraf-6-ledd-2">Før hanggliding eller paragliding i forbindelse med offentlige tilstelninger gjennomføres skal tillatelse være innhentet fra lokale politimyndigheter.</article><article class="legalP" id="paragraf-6-ledd-3">Hanggliding eller paragliding i kontrollert luftrom skal planlegges og utføres i samråd med relevant enhet av lufttrafikktjenesten.</article></article><article class="legalArticle" data-lovdata-URL="SF/forskrift/2010-01-05-1/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av hanggliding eller paragliding</span></h2><article class="legalP" id="paragraf-7-ledd-1">Hanggliding og paragliding skal gjennomføres i overensstemmelse med operative bestemmelser i det godkjente sikkerhetssystemet, jf. <a href="forskrift/2010-01-05-1/§4">§ 4</a> (2) bokstav c).</article><article class="legalP" id="paragraf-7-ledd-2">I tillegg til forrige ledd gjelder følgende for flyging med hangglider og paraglider:<ol class="defaultList" type="a"><li data-name="a." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">flyging skal bare foregå under VFR-forhold, forskrift om lufttrafikkregler (BSL F 1-1). Flyging i tidsrom definert som «natt» i forskrift om lufttrafikkregler (BSL F 1-1) § 1-3, er kun tillatt dersom det er særlig beskrevet i sikkerhetssystemet.</article></article></li><li data-name="b." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">flyging skal skje i så god avstand til tettbebyggelse og folkeansamlinger i friluft at det ikke er sannsynlig at landing vil foregå i eller nær slike områder</article></article></li><li data-name="c." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">flyging skal skje i samsvar med reglene i forskrift om lufttrafikkregler (BSL F 1-1) så langt de passer.</article></article></li></ol></article></article><article class="legalArticle" data-lovdata-URL="SF/forskrift/2010-01-05-1/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dropp av paraglider fra sivilt helikopter</span></h2><article class="legalP" id="paragraf-8-ledd-1">Dropp av paraglider fra sivilt helikopter skal kun utføres fra helikopter tilknyttet ervervsmessig virksomhet, og som har en prosedyre for slike dropp som er godkjent av Luftfartstilsynet.</article><article class="legalP" id="paragraf-8-ledd-2">Ved flyging med utøvere som skal foreta utsprang med hangglider eller paraglider skal følgende begrensninger være innført i flygehåndboken:<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">røyking er ikke tillatt,</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">alt løst utstyr ombord skal være sikret, og</article></article></li><li data-name="c." value="3"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">bagasje er ikke tillatt medført i luftfartøyet.</article></article></li></ol></article><article class="legalP" id="paragraf-8-ledd-3">Før dropp av paraglider gjennomføres skal det utpekes en pilot blant paragliderne som har ansvaret for sikkerheten i tilknytning til droppet. Den ansvarlige piloten skal ta nødvendige forholdsregler for å hindre utilsiktet åpning av paraglider før dropp.</article></article><article class="legalArticle" data-lovdata-URL="SF/forskrift/2010-01-05-1/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Flyging med motorisert hangglider eller motorisert paraglider</span></h2><article class="legalP" id="paragraf-9-ledd-1">Flyging med motorisert hangglider eller motorisert paraglider skal gjennomføres i overensstemmelse med operative bestemmelser i det godkjente sikkerhetssystemet, jf. <a href="forskrift/2010-01-05-1/§4">§ 4</a> (2) bokstav c).</article><article class="legalP" id="paragraf-9-ledd-2">I tillegg til forrige ledd gjelder følgende bestemmelser for flyging med motorisert hangglider og paraglider:<ol class="defaultList" type="a"><li data-name="a." value="1"><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1">flyging skal ikke foregå om natten og kun under VFR-forhold, uten etter særskilt tillatelse fra Luftfartstilsynet</article></article></li><li data-name="b." value="2"><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1">flyging skal skje i så god avstand til tettbebyggelse og folkeansamlinger i friluft at det ikke er sannsynlig at landing vil foregå i eller nær slike områder, og at flygingen ikke kan virke støymessig forstyrrende for omgivelsene</article></article></li><li data-name="c." value="3"><article class="listArticle" id="paragraf-9-ledd-2-punkt-3"><article class="legalP" id="paragraf-9-ledd-2-punkt-3-ledd-1">flyging skal skje i samsvar med reglene i forskrift om lufttrafikkregler (BSL F 1-1) så langt de passer.</article></article></li></ol></article><article class="legalP" id="paragraf-9-ledd-3">Flyging med motorisert hangglider og motorisert paraglider skal loggføres. Følgende opplysninger skal loggføres:<ol class="defaultList" type="a"><li data-name="a." value="1"><article class="listArticle" id="paragraf-9-ledd-3-punkt-1"><article class="legalP" id="paragraf-9-ledd-3-punkt-1-ledd-1">For pilot: <ol class="defaultList" type="i"><li data-name="i." value="1"><article class="listArticle" id="paragraf-9-ledd-3-punkt-1-ledd-1-punkt-1"><article class="legalP" id="paragraf-9-ledd-3-punkt-1-ledd-1-punkt-1-ledd-1">tidspunkt for flyging</article></article></li><li data-name="ii." value="2"><article class="listArticle" id="paragraf-9-ledd-3-punkt-1-ledd-1-punkt-2"><article class="legalP" id="paragraf-9-ledd-3-punkt-1-ledd-1-punkt-2-ledd-1">avgangssted og landingssted</article></article></li><li data-name="iii." value="3"><article class="listArticle" id="paragraf-9-ledd-3-punkt-1-ledd-1-punkt-3"><article class="legalP" id="paragraf-9-ledd-3-punkt-1-ledd-1-punkt-3-ledd-1">løpende total flygetid for pilot</article></article></li><li data-name="iv." value="4"><article class="listArticle" id="paragraf-9-ledd-3-punkt-1-ledd-1-punkt-4"><article class="legalP" id="paragraf-9-ledd-3-punkt-1-ledd-1-punkt-4-ledd-1">attestering.</article></article></li></ol></article></article></li><li data-name="b." value="2"><article class="listArticle" id="paragraf-9-ledd-3-punkt-2"><article class="legalP" id="paragraf-9-ledd-3-punkt-2-ledd-1">For motoren: <ol class="defaultList" type="i"><li data-name="i." value="1"><article class="listArticle" id="paragraf-9-ledd-3-punkt-2-ledd-1-punkt-1"><article class="legalP" id="paragraf-9-ledd-3-punkt-2-ledd-1-punkt-1-ledd-1">gangtid for motor</article></article></li><li data-name="ii." value="2"><article class="listArticle" id="paragraf-9-ledd-3-punkt-2-ledd-1-punkt-2"><article class="legalP" id="paragraf-9-ledd-3-punkt-2-ledd-1-punkt-2-ledd-1">løpende total flygetid for motor</article></article></li><li data-name="iii." value="3"><article class="listArticle" id="paragraf-9-ledd-3-punkt-2-ledd-1-punkt-3"><article class="legalP" id="paragraf-9-ledd-3-punkt-2-ledd-1-punkt-3-ledd-1">vedlikeholdsintervaller</article></article></li><li data-name="iv." value="4"><article class="listArticle" id="paragraf-9-ledd-3-punkt-2-ledd-1-punkt-4"><article class="legalP" id="paragraf-9-ledd-3-punkt-2-ledd-1-punkt-4-ledd-1">teknisk avvik for motor.</article></article></li></ol></article></article></li></ol></article><article class="legalP" id="paragraf-9-ledd-4">Loggførte opplysninger iht. forrige ledd skal oppbevares i minimum 12 måneder etter siste flyging, eller etter at motoren er tatt ut av bruk.</article></article><article class="legalArticle" data-lovdata-URL="SF/forskrift/2010-01-05-1/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Administrative bestemmelser</span></h2><article class="legalP" id="paragraf-10-ledd-1">Dersom hangglider eller paraglider benyttes i strid med lov, forskrift eller godkjent sikkerhetssystem, kan Luftfartstilsynet helt eller delvis trekke tilbake godkjenningen av sikkerhetssystemet, herunder trekke tilbake godkjenningen for enkelte klubber eller underavdelinger av organisasjonen som har godkjent sikkerhetssystem.</article><article class="legalP" id="paragraf-10-ledd-2">Luftfartstilsynet kan på anmodning fra person med tilknytning til organisasjon som har fått godkjent sikkerhetssystem, jf. <a href="forskrift/2010-01-05-1/§4">§ 4</a> første ledd, i vedtak instruere organisasjonen i spørsmål knyttet til personens rettigheter til å fly med hangglider eller paraglider.</article></article><article class="legalArticle" data-lovdata-URL="SF/forskrift/2010-01-05-1/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Luftfartstilsynet kan etter søknad, og når særlige grunner tilsier det, dispensere fra bestemmelser gitt i eller i medhold av denne forskrift. Med særlige grunner menes bl.a. endringer i utøveres minstealder eller andre endringer som har til hensikt å analysere sikkerhetsnivået for flyging med hangglider eller paraglider.</article></article><article class="legalArticle" data-lovdata-URL="SF/forskrift/2010-01-05-1/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Brudd på forskriften <a href="forskrift/2010-01-05-1/§4">§ 4</a>, <a href="forskrift/2010-01-05-1/§5">§ 5</a>, <a href="forskrift/2010-01-05-1/§6">§ 6</a>, <a href="forskrift/2010-01-05-1/§7">§ 7</a>, <a href="forskrift/2010-01-05-1/§8">§ 8</a> og <a href="forskrift/2010-01-05-1/§9">§ 9</a> er straffbart etter <a href="lov/1993-06-11-101/kapxiv">luftfartsloven kapittel XIV</a>.</article></article><article class="legalArticle" data-lovdata-URL="SF/forskrift/2010-01-05-1/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift gjelder fra 15. januar 2010.</article><article class="legalP" id="paragraf-13-ledd-2">Fra samme tidspunkt oppheves <a href="forskrift/1979-04-20-4566">forskrift 20. april 1979 nr. 4566</a> om bruk av hengeglidere (BSL D 4-7).</article></article></main></body></html>