<!DOCTYPE html><html lang="nb"><head><title>Forskrift om avgifter til folketrygden for året 2025 for misjonærer mv. som er opptatt i folketrygden i medhold av folketrygdloven § 2-8</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3432</dd><dt class="dokid">DokumentID</dt><dd class="dokid">SF/forskrift/2024-12-20-3432</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2023-12-21-2246">forskrift/2023-12-21-2246</a></li></ul></dd><dt class="basedOn">Hjemmel</dt><dd class="basedOn"><ul><li><a href="forskrift/2024-12-13-3204/§9">forskrift/2024-12-13-3204/§9</a></li><li><a href="lov/1997-02-28-19/§23-4">lov/1997-02-28-19/§23-4</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-27 14:05</dd><dt class="title">Tittel</dt><dd class="title">Forskrift om avgifter til folketrygden for året 2025 for misjonærer mv. som er opptatt i folketrygden i medhold av folketrygdloven § 2-8</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 20. desember 2024 med hjemmel i <a href="forskrift/2024-12-13-3204/§9">stortingsvedtak 13. desember 2024 nr. 3204 om fastsetting av avgifter mv. til folketrygden for 2025 § 9</a>, jf. <a href="lov/1997-02-28-19/§23-4">lov 28. februar 1997 nr. 19 om folketrygd (folketrygdloven) § 23-4</a>.</dd><dt class="refid">RefID</dt><dd class="refid">forskrift/2024-12-20-3432</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om avgifter til folketrygden for året 2025 for misjonærer mv. som er opptatt i folketrygden i medhold av folketrygdloven § 2-8</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-20-3432" id="dokument"><h1>Forskrift om avgifter til folketrygden for året 2025 for misjonærer mv. som er opptatt i folketrygden i medhold av folketrygdloven § 2-8</h1><article class="legalArticle" data-lovdata-URL="SF/forskrift/2024-12-20-3432/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Forskriften her omfatter personer som er sendt av norsk misjonsorganisasjon eller menighet for å drive humanitært eller filantropisk arbeid i utlandet, og som er medlem i folketrygden i medhold av <a href="lov/1997-02-28-19/§2-8">folketrygdloven § 2-8</a>. I særlige tilfeller kan departementet etter søknad bestemme at medlem i folketrygden som er sendt ut av annen organisasjon, også skal omfattes av forskriften.</article><article class="legalP" id="paragraf-1-ledd-2">Forskriften får anvendelse uten hensyn til hvor i utlandet arbeidet foregår og uten hensyn til hvilken inntekt som medlemmet mottar under utenlandsoppholdet, men oppholdet må ha en varighet på minst to år. Det er et vilkår at misjonsorganisasjonen mv. har som formål å drive virksomhet av humanitær eller filantropisk art.</article><article class="legalP" id="paragraf-1-ledd-3">Forskriften gjelder uten hensyn til om medlemmet er skattepliktig til Norge og uten hensyn til om arbeidsgiver plikter å betale arbeidsgiveravgift. At en person går inn under forskriften, innebærer ikke at arbeidsgiver er fritatt for å betale arbeidsgiveravgift på grunnlag av lønn eller godtgjørelse som en slik person får under utenlandsoppholdet.</article></article><article class="legalArticle" data-lovdata-URL="SF/forskrift/2024-12-20-3432/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For medlem i folketrygden som nevnt i <a href="forskrift/2024-12-20-3432/§1">§ 1</a> fastsettes følgende avgifter til folketrygden for 2025:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">5,1 prosent av pensjonsgivende inntekt for den som er medlem i trygden med rett til ytelser etter lovens <a href="lov/1997-02-28-19/kap5">kapittel 5</a> og <a href="lov/1997-02-28-19/kap7">7</a> og etter <a href="lov/1997-02-28-19/§14-17">§ 14-17</a> (engangsstønad ved fødsel og adopsjon).</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">4,4 prosent av pensjonsgivende inntekt for den som er medlem i trygden med rett til ytelser etter lovens <a href="lov/1997-02-28-19/kap4">kapittel 4</a>, <a href="lov/1997-02-28-19/kap6">6</a>, <a href="lov/1997-02-28-19/kap10">10</a> til <a href="lov/1997-02-28-19/kap12">12</a>, <a href="lov/1997-02-28-19/kap15">15</a> og <a href="lov/1997-02-28-19/kap17">17</a> til <a href="lov/1997-02-28-19/kap20">20</a>.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">9,5 prosent av pensjonsgivende inntekt for den som er medlem i trygden med rett til alle ytelsene under bokstav a og b.</article></article></li></ol></article><article class="legalP" id="paragraf-2-ledd-2">Det skal ikke betales avgift når inntekten er mindre enn 99&#xa0;650 kroner. Avgiften må ikke utgjøre mer enn 25 prosent av den del av inntekten som overstiger 99&#xa0;650 kroner.</article><article class="legalP" id="paragraf-2-ledd-3">Dersom Arbeids- og velferdsdirektoratet har gitt samtykke i medhold av <a href="lov/1997-02-28-19/§2-9">folketrygdloven § 2-9</a> annet og/eller tredje ledd, skal det betales følgende tillegg til satsene nevnt i første ledd:<ol class="defaultList" type="a"><li data-name="a." value="1"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">1,2 prosent av pensjonsgivende inntekt for rett til ytelser etter <a href="lov/1997-02-28-19/kap8">folketrygdlovens kapittel 8</a> og <a href="lov/1997-02-28-19/kap14">14</a>.</article></article></li><li data-name="b." value="2"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">0,2 prosent av pensjonsgivende inntekt for rett til ytelser etter <a href="lov/1997-02-28-19/kap13">folketrygdlovens kapittel 13</a>.</article></article></li></ol></article><article class="legalP" id="paragraf-2-ledd-4">Avgiftssatsene i denne paragrafen får ikke anvendelse for pensjonsgivende inntekt som medlemmet har av annet lønnet arbeid eller selvstendig virksomhet enn nevnt i <a href="forskrift/2024-12-20-3432/§1">§ 1</a>.</article></article><article class="legalArticle" data-lovdata-URL="SF/forskrift/2024-12-20-3432/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Dersom medlemmet vil kunne få en lavere avgift i medhold av <a href="forskrift/2024-12-20-3431">forskrift om fastsettelse av avgiftsgrunnlag og avgiftssatser i folketrygden for visse grupper medlemmer for året 2025</a>, fastsatt av Arbeids- og inkluderingsdepartementet 20. desember 2024, skal den laveste avgiften legges til grunn.</article></article><article class="legalArticle" data-lovdata-URL="SF/forskrift/2024-12-20-3432/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften trer i kraft straks og gis virkning fra 1. januar 2025. Fra samme dag oppheves <a href="forskrift/2023-12-21-2246">forskrift 21. desember 2023 nr. 2246 om avgifter til folketrygden for året 2024 for misjonærer mv. som er opptatt i folketrygden i medhold av folketrygdloven § 2-8</a>.</article></article></main></body></html>