<!DOCTYPE html><html lang="no"><head><title>Forskrift om offentlig godkjenning av bemanningsforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-06-04-541</dd><dt class="dokid">DokumentID</dt><dd class="dokid">SF/forskrift/2008-06-04-541</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavdelingen</li></ul></dd><dt class="publishedIn">Publisert i</dt><dd class="publishedIn">I 2008 hefte 6</dd><dt class="dateInForce">I kraft fra</dt><dd class="dateInForce">2009-01-01, 2009-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-18-2278">forskrift/2023-12-18-2278</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2004-12-10-76/§27">lov/2004-12-10-76/§27</a></li><li><a href="lov/2005-06-17-62/§18-3">lov/2005-06-17-62/§18-3</a></li></ul></dd><dt class="dateOfPublication">Kunngjort</dt><dd class="dateOfPublication">2008-06-06 14:35</dd><dt class="title">Tittel</dt><dd class="title">Forskrift om offentlig godkjenning av bemanningsforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 4. juni 2008 med hjemmel i <a href="lov/2004-12-10-76/§27/ledd/2">lov 10. desember 2004 nr. 76 om arbeidsmarkedstjenester (arbeidsmarkedsloven) § 27 annet ledd</a> og <a href="lov/2005-06-17-62/§18-3">lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 18-3</a>. <br /><strong>Endret</strong> ved forskrifter <a href="forskrift/2008-12-19-1475">19 des 2008 nr. 1475</a>, <a href="forskrift/2023-05-25-733">25 mai 2023 nr. 733</a> (som endret ved forskrift <a href="forskrift/2023-12-18-2278">18 des 2023 nr. 2278</a> i kraft 1 jan 2024, bl.a. tittel), <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</dd><dt class="refid">RefID</dt><dd class="refid">forskrift/2008-06-04-541</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om offentlig godkjenning av bemanningsforetak</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Godkjenning og register</a></li><li><a href="#paragraf-3">§ 3. Generelle krav til bemanningsforetak</a></li><li><a href="#paragraf-4">§ 4. Vilkår for godkjenning</a></li><li><a href="#paragraf-5">§ 5. Register over bemanningsforetak</a></li><li><a href="#paragraf-6">§ 6. Krav om årlig melding og dokumentasjon hvert tredje år</a></li><li><a href="#paragraf-7">§ 7. Endring i vilkårene for godkjenning og endrede forhold hos virksomheten</a></li><li><a href="#paragraf-8">§ 8. Vedtak etter forskriften</a></li><li><a href="#paragraf-9">§ 9. Opplysningsplikt</a></li><li><a href="#paragraf-10">§ 10. Gebyr</a></li><li><a href="#paragraf-11">§ 11. Innleie fra bemanningsforetak</a></li><li><a href="#paragraf-12">§ 12. Tilsyn</a></li><li><a href="#paragraf-13">§ 13. Tilbakekall av godkjenning</a></li><li><a href="#paragraf-14">§ 14. Straff</a></li><li><a href="#paragraf-15">§ 15. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-06-04-541" id="dokument"><h1>Forskrift om offentlig godkjenning av bemanningsforetak</h1><article class="legalArticle" data-lovdata-URL="SF/forskrift/2008-06-04-541/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Forskriften gjelder for bemanningsforetak som skal drive virksomhet i Norge. Med bemanningsforetak forstås i denne forskrift virksomhet som har til formål å drive utleie av arbeidskraft.</article><article class="numberedLegalP" data-numerator="2" id="paragraf-1-nummer-2">(2) Forskriften gjelder ikke ved utleie av sjøfolk.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Godkjenning og register</span></h2><article class="legalP" id="paragraf-2-ledd-1">Bemanningsforetak skal være godkjent av Arbeidstilsynet, jf. <a href="forskrift/2008-06-04-541/§4">§ 4</a>, og skal innføres i et eget register, jf. <a href="forskrift/2008-06-04-541/§5">§ 5</a>.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle krav til bemanningsforetak</span></h2><article class="numberedLegalP" data-numerator="1" id="paragraf-3-nummer-1">(1) Bemanningsforetak som nevnt i <a href="forskrift/2008-06-04-541/§1">§ 1</a> skal enten være registrert som aksjeselskap eller allmennaksjeselskap i Norge, eller stille sikkerhet i form av garanti fra bank eller forsikringsselskap for egenkapital tilsvarende minstekrav til aksjekapital for aksjeselskap eller allmennaksjeselskap i <a href="lov/1997-06-13-44">lov 13. juni 1997 nr. 44</a> og <a href="lov/1997-06-13-45">lov 13. juni 1997 nr. 45</a>.</article><article class="numberedLegalP" data-numerator="2" id="paragraf-3-nummer-2">(2) Foretak som er registrert som aksjeselskap eller allmennaksjeselskap eller tilsvarende i et annet EØS-land, anses for å oppfylle kravet i første ledd. Garanti stilt av bank eller forsikringsselskap i et annet EØS-land likestilles med garanti stilt av norsk bank eller forsikringsselskap.</article><article class="numberedLegalP" data-numerator="3" id="paragraf-3-nummer-3">(3) Utenlandsk bemanningsforetak som nevnt i <a href="forskrift/2008-06-04-541/§1">§ 1</a> som ikke har fast forretningssted eller hjemsted i Norge, skal ha eller oppnevne en representant her i landet som har fullmakt til å motta krav og foreta rettslige handlinger på vegne av foretaket. Representanten må ha hjemsted eller fast forretningsadresse i Norge.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for godkjenning</span></h2><article class="numberedLegalP" data-numerator="1" id="paragraf-4-nummer-1">(1) Virksomheten skal legge frem dokumentasjon som viser at den:<ol class="defaultList" type="a"><li data-name="a." value="1"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">oppfyller vilkårene for registrering og garanti etter <a href="forskrift/2008-06-04-541/§3/ledd/1">§ 3 første</a> og <a href="forskrift/2008-06-04-541/§3/ledd/2">andre ledd</a>, og kravet til fast representant etter <a href="forskrift/2008-06-04-541/§3/ledd/3">§ 3 tredje ledd</a> hvis bemanningsforetaket er utenlandsk uten fast forretningssted eller hjemsted i Norge,</article></article></li><li data-name="b." value="2"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">oppfyller kravet om vernetjeneste etter <a href="lov/2005-06-17-62/kap6">arbeidsmiljøloven kapittel 6</a> og <a href="lov/2005-06-17-62/kap7">7</a>,</article></article></li><li data-name="c." value="3"><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">har skriftlige arbeidsavtaler som fastsatt i <a href="lov/2005-06-17-62/§14-5">arbeidsmiljøloven § 14-5</a> og <a href="lov/2005-06-17-62/§14-6">§ 14-6</a> for alle grupper av ansatte i virksomheten,</article></article></li><li data-name="d." value="4"><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1">har rutiner som skal sikre at reglene om likebehandling av lønns- og arbeidsvilkår ved utleie fra bemanningsforetak oppfylles, jf. <a href="lov/2005-06-17-62/§14-12a/ledd/1">arbeidsmiljøloven § 14-12a første ledd</a>, og</article></article></li><li data-name="e." value="5"><article class="listArticle" id="paragraf-4-nummer-1-punkt-5"><article class="legalP" id="paragraf-4-nummer-1-punkt-5-ledd-1">har en ordning som sikrer arbeidstakerne økonomisk kompensasjon i tilfelle yrkesskade.</article></article></li></ol></article><article class="numberedLegalP" data-numerator="2" id="paragraf-4-nummer-2">(2) Virksomheten må sørge for at pålagte registreringsplikter i følgende offentlige registre er oppfylt:<ol class="defaultList" type="a"><li data-name="a." value="1"><article class="listArticle" id="paragraf-4-nummer-2-punkt-1"><article class="legalP" id="paragraf-4-nummer-2-punkt-1-ledd-1">Enhetsregisteret</article></article></li><li data-name="b." value="2"><article class="listArticle" id="paragraf-4-nummer-2-punkt-2"><article class="legalP" id="paragraf-4-nummer-2-punkt-2-ledd-1">Foretaksregisteret</article></article></li><li data-name="c." value="3"><article class="listArticle" id="paragraf-4-nummer-2-punkt-3"><article class="legalP" id="paragraf-4-nummer-2-punkt-3-ledd-1">Merverdiavgiftsregisteret</article></article></li><li data-name="d." value="4"><article class="listArticle" id="paragraf-4-nummer-2-punkt-4"><article class="legalP" id="paragraf-4-nummer-2-punkt-4-ledd-1">Arbeidstaker- og arbeidsgiverregisteret.</article></article></li></ol></article><article class="numberedLegalP" data-numerator="3" id="paragraf-4-nummer-3">(3) Virksomheten må oppfylle pålagt opplysningsplikt i henhold til <a href="lov/2016-05-27-14/§7-6">skatteforvaltningsloven § 7-6</a>.</article><article class="numberedLegalP" data-numerator="4" id="paragraf-4-nummer-4">(4) Arbeidstilsynet kan fastsette nærmere bestemmelser om søknad om godkjenning.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Register over bemanningsforetak</span></h2><article class="numberedLegalP" data-numerator="1" id="paragraf-5-nummer-1">(1) Arbeidstilsynet skal føre et register over bemanningsforetak som er godkjent etter <a href="forskrift/2008-06-04-541/§4">§ 4</a>, har søknad til behandling eller ikke har fått innvilget søknad om godkjenning. Bemanningsforetak som inngår i registeret skal stå oppført med en av følgende statuser:<ol class="defaultList" type="a"><li data-name="a." value="1"><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">godkjent</article></article></li><li data-name="b." value="2"><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">søknad under behandling</article></article></li><li data-name="c." value="3"><article class="listArticle" id="paragraf-5-nummer-1-punkt-3"><article class="legalP" id="paragraf-5-nummer-1-punkt-3-ledd-1">ikke godkjent.</article></article></li></ol></article><article class="numberedLegalP" data-numerator="2" id="paragraf-5-nummer-2">(2) Registeret skal være offentlig tilgjengelig.</article><article class="numberedLegalP" data-numerator="3" id="paragraf-5-nummer-3">(3) Arbeidstilsynet kan fastsette nærmere bestemmelser om registeret.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om årlig melding og dokumentasjon hvert tredje år</span></h2><article class="numberedLegalP" data-numerator="1" id="paragraf-6-nummer-1">(1) Godkjente virksomheter skal hvert år sende melding til Arbeidstilsynet som bekrefter at virksomheten fortsatt fyller kravene til godkjenning etter <a href="forskrift/2008-06-04-541/§4">§ 4</a>. Fristen for å sende melding er datoen for vedtak om godkjenning. Kravet om årlig melding gjelder ikke det året virksomheten har plikt til å sende inn dokumentasjon i henhold til andre ledd.</article><article class="numberedLegalP" data-numerator="2" id="paragraf-6-nummer-2">(2) Godkjente virksomheter skal hvert tredje år sende dokumentasjon til Arbeidstilsynet som viser at virksomheten fortsatt fyller kravene til godkjenning etter <a href="forskrift/2008-06-04-541/§4">§ 4</a>. Dokumentasjonen skal første gang sendes innen tre år fra datoen for vedtaket om godkjenning og senere innen tre år fra den forrige fristdatoen.</article><article class="numberedLegalP" data-numerator="3" id="paragraf-6-nummer-3">(3) Dersom virksomheten unnlater å oppfylle kravet i første eller andre ledd, kan godkjenningen tilbakekalles. Før godkjenning tilbakekalles, skal virksomheten varsles og gis frist for å oppfylle krav etter første eller andre ledd.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Endring i vilkårene for godkjenning og endrede forhold hos virksomheten</span></h2><article class="numberedLegalP" data-numerator="1" id="paragraf-7-nummer-1">(1) Dersom det gjøres endringer i bestemmelser som ligger til grunn for vilkårene for godkjenning, eller fastsettes nye vilkår, vil endringene også gjelde for virksomhet som allerede er godkjent. Arbeidstilsynet kan innhente dokumentasjon på at nye vilkår er oppfylt.</article><article class="numberedLegalP" data-numerator="2" id="paragraf-7-nummer-2">(2) Dersom det gjøres endringer i virksomheten av betydning for oppfyllelse av vilkårene i <a href="forskrift/2008-06-04-541/§4">§ 4</a>, skal virksomheten melde endringen til Arbeidstilsynet sammen med dokumentasjon på at vilkårene er oppfylt.</article><article class="numberedLegalP" data-numerator="3" id="paragraf-7-nummer-3">(3) Dersom virksomheten ikke lenger oppfyller vilkårene etter <a href="forskrift/2008-06-04-541/§4">§ 4</a>, skal det settes en frist for å rette opp forholdene. Oppfylles ikke dette pålegget innen fristen, kan godkjenningen trekkes tilbake, jf. <a href="forskrift/2008-06-04-541/§13">§ 13</a>.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vedtak etter forskriften</span></h2><article class="numberedLegalP" data-numerator="1" id="paragraf-8-nummer-1">(1) Arbeidstilsynet treffer vedtak om godkjenning av bemanningsforetak.</article><article class="numberedLegalP" data-numerator="2" id="paragraf-8-nummer-2">(2) Vedtak om godkjenning og om tilbakekall av godkjenning etter denne forskrift er enkeltvedtak, jf. <a href="lov/1967-02-10/§2">forvaltningsloven § 2</a>.</article><article class="changesToParent">Tilføyd ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt</span></h2><article class="legalP" id="paragraf-9-ledd-1">Bemanningsforetak plikter å gi opplysninger og dokumentasjon som er nødvendig for myndighetens kontroll med at foretaket drives i samsvar med bestemmelsene i denne forskriften.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024, tidligere § 8).</article></article><article class="legalArticle" data-lovdata-URL="SF/forskrift/2008-06-04-541/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gebyr</span></h2><article class="legalP" id="paragraf-10-ledd-1">Arbeidstilsynet kan fastsette et gebyr til dekning av utgifter knyttet til godkjenning av bemanningsforetak.</article><article class="changesToParent">Endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024, tidligere § 9).</article></article><article class="legalArticle" data-lovdata-URL="SF/forskrift/2008-06-04-541/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innleie fra bemanningsforetak</span></h2><article class="numberedLegalP" data-numerator="1" id="paragraf-11-nummer-1">(1) Innleie av arbeidstaker fra bemanningsforetak er kun tillatt fra virksomhet som er godkjent, jf. <a href="forskrift/2008-06-04-541/§5">§ 5</a>. I perioden 1. januar 2024 til 31. mars 2024 er innleie også tillatt fra virksomhet som har søknad om godkjenning til behandling.</article><article class="numberedLegalP" data-numerator="2" id="paragraf-11-nummer-2">(2) Dersom en virksomhet leier inn en arbeidstaker fra et bemanningsforetak i strid med første ledd, gjelder <a href="lov/2005-06-17-62/§14-14">arbeidsmiljøloven § 14-14</a> tilsvarende.</article><article class="changesToParent">Tilføyd ved <a href="forskrift/2008-12-19-1475">forskrift 19 des 2008 nr. 1475</a> (i kraft 1 mars 2009), endret ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024, tidligere § 10).</article></article><article class="legalArticle" data-lovdata-URL="SF/forskrift/2008-06-04-541/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilsyn</span></h2><article class="numberedLegalP" data-numerator="1" id="paragraf-12-nummer-1">(1) Arbeidstilsynet fører tilsyn med at bestemmelsene i denne forskrift overholdes, og gir de pålegg og treffer de enkeltvedtak som ellers er nødvendige for gjennomføring av forskriften, jf. <a href="lov/2005-06-17-62/kap18">arbeidsmiljøloven kapittel 18</a>.</article><article class="numberedLegalP" data-numerator="2" id="paragraf-12-nummer-2">(2) Havindustritilsynet har innenfor sitt myndighetsområde tilsvarende myndighet som nevnt i første ledd.</article><article class="changesToParent">Tilføyd ved <a href="forskrift/2023-05-25-733">forskrift 25 mai 2023 nr. 733</a> (som endret ved forskrift <a href="forskrift/2023-12-18-2278">18 des 2023 nr. 2278</a>, i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakekall av godkjenning</span></h2><article class="legalP" id="paragraf-13-ledd-1">Dersom vilkårene for godkjenning ikke lenger er oppfylt, kan Arbeidstilsynet tilbakekalle godkjenningen og endre status for virksomheten i registeret over bemanningsforetak.</article><article class="changesToParent">Tilføyd ved <a href="forskrift/2023-05-25-733">forskrift 25 mai 2023 nr. 733</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-06-04-541/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Forsettlig eller uaktsom overtredelse av forskriften eller vedtak gitt i medhold av denne, eller medvirkning til dette, er straffbart i henhold til <a href="lov/2004-12-10-76/§30">arbeidsmarkedsloven § 30</a>.</article><article class="changesToParent">Endret ved <a href="forskrift/2008-12-19-1475">forskrifter 19 des 2008 nr. 1475</a> (i kraft 1 jan 2009, tidligere § 10), <a href="forskrift/2023-05-25-733">25 mai 2023 nr. 733</a> (i kraft 1 jan 2024, tidligere § 11).</article></article><article class="legalArticle" data-lovdata-URL="SF/forskrift/2008-06-04-541/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften gjelder fra 1. januar 2009. Bestemmelsen i <a href="forskrift/2008-06-04-541/§10">§ 10</a> gjelder fra 1. mars 2009.</article><article class="changesToParent">Endret ved <a href="forskrift/2008-12-19-1475">forskrifter 19 des 2008 nr. 1475</a> (i kraft 1 jan 2009, tidligere § 11), <a href="forskrift/2023-05-25-733">25 mai 2023 nr. 733</a> (i kraft 1 jan 2024, tidligere § 12).</article></article></main></body></html>