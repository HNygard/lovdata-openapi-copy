<!DOCTYPE html><html lang="no"><head><title>Forskrift om transport med ferje</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-03-26-403</dd><dt class="dokid">DokumentID</dt><dd class="dokid">SF/forskrift/2003-03-26-403</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2003 hefte 4</dd><dt class="dateInForce">I kraft fra</dt><dd class="dateInForce">2003-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-12-19-2051">forskrift/2019-12-19-2051</a> fra 2020-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1987-12-16-961">forskrift/1987-12-16-961</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2002-06-21-45/§3">lov/2002-06-21-45/§3</a></li><li><a href="lov/2002-06-21-45/§33">lov/2002-06-21-45/§33</a></li><li><a href="lov/2002-06-21-45/§35">lov/2002-06-21-45/§35</a></li></ul></dd><dt class="dateOfPublication">Kunngjort</dt><dd class="dateOfPublication">2003-04-01</dd><dt class="titleShort">Korttittel</dt><dd class="titleShort">Forskrift om transport med ferje</dd><dt class="title">Tittel</dt><dd class="title">Forskrift om transport med ferje</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 26. mars 2003 med hjemmel i <a href="lov/2002-06-21-45">lov av 21. juni 2002 nr. 45</a> om yrkestransport med motorvogn og fartøy (yrkestransportlova) <a href="lov/2002-06-21-45/§3">§ 3</a>, <a href="lov/2002-06-21-45/§33">§ 33</a> og <a href="lov/2002-06-21-45/§35">§ 35</a>. <br /><strong>Endret</strong> ved <a href="forskrift/2004-06-24-976">forskrifter 24 juni 2004 nr. 976</a>, <a href="forskrift/2010-06-29-1032">29 juni 2010 nr. 1032</a>, <a href="forskrift/2017-03-17-336">17 mars 2017 nr. 336</a>, <a href="forskrift/2019-12-19-2051">19 des 2019 nr. 2051</a> (i kraft 1 jan 2020).</dd><dt class="refid">RefID</dt><dd class="refid">forskrift/2003-03-26-403</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om transport med ferje</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Vognførers ansvar</a></li><li><a href="#paragraf-3">§ 3. Fortrinnsrett</a></li><li><a href="#paragraf-4">§ 4. Ombord- og ilandkjøring</a></li><li><a href="#paragraf-5">§ 5. Overfart</a></li><li><a href="#paragraf-6">§ 6. Rusmidler</a></li><li><a href="#paragraf-7">§ 7. Reisebevis/billett</a></li><li><a href="#paragraf-8">§ 8. Annet regelverk</a></li><li><a href="#paragraf-9">§ 9. Ikrafttreden m.m.</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-03-26-403" id="dokument"><h1>Forskrift om transport med ferje</h1><article class="legalArticle" data-lovdata-URL="SF/forskrift/2003-03-26-403/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for transport med ferje i riksvegsamband, når slik ferje anløper ferjeleie utenfor riksvegnettet og når ferjesamband opprettes midlertidig ved vegstenging. Forskriften gjelder også på ferje i fylkesvegsamband og kommunale samband når vedtak om dette er truffet av kompetent myndighet.</article><article class="changesToParent">Endret ved <a href="forskrift/2017-03-17-336">forskrift 17 mars 2017 nr. 336</a> (i kraft 1 mai 2017).</article></article><article class="legalArticle" data-lovdata-URL="SF/forskrift/2003-03-26-403/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vognførers ansvar</span></h2><article class="legalP" id="paragraf-2-ledd-1">Fører av motorvogn som er eller skal om bord på ferje plikter å følge ferjemannskapets anvisninger og skilting ved ferjeleiet og om bord i ferjen. Videre pålegges vognføreren å meddele til ferjens mannskap eventuelle feil eller mangler ved kjøretøyet eller egenskaper ved lasten, som kan representere en sikkerhetsrisiko om bord.</article></article><article class="legalArticle" data-lovdata-URL="SF/forskrift/2003-03-26-403/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fortrinnsrett</span></h2><article class="legalP" id="paragraf-3-ledd-1">Kjøretøy tas med i den rekkefølge disse kommer til ferjekai/oppstillingsplass, med mindre ferjefører eller den denne bemyndiger bestemmer noe annet på grunn av stuings- og vekthensyn. Ferjefører eller den denne bemyndiger kan og i enkelttilfeller gjøre unntak for motorvogn med farlig last, når dette gir betydelige ulemper for mange andre som skal med ferje.</article><article class="legalP" id="paragraf-3-ledd-2">Utrykningskjøretøy under utrykning, teleselskapers og nettselskapenes feilretterbiler i tjenesteoppdrag og busser i rute har fortrinnsrett. Utrykningskjøretøy har fortrinnsrett også på retur. Kjøretøy i merket begravelsesfølge, hestetransport og transport av levende dyr i næringsvirksomhet har fortrinnsrett ved å varsle ferjefører senest 15 minutter før ferjeavgang.</article><article class="legalP" id="paragraf-3-ledd-3">Leger, jordmødre, hjemmesykepleiere, prester, veterinærer og politi har fortrinnsrett på tjenestereise som ikke kan utsettes.</article><article class="legalP" id="paragraf-3-ledd-4">Statens vegvesen kan gi fortrinnsrett til andre i særlige tilfeller.</article><article class="legalP" id="paragraf-3-ledd-5">Dersom det møter opp flere med fortrinnsrett ved ferjeleiet enn ferjen kan ta med, bestemmer ferjefører eller den denne bemyndiger hvem som er mest berettiget. Livsviktige transporter skal alltid gå foran.</article><article class="changesToParent">Endret ved <a href="forskrift/2004-06-24-976">forskrifter 24 juni 2004 nr. 976</a>, <a href="forskrift/2010-06-29-1032">29 juni 2010 nr. 1032</a>, <a href="forskrift/2017-03-17-336">17 mars 2017 nr. 336</a> (i kraft 1 mai 2017), <a href="forskrift/2019-12-19-2051">19 des 2019 nr. 2051</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2003-03-26-403/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ombord- og ilandkjøring</span></h2><article class="legalP" id="paragraf-4-ledd-1">Ombord- og ilandkjøring skal bare skje på signal. Normalt kan passasjerene sitte i bilene.</article><article class="legalP" id="paragraf-4-ledd-2">Når det er fastsatt ved oppslag på land og/eller om bord at passasjerene ikke kan sitte i kjøretøyene under ombord- og ilandkjøring, skal ferjefører eller den denne bemyndiger nekte ombordkjøring hvis påbudet ikke etterkommes.</article><article class="legalP" id="paragraf-4-ledd-3">Det er ikke tillatt å stå eller gå mellom kjøretøy når ferjen legger til kai.</article><article class="legalP" id="paragraf-4-ledd-4">Busser og vogntog på over 10 meter, lastebiler med tillatt totalvekt over 12.000 kg og kjøretøy med en høyde over 2,5 meter kan gis adgang til å kjøre om bord først når disse samtidig kjører sist i land.</article></article><article class="legalArticle" data-lovdata-URL="SF/forskrift/2003-03-26-403/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overfart</span></h2><article class="legalP" id="paragraf-5-ledd-1">Fra kjøretøyet er parkert om bord til ferjen har lagt til kai er det sjåførens ansvar å sørge for at motoren er avslått og at parkeringsbremsene og laveste gir er koplet inn. Hvis ikke annet er fastsatt ved oppslag om bord kan personer oppholde seg i kjøretøy under overfarten.</article><article class="legalP" id="paragraf-5-ledd-2">Det er forbudt å røyke på dekk og i bilene, samt å bruke ild, fylle bensin, olje eller annen brennbar væske.</article></article><article class="legalArticle" data-lovdata-URL="SF/forskrift/2003-03-26-403/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rusmidler</span></h2><article class="legalP" id="paragraf-6-ledd-1">Ferjefører eller den denne bemyndiger, kan nekte å medta reisende som er synlig beruset.</article></article><article class="legalArticle" data-lovdata-URL="SF/forskrift/2003-03-26-403/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Reisebevis/billett</span></h2><article class="legalP" id="paragraf-7-ledd-1">Rett til befordring fås ved å ha gyldig reisebevis eller gyldig elektronisk/optisk identifiserbart betalingsmedium som aksepteres på ferjesambandet. Den reisende er selv ansvarlig for å inneha gyldig reisebevis eller gyldig elektronisk/optisk identifiserbart betalingsmedium. Reisebeviset skal oppbevares under hele reisen og skal forevises ved kontroll. Den reisende med elektronisk/optisk betalingsmedium skal under overfarten stille dette til disposisjon for ny kontrollavlesning.</article><article class="legalP" id="paragraf-7-ledd-2">Reisende som ved kontroll ikke kan vise gyldig reisebevis eller stille elektronisk eller optisk identifiserbart betalingsmedium til disposisjon for kontroll, skal betale tilleggstakst.</article><article class="legalP" id="paragraf-7-ledd-3">Oppgjør kan skje ved etterfakturering, belastning av kontokort, verdikort eller ved ekstra klipp i sonekort. Antallet klipp bestemmes etter følgende beregning: Samlet beløp å betale dividert med betalt nettopris pr. klipp, avrundet oppover til nærmeste hele klipp.</article><article class="changesToParent">Endret ved <a href="forskrift/2017-03-17-336">forskrift 17 mars 2017 nr. 336</a> (i kraft 1 mai 2017).</article></article><article class="legalArticle" data-lovdata-URL="SF/forskrift/2003-03-26-403/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Annet regelverk</span></h2><article class="legalP" id="paragraf-8-ledd-1">For transport av farlig gods og sikkerhet om bord for øvrig gjelder Sjøfartsdirektoratets forskrifter.</article><article class="legalP" id="paragraf-8-ledd-2">For takster, tilleggstakster og moderasjoner mv. vises til Riksregulativet for ferjetakster.</article></article><article class="legalArticle" data-lovdata-URL="SF/forskrift/2003-03-26-403/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden m.m.</span></h2><article class="legalP" id="paragraf-9-ledd-1">Forskriften trer i kraft 1. april 2003.</article><article class="legalP" id="paragraf-9-ledd-2">Samtidig oppheves Samferdselsdepartementets <a href="forskrift/1987-12-16-961">forskrift av 16. desember 1987 nr. 961</a> om befordringsvedtekt for transport med ferjer i riksvegsamband.</article><article class="legalP" id="paragraf-9-ledd-3">Særskilt fortrinnsrett som er gitt i medhold av nevnte forskrift gjelder for den tid som er fastsatt.</article><article class="legalP" id="paragraf-9-ledd-4">Forskriften skal slås opp på godt synlig sted om bord i ferjen og ved ferjeleiet.</article></article></main></body></html>