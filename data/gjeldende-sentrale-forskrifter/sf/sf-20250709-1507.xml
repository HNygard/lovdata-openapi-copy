<!DOCTYPE html><html lang="nb"><head><title>Forskrift om fastsettelse av utleggstrekk og fordeling av trekkbeløp</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-07-09-1507</dd><dt class="dokid">DokumentID</dt><dd class="dokid">SF/forskrift/2025-07-09-1507</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li><a href="lov/1984-06-08-59/§2-7">lov/1984-06-08-59/§2-7</a></li><li><a href="lov/1984-06-08-59/§2-8">lov/1984-06-08-59/§2-8</a></li><li><a href="lov/1984-06-08-59/§2-11">lov/1984-06-08-59/§2-11</a></li><li><a href="forskrift/2025-06-20-1130">forskrift/2025-06-20-1130</a></li></ul></dd><dt class="dateOfPublication">Kunngjort</dt><dd class="dateOfPublication">2025-07-10 13:45</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om fastsettelse av utleggstrekk og fordeling av trekkbeløp</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 9. juli 2025 med hjemmel i <a href="lov/1984-06-08-59/§2-7/ledd/1/setning/3">lov 8. juni 1984 nr. 59 om fordringshavernes dekningsrett (dekningsloven) § 2-7 første ledd tredje</a> og <a href="lov/1984-06-08-59/§2-7/ledd/1/setning/4">fjerde punktum</a>, <a href="lov/1984-06-08-59/§2-8/ledd/4">§ 2-8 fjerde ledd</a> og <a href="lov/1984-06-08-59/§2-11/ledd/1/setning/2">§ 2-11 første ledd andre punktum</a>, jf. <a href="forskrift/2025-06-20-1130">delegeringsvedtak 20. juni 2025 nr. 1130</a>.</dd><dt class="refid">RefID</dt><dd class="refid">forskrift/2025-07-09-1507</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fastsettelse av utleggstrekk og fordeling av trekkbeløp</a><ul class="tocSubUl"><li><a href="#paragraf-1">§ 1. Fastsettelse av utleggstrekk</a></li><li><a href="#paragraf-2">§ 2. Beregningsgrunnlag ved utleggstrekk i lott og part</a></li><li><a href="#paragraf-3">§ 3. Særregler om gjennomføring av utleggstrekk i lotter og parter</a></li><li><a href="#paragraf-4">§ 4. Fordeling av trekkbeløp</a></li><li><a href="#paragraf-5">§ 5. Fordeling av trekkbeløp – lovbestemt underholdsbidrag</a></li><li><a href="#paragraf-6">§ 6. Fordeling av trekkbeløp – bøter</a></li><li><a href="#paragraf-7">§ 7. Fordeling av trekkbeløp – skatte- og avgiftskrav mv.</a></li><li><a href="#paragraf-8">§ 8. Lønnsinntekter m.m. under konkurs</a></li><li><a href="#paragraf-9">§ 9. Ikrafttredelse og overgangsbestemmelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-07-09-1507" id="dokument"><h1>Forskrift om fastsettelse av utleggstrekk og fordeling av trekkbeløp</h1><article class="legalArticle" data-lovdata-URL="SF/forskrift/2025-07-09-1507/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fastsettelse av utleggstrekk</span></h2><article class="legalP" id="paragraf-1-ledd-1">Utleggstrekk kan fastsettes som<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">et bestemt beløp</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">en prosent av skyldnerens inntekt eller ytelse</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">en kombinasjon av a og b.</article></article></li></ol></article><article class="legalP" id="paragraf-1-ledd-2">Utleggstrekk kan fastsettes slik at trekkets størrelse endres på et senere tidspunkt som angis i beslutningen.</article><article class="legalP" id="paragraf-1-ledd-3">Skal flere pålegges å gjennomføre trekk, må trekkplikten fastsettes for hver trekkpliktig.</article><article class="legalP" id="paragraf-1-ledd-4">Utleggstrekk kan fastsettes slik at trekket endres når avregning besluttet av Innkrevingsmyndigheten opphører.</article></article><article class="legalArticle" data-lovdata-URL="SF/forskrift/2025-07-09-1507/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregningsgrunnlag ved utleggstrekk i lott og part</span></h2><article class="legalP" id="paragraf-2-ledd-1">Ved beslutning om utleggstrekk i lott og part ved fiske eller fangstvirksomhet etter <a href="lov/1984-06-08-59/§2-7/ledd/3">dekningsloven § 2-7 tredje ledd</a> gjelder bestemmelsen i <a href="forskrift/2007-12-21-1766/§5-8-2">skattebetalingsforskriften § 5-8-2</a> om beregningsgrunnlaget for forskuddstrekk tilsvarende.</article></article><article class="legalArticle" data-lovdata-URL="SF/forskrift/2025-07-09-1507/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særregler om gjennomføring av utleggstrekk i lotter og parter</span></h2><article class="legalP" id="paragraf-3-ledd-1">For gjennomføring av utleggstrekk i lott og part ved fiske eller fangstvirksomhet gjelder følgende særregler:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Som trekkpliktig regnes den som selv eller ved fullmektig utbetaler eller på annen måte gir oppgjør for lott eller part eller annen godtgjørelse eller ytelse som det skal foretas trekk i (høvedsmann, rederi osv.) Hvis et båtlag ikke har noen bestemt leder, har den som selger og får oppgjør for fangsten samme plikter som høvedsmann.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Et pålegg om trekk gjelder så lenge lottakeren er medlem av båtlaget. Lottakeren skal regnes for å være medlem av laget frem til det er gått et halvt år etter avslutningen av siste tur lottakeren deltok i.</article></article></li></ol></article></article><article class="legalArticle" data-lovdata-URL="SF/forskrift/2025-07-09-1507/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling av trekkbeløp</span></h2><article class="legalP" id="paragraf-4-ledd-1">For krav som nevnt i <a href="lov/1984-06-08-59/§2-8/ledd/1/bokstav/a">dekningsloven § 2-8 første ledd bokstav a</a>, <a href="lov/1984-06-08-59/§2-8/ledd/1/bokstav/c">c</a> og <a href="lov/1984-06-08-59/§2-8/ledd/1/bokstav/d">d</a>, samt krav som nevnt i andre ledd som knytter seg til slike krav, skal trukket beløp fordeles som angitt i <a href="forskrift/2025-07-09-1507/§5">§§ 5</a> til <a href="forskrift/2025-07-09-1507/§7">7</a>.</article></article><article class="legalArticle" data-lovdata-URL="SF/forskrift/2025-07-09-1507/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fordeling av trekkbeløp – lovbestemt underholdsbidrag</span></h2><article class="legalP" id="paragraf-5-ledd-1">Dersom det er flere krav med prioritet etter <a href="lov/1984-06-08-59/§2-8/ledd/1/bokstav/a">§ 2-8 første ledd bokstav a</a>, fordeles trukket beløp slik:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">påløpt underholdsbidrag for siste 6 måneder, slik at kravet for nyeste periode dekkes først</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">særtilskudd etter <a href="lov/1981-04-08-7/§67/ledd/2">barnelova § 67 andre ledd</a></article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">øvrige krav, slik at krav for eldste periode dekkes først.</article></article></li></ol></article><article class="legalP" id="paragraf-5-ledd-2">Har flere krav lik rett til dekning etter første ledd, fordeles trukket beløp forholdsmessig utfra kravenes størrelse på tidspunktet for fordeling.</article></article><article class="legalArticle" data-lovdata-URL="SF/forskrift/2025-07-09-1507/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fordeling av trekkbeløp – bøter</span></h2><article class="legalP" id="paragraf-6-ledd-1">Dersom det er flere krav med prioritet etter <a href="lov/1984-06-08-59/§2-8/ledd/1/bokstav/c">§ 2-8 første ledd bokstav c</a>, fordeles trukket beløp slik:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">bøtekrav yngre enn 5 år</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">øvrige bøtekrav</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">omkostninger</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">forsinkelsesrenter og gebyrer ved forsinket betaling.</article></article></li></ol></article><article class="legalP" id="paragraf-6-ledd-2">Har flere krav lik rett til dekning etter første ledd, dekkes kravet med det tidligste forfallstidspunktet først. For forsinkelsesrenter benyttes forfallstidspunktet for hovedstolen. Har flere krav lik forfallsdato, fordeles trukket beløp forholdsmessig utfra kravenes størrelse på tidspunktet for fordeling.</article></article><article class="legalArticle" data-lovdata-URL="SF/forskrift/2025-07-09-1507/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fordeling av trekkbeløp – skatte- og avgiftskrav mv.</span></h2><article class="legalP" id="paragraf-7-ledd-1">Dersom det er flere krav med prioritet etter <a href="lov/1984-06-08-59/§2-8/ledd/1/bokstav/d">dekningsloven § 2-8 første ledd bokstav d</a>, fordeles trukket beløp slik:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">hovedstoler</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">forsinkelsesrenter og gebyrer ved forsinket betaling.</article></article></li></ol></article><article class="legalP" id="paragraf-7-ledd-2">Har flere krav lik rett til dekning etter første ledd, dekkes kravet med det tidligste forfallstidspunktet først. For forsinkelsesrenter benyttes forfallstidspunktet for hovedstolen. Har flere krav lik forfallsdato, fordeles trukket beløp forholdsmessig utfra kravenes størrelse på tidspunktet for fordeling.</article></article><article class="legalArticle" data-lovdata-URL="SF/forskrift/2025-07-09-1507/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Lønnsinntekter m.m. under konkurs</span></h2><article class="legalP" id="paragraf-8-ledd-1">Forskriften <a href="forskrift/2025-07-09-1507/§1">§§ 1</a> til <a href="forskrift/2025-07-09-1507/§3">3</a> gjelder tilsvarende for inntrekking av skyldnerens lønnsinntekter m.m. i bomassen under konkurs, jf. <a href="lov/1984-06-08-59/§2-11">dekningsloven § 2-11</a>.</article></article><article class="legalArticle" data-lovdata-URL="SF/forskrift/2025-07-09-1507/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og overgangsbestemmelse</span></h2><article class="legalP" id="paragraf-9-ledd-1">Forskriften trer i kraft 1. januar 2026. <a href="forskrift/2025-07-09-1507/§1">§§ 1</a> til <a href="forskrift/2025-07-09-1507/§3">3</a> og <a href="forskrift/2025-07-09-1507/§8">§ 8</a> kommer til anvendelse i tilfeller som behandles etter nytt regelverk for utlegg, jf. <a href="forskrift/2025-06-10-968">delegering 10. juni 2025 nr. 968 av Kongens myndighet etter innkrevingsloven § 40 andre og tredje ledd til Finansdepartementet</a>. <a href="forskrift/2025-07-09-1507/§4">§§ 4</a> til <a href="forskrift/2025-07-09-1507/§7">7</a> kommer til anvendelse ved fordelingen av trekkbeløp etter ny ordning, jf. <a href="lov/1984-06-08-59/§2-8/ledd/1">dekningsloven § 2-8 første ledd</a> som endret ved <a href="lov/2025-04-25-12">innkrevingsloven</a>.</article><article class="legalP" id="paragraf-9-ledd-2">Frem til 1. januar 2027 fordeles trekkbeløp til krav med prioritet etter <a href="lov/1984-06-08-59/§2-8/ledd/1/bokstav/a">dekningsloven § 2-8 første ledd bokstav a</a> i samsvar med tidligere praksis.</article><article class="legalP" id="paragraf-9-ledd-3">Frem til 1. januar 2027 gjelder ikke <a href="lov/1989-02-17-2/§7">§ 7</a> for folketrygdens regresskrav etter <a href="lov/1989-02-17-2/§10">forskotteringsloven § 10</a>, jf. <a href="forskrift/2025-07-01-1418/§22">forskrift 1. juli 2025 nr. 1418 om overgangsregler for innkrevingsloven og endringer i andre lover § 22</a>.</article></article></main></body></html>