<!DOCTYPE html><html lang="no"><head><title>Forskrift om fartsområde for lasteskip registrert i norsk internasjonalt skipsregister (NIS)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1989-08-11-802</dd><dt class="dokid">DokumentID</dt><dd class="dokid">SF/forskrift/1989-08-11-802</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Maritim avd.</li></ul></dd><dt class="publishedIn">Publisert i</dt><dd class="publishedIn">I 1989 759</dd><dt class="dateInForce">I kraft fra</dt><dd class="dateInForce">1989-08-11</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2015-12-17-1735">forskrift/2015-12-17-1735</a> fra 2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1987-06-12-48/§4">lov/1987-06-12-48/§4</a></li><li><a href="forskrift/2015-03-27-310">forskrift/2015-03-27-310</a></li></ul></dd><dt class="lastupdated">Rettet</dt><dd class="lastupdated">2016-04-08 (§ 4 andre og tredje ledd tilbakeført)</dd><dt class="titleShort">Korttittel</dt><dd class="titleShort">Forskrift om fartsområde for lasteskip i NIS</dd><dt class="title">Tittel</dt><dd class="title">Forskrift om fartsområde for lasteskip registrert i norsk internasjonalt skipsregister (NIS)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av kgl.res. 11. august 1989 i medhold av <a href="lov/1987-06-12-48">lov av 12. juni 1987 nr. 48</a> om norsk internasjonalt skipsregister <a href="lov/1987-06-12-48/§4">§ 4</a> annet ledd. Fremmet av Utenriksdepartementet (nå Nærings- og fiskeridepartementet). <br /><strong>Tilføyd hjemmel:</strong> <a href="forskrift/2015-03-27-310">Delegeringsvedtak 27. mars 2015 nr. 310</a>. <br /><strong>Endret</strong> ved <a href="forskrift/2014-01-01-238">forskrifter 1 jan 2014 nr. 238</a>, <a href="forskrift/2015-10-08-1170">8 okt 2015 nr. 1170</a>, <a href="forskrift/2015-12-17-1735">17 des 2015 nr. 1735</a>. <br /><strong>Rettelser:</strong> 08.04.2016 (§ 4 andre og tredje ledd tilbakeført).</dd><dt class="refid">RefID</dt><dd class="refid">forskrift/1989-08-11-802</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fartsområde for lasteskip registrert i norsk internasjonalt skipsregister (NIS)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel I. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Anvendelse</a></li><li><a href="#kapittel-1-paragraf-2">§ 2. Svalbard</a></li></ul></li><li><a href="#kapittel-2" data-child-interval="§§ 3 – 6">Kapittel II. Utvidet fartsområde for lasteskip registrert i norsk internasjonalt skipsregister</a><ul class="tocSubUl"><li><a href="#kapittel-2-paragraf-1">§ 3. Utvidelse av fartsområde for lasteskip</a></li><li><a href="#kapittel-2-paragraf-2">§ 4. Utvidelse av fartsområdet for spesielle lasteskip</a></li><li><a href="#kapittel-2-paragraf-3">§ 5. Liste over spesielle lasteskip som kan føre last mellom norske havner</a></li><li><a href="#kapittel-2-paragraf-4">§ 6. Fremgangsmåte ved oppføring på listen</a></li></ul></li><li><a href="#kapittel-3" data-child-interval="§§ 7 – 8">Kapittel III. Straff og ikrafttredelse</a><ul class="tocSubUl"><li><a href="#kapittel-3-paragraf-1">§ 7. Straff.</a></li><li><a href="#kapittel-3-paragraf-2">§ 8. Ikrafttreden.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1989-08-11-802" id="dokument"><h1>Forskrift om fartsområde for lasteskip registrert i norsk internasjonalt skipsregister (NIS)</h1><section class="section" data-name="kapI" id="kapittel-1" data-lovdata-URL="SF/forskrift/1989-08-11-802/KAPITTEL_1"><h2>Kapittel I. Generelle bestemmelser</h2><article class="changesToParent">Overskrift tilføyd ved <a href="forskrift/2015-10-08-1170">forskrift 8 okt 2015 nr. 1170</a> (i kraft 1 jan 2016).</article><article class="legalArticle" data-lovdata-URL="SF/forskrift/1989-08-11-802/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelse</span></h3><article class="legalP" id="kapittel-1-paragraf-1-ledd-1">Denne forskrift kommer til anvendelse på lasteskip registrert i norsk internasjonalt skipsregister, unntatt fartøyer som omfattes av <a href="forskrift/1987-06-30-579">forskrift 30. juni 1987 nr. 579</a> om særskilt fartsområde for fartøyer og flyttbare innretninger i petroleumsvirksomhet registrert i norsk internasjonalt skipsregister.</article><article class="changesToParent">Endret ved <a href="forskrift/2015-10-08-1170">forskrift 8 okt 2015 nr. 1170</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1989-08-11-802/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Svalbard</span></h3><article class="legalP" id="kapittel-1-paragraf-2-ledd-1">Skip som omfattes av denne forskrift tillates å føre last mellom havner på Svalbard og mellom Svalbard og fastlandet, uavhengig av bestemmelsene i <a href="forskrift/1989-08-11-802/kapii">kapittel II</a>.</article><article class="changesToParent">Tilføyd ved <a href="forskrift/2015-10-08-1170">forskrift 8 okt 2015 nr. 1170</a> (i kraft 1 jan 2016).</article></article></section><section class="section" data-name="kapII" id="kapittel-2" data-lovdata-URL="SF/forskrift/1989-08-11-802/KAPITTEL_2"><h2>Kapittel II. Utvidet fartsområde for lasteskip registrert i norsk internasjonalt skipsregister</h2><article class="changesToParent">Overskrift tilføyd ved <a href="forskrift/2015-10-08-1170">forskrift 8 okt 2015 nr. 1170</a> (i kraft 1 jan 2016), endret ved <a href="forskrift/2015-12-17-1735">forskrift 17 des 2015 nr. 1735</a> (i kraft 1 jan 2016).</article><article class="legalArticle" data-lovdata-URL="SF/forskrift/1989-08-11-802/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utvidelse av fartsområde for lasteskip</span></h3><article class="legalP" id="kapittel-2-paragraf-1-ledd-1">Lasteskip der en vesentlig del av skipets virksomhet skjer utenfor norske farvann, tillates å føre last mellom norske havner når dette skjer<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">som del av en regulær rute mellom norsk og utenlandsk havn; eller</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">som frakt av petroleum<sup class="footnotereference" data-footnotereferencevalue="1" data-unique-footnote-counter="1">1</sup> i bulk fra innretning på norsk kontinentalsokkel; eller</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">leilighetsvis i inntil 3 måneder.</article></article></li></ol></article><article class="legalP" id="kapittel-2-paragraf-1-ledd-2">Sjøfartsdirektoratet fører kontroll med at betingelsene etterleves.</article><article class="changesToParent">Endret ved <a href="forskrift/2015-10-08-1170">forskrifter 8 okt 2015 nr. 1170</a> (i kraft 1 jan 2016), <a href="forskrift/2015-12-17-1735">17 des 2015 nr. 1735</a> (i kraft 1 jan 2016).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. petroleumsloven § 1-6 a).</article></footer></article><article class="legalArticle" data-lovdata-URL="SF/forskrift/1989-08-11-802/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utvidelse av fartsområdet for spesielle lasteskip</span></h3><article class="legalP" id="kapittel-2-paragraf-2-ledd-1">Utover den utvidelse av fartsområde som følger av <a href="forskrift/1989-08-11-802/§3">§ 3</a>, tillates lasteskip som er bygget eller utrustet for å transportere spesielle typer last, å føre slik last mellom norske havner, når skipet er på vei til eller fra utenlandsk havn og frakten ikke er ledd i et fast ruteopplegg. Skipsfører må være norsk statsborger eller statsborger fra land som omfattes av EØS-avtalen. Det er et vilkår at slik transport fører til en rasjonell utnyttelse av den tonnasje som er tilgjengelig, og ikke medfører uønskede konsekvenser for skip registrert i det ordinære skipsregisteret.</article><article class="legalP" id="kapittel-2-paragraf-2-ledd-2">Et skip anses å være på vei til eller fra utenlandsk havn også når det fører last mellom norske havner i tillegg til en havn for å losse last fra utlandet og en havn for å ta ombord last fra utlandet.</article><article class="legalP" id="kapittel-2-paragraf-2-ledd-3">Et skip kan ikke føre last mellom norske havner i medhold av denne forskrift før meddelelse er gitt fra Sjøfartsdirektoratet om at skipet er oppført på listen nevnt i <a href="forskrift/1989-08-11-802/§5">§ 5</a>.</article><article class="changesToParent">Endret ved <a href="forskrift/2015-10-08-1170">forskrifter 8 okt 2015 nr. 1170</a> (i kraft 1 jan 2016, tidligere § 2), <a href="forskrift/2015-12-17-1735">17 des 2015 nr. 1735</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1989-08-11-802/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Liste over spesielle lasteskip som kan føre last mellom norske havner</span></h3><article class="legalP" id="kapittel-2-paragraf-3-ledd-1">Sjøfartsdirektoratet skal føre en liste over spesielle lasteskip som kan føre last mellom norske havner i medhold av <a href="forskrift/1989-08-11-802/§4">§ 4</a>. Oppføring på listen skjer når<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">det ikke innen en slik frist som direktoratet setter, kommer begrunnede innvendinger om at vilkårene i <a href="forskrift/1989-08-11-802/§4">§ 4</a> første ledd siste punktum ikke er oppfylt</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">skipet ikke tidligere under samme eier har vært brukt i strid med <a href="forskrift/1989-08-11-802/§4">lovens § 4</a> eller bestemmelsene i denne forskrift, og</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">direktoratet ellers finner at vilkårene er til stede.</article></article></li></ul></article><article class="legalP" id="kapittel-2-paragraf-3-ledd-2">Listen skal gi opplysning om for hvilket tidsrom og hvilke laste- og lossehavner skipet har annet fartsområde enn det som følger av <a href="forskrift/1989-08-11-802/§4">lovens § 4</a> første ledd, samt om hvilken type last det fører i dette fartsområdet.</article><article class="legalP" id="kapittel-2-paragraf-3-ledd-3">Skip oppført på listen skal strykes ved eierskifte eller når det ikke lenger fyller vilkårene for oppføring, eller når det har vært brukt i strid med <a href="forskrift/1989-08-11-802/§4">lovens § 4</a> eller bestemmelsene i denne forskrift.</article><article class="changesToParent">Endret ved <a href="forskrift/2015-10-08-1170">forskrift 8 okt 2015 nr. 1170</a> (i kraft 1 jan 2016, tidligere § 3), <a href="forskrift/2015-12-17-1735">17 des 2015 nr. 1735</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1989-08-11-802/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fremgangsmåte ved oppføring på listen</span></h3><article class="legalP" id="kapittel-2-paragraf-4-ledd-1">For at et skip kan føres opp på listen nevnt i <a href="forskrift/1989-08-11-802/§5">§ 5</a>, må Sjøfartsdirektoratet være gitt opplysninger som viser at vilkårene i <a href="forskrift/1989-08-11-802/§4">§ 4</a> første ledd er oppfylt, og som kreves for at det kan føres opp på listen.</article><article class="legalP" id="kapittel-2-paragraf-4-ledd-2">Oppføring på listen skal forelegges skipsfartsnæringens organisasjoner til uttalelse. Det samme gjelder senere stryking av listen etter <a href="forskrift/1989-08-11-802/§5">§ 5</a> tredje ledds annet og tredje strykingsalternativ.</article><article class="legalP" id="kapittel-2-paragraf-4-ledd-3">Sjøfartsdirektoratet fastsetter nærmere retningslinjer for fremgangsmåten ved oppføring på listen.</article><article class="changesToParent">Endret ved <a href="forskrift/2015-10-08-1170">forskrift 8 okt 2015 nr. 1170</a> (i kraft 1 jan 2016, tidligere § 4), <a href="forskrift/2015-12-17-1735">17 des 2015 nr. 1735</a> (i kraft 1 jan 2016).</article></article></section><section class="section" data-name="kapIII" id="kapittel-3" data-lovdata-URL="SF/forskrift/1989-08-11-802/KAPITTEL_3"><h2>Kapittel III. Straff og ikrafttredelse</h2><article class="changesToParent">Overskrift tilføyd ved <a href="forskrift/2015-10-08-1170">forskrift 8 okt 2015 nr. 1170</a> (i kraft 1 jan 2016), endret ved <a href="forskrift/2015-12-17-1735">forskrift 17 des 2015 nr. 1735</a> (i kraft 1 jan 2016).</article><article class="legalArticle" data-lovdata-URL="SF/forskrift/1989-08-11-802/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Straff.</span></h3><article class="legalP" id="kapittel-3-paragraf-1-ledd-1">Den som forsettlig eller grovt uaktsomt overtrer bestemmelsene i denne forskrift straffes med bøter i medhold av <a href="lov/1987-06-12-48">lov 12. juni 1987 nr. 48</a> om norsk internasjonalt skipsregister <a href="lov/1987-06-12-48/§11">§ 11</a>, såfremt strengere straff ikke kommer til anvendelse i medhold av annen lovbestemmelse.</article><article class="legalP" id="kapittel-3-paragraf-1-ledd-2">Ved overtredelser kan vedkommende departement bestemme at skipet skal slettes av registeret, jfr. <a href="lov/1987-06-12-48/§12">lov av 12. juni 1987 nr. 48 § 12</a> annet ledd.</article><article class="changesToParent">Endret ved <a href="forskrift/2015-10-08-1170">forskrifter 8 okt 2015 nr. 1170</a> (i kraft 1 jan 2016, tidligere § 5), <a href="forskrift/2015-12-17-1735">17 des 2015 nr. 1735</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1989-08-11-802/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden.</span></h3><article class="legalP" id="kapittel-3-paragraf-2-ledd-1">Denne forskrift trer i kraft straks.</article><article class="changesToParent">Endret ved <a href="forskrift/2015-10-08-1170">forskrifter 8 okt 2015 nr. 1170</a> (i kraft 1 jan 2016), <a href="forskrift/2015-12-17-1735">17 des 2015 nr. 1735</a> (i kraft 1 jan 2016, tidligere § 7).</article></article></section></main></body></html>