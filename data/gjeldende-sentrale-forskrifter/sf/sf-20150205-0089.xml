<!DOCTYPE html><html lang="no"><head><title>Forskrift om fellesansvar for utfisking mv. av rømt oppdrettsfisk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-02-05-89</dd><dt class="dokid">DokumentID</dt><dd class="dokid">SF/forskrift/2015-02-05-89</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="publishedIn">Publisert i</dt><dd class="publishedIn">I 2015 hefte 2</dd><dt class="dateInForce">I kraft fra</dt><dd class="dateInForce">2015-02-05</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-02-28</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-02-28-270">forskrift/2023-02-28-270</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-79/§13a">lov/2005-06-17-79/§13a</a></li><li><a href="lov/2005-06-17-79/§28">lov/2005-06-17-79/§28</a></li><li><a href="lov/2005-06-17-79/§29a">lov/2005-06-17-79/§29a</a></li><li><a href="lov/2005-06-17-79/§30">lov/2005-06-17-79/§30</a></li><li><a href="lov/2005-06-17-79/§31">lov/2005-06-17-79/§31</a></li></ul></dd><dt class="dateOfPublication">Kunngjort</dt><dd class="dateOfPublication">2015-02-10 15:00</dd><dt class="titleShort">Korttittel</dt><dd class="titleShort">Forskrift om utfisking mv. av rømt oppdrettsfisk</dd><dt class="title">Tittel</dt><dd class="title">Forskrift om fellesansvar for utfisking mv. av rømt oppdrettsfisk</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Nærings- og fiskeridepartementet 5. februar 2015 med heimel i <a href="lov/2005-06-17-79">lov 17. juni 2005 nr. 79</a> om akvakultur (akvakulturloven) <a href="lov/2005-06-17-79/§13a">§ 13a</a>, <a href="lov/2005-06-17-79/§28">§ 28</a>, <a href="lov/2005-06-17-79/§29a">§ 29a</a>, <a href="lov/2005-06-17-79/§30">§ 30</a> og <a href="lov/2005-06-17-79/§31">§ 31</a>. <br /><strong>Endra</strong> ved <a href="forskrift/2020-09-07-1961">forskrifter 7 sep 2020 nr. 1961</a>, <a href="forskrift/2023-02-28-270">28 feb 2023 nr. 270</a>.</dd><dt class="refid">RefID</dt><dd class="refid">forskrift/2015-02-05-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fellesansvar for utfisking mv. av rømt oppdrettsfisk</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Samanslutninga</a></li><li><a href="#paragraf-3">§ 3. Det økonomiske ansvaret til samanslutninga</a></li><li><a href="#paragraf-4">§ 4. Dispensasjon</a></li><li><a href="#paragraf-5">§ 5. Avgift</a></li><li><a href="#paragraf-6">§ 6. Regress</a></li><li><a href="#paragraf-7">§ 7. Årsmøte</a></li><li><a href="#paragraf-8">§ 8. Styret</a></li><li><a href="#paragraf-9">§ 9. Forretningsførar</a></li><li><a href="#paragraf-10">§ 10. Offentlegheit</a></li><li><a href="#paragraf-11">§ 11. Klageinstans</a></li><li><a href="#paragraf-12">§ 12. Ikraftsetjing</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-02-05-89" id="dokument"><h1>Forskrift om fellesansvar for utfisking mv. av rømt oppdrettsfisk</h1><article class="legalArticle" data-lovdata-URL="SF/forskrift/2015-02-05-89/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskrifta er å redusere risikoen for genetisk påverknad frå akvakultur på ville bestandar av laksefisk.</article></article><article class="legalArticle" data-lovdata-URL="SF/forskrift/2015-02-05-89/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Samanslutninga</span></h2><article class="legalP" id="paragraf-2-ledd-1">Det skal etablerast ei samanslutning som skal planleggje og dekkje utgifter for gjennomføring av tiltak for å redusere førekomst av rømt oppdrettsfisk av artane laks, aure og regnbogeaure i elver der innslaget av rømt fisk er uakseptabelt.</article><article class="legalP" id="paragraf-2-ledd-2">Samanslutninga skal vurdere planlegging av tiltak for å redusere førekomst av rømt oppdrettsfisk i elver der overvakinga, ved bruk av årsprosent eller gytefiskteljingar, syner at innslaget av rømt oppdrettsfisk er lik eller større enn 4 prosent. I elver der innslaget av rømt oppdrettsfisk er større enn 10 prosent skal tiltak planleggast.</article><article class="legalP" id="paragraf-2-ledd-3">Deltakarar i samanslutninga er alle innehavarar av løyve til akvakultur med laks, aure og regnbogeaure. Deltakarane skal betale ei avgift til samanslutninga for å dekkje utgiftene etter <a href="forskrift/2015-02-05-89/§3">§ 3</a>.</article><article class="legalP" id="paragraf-2-ledd-4">Samanslutninga skal registrerast i Føretaksregisteret.</article></article><article class="legalArticle" data-lovdata-URL="SF/forskrift/2015-02-05-89/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Det økonomiske ansvaret til samanslutninga</span></h2><article class="legalP" id="paragraf-3-ledd-1">Samanslutninga sitt ansvar for å dekkje utgifter trer i kraft frå det tidspunktet departementet bestemmer, og er avgrensa til dei økonomiske pliktene som følgjer av denne forskrifta.</article><article class="legalP" id="paragraf-3-ledd-2">Samanslutninga sitt ansvar for å dekkje utgifter etter <a href="lov/2005-06-17-79/§13a">akvakulturloven § 13a</a> er avgrensa til utgifter som følgjer av tiltak pålagde av styresmaktene etter denne forskrifta og dei tiltaka som samanslutninga sjølv vedtek å setje i verk. Denne forskrifta gir ikkje private partar rett til å få erstatta andre kostnader, inntektstap eller liknande enn dei som følgjer av vedtak gjort av samanslutninga.</article><article class="legalP" id="paragraf-3-ledd-3">Samanslutninga skal dekkje utgifter til å gjennomføre planar om tiltak etter <a href="forskrift/2015-02-05-89/§2">§ 2</a> første ledd.</article><article class="legalP" id="paragraf-3-ledd-4">Samanslutninga skal i rimeleg omfang dekkje utgifter som Fiskeridirektoratet har hatt for å fastslå kven som eig den rømte oppdrettsfisken.</article><article class="legalP" id="paragraf-3-ledd-5">Samanslutninga skal dekkje utgifter Fiskeridirektoratet har til tiltak i dei høva ein ikkje med overvekt av sannsyn kan identifisere kjeldene til den rømte fisken. Dette gjeld i sjø og alle elver, uavhengig av kva for elver som blir dekt av styresmaktene sine overvakingsprogram.</article><article class="changesToParent">Endra ved <a href="forskrift/2020-09-07-1961">forskrift 7 sep 2020 nr. 1961</a>.</article></article><article class="legalArticle" data-lovdata-URL="SF/forskrift/2015-02-05-89/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Samanslutninga kan søkje Fiskeridirektoratet om dispensasjon frå krava i <a href="forskrift/2015-02-05-89/§3">§ 3</a> tredje ledd. Søknaden kan godtakast dersom økonomien og ressursane til samanslutninga tilseier det.</article></article><article class="legalArticle" data-lovdata-URL="SF/forskrift/2015-02-05-89/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avgift</span></h2><article class="legalP" id="paragraf-5-ledd-1">Styret i samanslutninga fastset avgifta i samsvar med at den samla avgifta skal svare til samanslutninga sine utgifter. Dersom innbetalt avgift er større enn utgiftene til samanslutninga eit einskild år, skal differansen setjast av til neste års drift.</article><article class="legalP" id="paragraf-5-ledd-2">Innehavarar av løyve der all fisk som er på lokalitetar knytt til løyvet kan identifiserast som oppdrettsfisk og kan sporast tilbake til eigaren, skal ikkje betale avgift.</article><article class="legalP" id="paragraf-5-ledd-3">Innehavarar av løyve der all fisk som er på lokalitetar knytt til løyvet har eigenskapar som gjer at han ikkje kan formeire seg, betaler redusert avgift. Avgifta utgjer 25 prosent av avgifta fastsett etter første ledd.</article><article class="legalP" id="paragraf-5-ledd-4">Samanslutninga krev inn avgifta og fører kontroll med at avgifta blir betalt.</article><article class="legalP" id="paragraf-5-ledd-5">Avgifter som blir betalt til samanslutninga skal plasserast på ein separat bankkonto.</article></article><article class="legalArticle" data-lovdata-URL="SF/forskrift/2015-02-05-89/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regress</span></h2><article class="legalP" id="paragraf-6-ledd-1">Dersom det ved undersøkingar, etterforsking eller andre tiltak blir dokumentert med sannsynsovervekt kven som er ansvarleg for den oppfiska rømte oppdrettsfisken, skal samanslutninga krevje regress for utgiftene som har kome til frå innehavaren av løyvet. Dette gjeld uavhengig av kva skuld den ansvarlege har.</article><article class="legalP" id="paragraf-6-ledd-2">Samanslutninga kan også krevje regress hos innehavarar av akvakulturløyve som ikkje er pliktige til å betale avgift til samanslutninga.</article></article><article class="legalArticle" data-lovdata-URL="SF/forskrift/2015-02-05-89/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Årsmøte</span></h2><article class="legalP" id="paragraf-7-ledd-1">Årsmøtet skal haldast kvart år innan 30. juni og skal kallast inn av styret med minst tre vekers skriftleg varsel.</article><article class="legalP" id="paragraf-7-ledd-2">Årsmøtet skal<ol class="defaultList" type="a"><li data-name="a." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">behandle årsmelding og rekneskap</article></article></li><li data-name="b." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">velje styre, styreleiar, nestleiar og revisor. Revisor skal vere statsautorisert</article></article></li><li data-name="c." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">behandle andre saker som blir lagde fram.</article></article></li></ol></article></article><article class="legalArticle" data-lovdata-URL="SF/forskrift/2015-02-05-89/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Styret</span></h2><article class="legalP" id="paragraf-8-ledd-1">Styret har til saman fem representantar med personlege varamedlemmer. Styremedlemmene tenestegjer i to år. Val av medlemmer til styret skjer slik:<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">tre representantar blir valde av og frå havbruksnæringa</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">to representantar blir peika ut av Nærings- og fiskeridepartementet.</article></article></li></ol></article><article class="legalP" id="paragraf-8-ledd-2">Det skal kallast inn til ekstraordinært årsmøte for å behandle spesielle saker når styret eller minst ein firedel av deltakarane krev det. Innkallinga skjer med minst ei vekes varsel.</article><article class="legalP" id="paragraf-8-ledd-3">Styret skal årleg leggje fram for departementet ein rapport om verksemda til samanslutninga, medrekna<ol class="defaultList" type="a"><li data-name="a." value="1"><article class="listArticle" id="paragraf-8-ledd-3-punkt-1"><article class="legalP" id="paragraf-8-ledd-3-punkt-1-ledd-1">separat rekneskap for kontoen som også fortel korleis dei innkravde midlane og renter bokførte på kontoen er fordelte</article></article></li><li data-name="b." value="2"><article class="listArticle" id="paragraf-8-ledd-3-punkt-2"><article class="legalP" id="paragraf-8-ledd-3-punkt-2-ledd-1">ei kort framstilling av verksemda til samanslutninga</article></article></li><li data-name="c." value="3"><article class="listArticle" id="paragraf-8-ledd-3-punkt-3"><article class="legalP" id="paragraf-8-ledd-3-punkt-3-ledd-1">korleis avgifta er utrekna og fastsette.</article></article></li></ol></article><article class="legalP" id="paragraf-8-ledd-4">Rapporten skal vere offentleg tilgjengeleg.</article></article><article class="legalArticle" data-lovdata-URL="SF/forskrift/2015-02-05-89/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forretningsførar</span></h2><article class="legalP" id="paragraf-9-ledd-1">Styret fastset kven som skal vere forretningsførar for samanslutninga. Forretningsføraren har det daglege ansvaret for verksemda til samanslutninga.</article></article><article class="legalArticle" data-lovdata-URL="SF/forskrift/2015-02-05-89/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Offentlegheit</span></h2><article class="legalP" id="paragraf-10-ledd-1">Offentleglova skal gjelde for samanslutninga.</article></article><article class="legalArticle" data-lovdata-URL="SF/forskrift/2015-02-05-89/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klageinstans</span></h2><article class="legalP" id="paragraf-11-ledd-1">Fiskeridirektoratet sin klagesakseining er klageinstans for forvaltningsavgjerder tekne av samanslutninga, med unntak av avgjerder etter <a href="forskrift/2015-02-05-89/§3">§ 3</a> femte ledd der Nærings- og fiskeridepartementet er klageinstans.</article><article class="changesToParent">Endra ved forskrift <a href="forskrift/2023-02-28-270">28 feb 2023 nr. 270</a>.</article></article><article class="legalArticle" data-lovdata-URL="SF/forskrift/2015-02-05-89/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikraftsetjing</span></h2><article class="legalP" id="paragraf-12-ledd-1">Forskrifta trer i kraft straks.</article><article class="legalP" id="paragraf-12-ledd-2">Nærings- og fiskeridepartementet skal syte for at det vert kalla inn til eit første årsmøtet som skal velje styre, styreleiar, nestleiar og revisor.</article></article></main></body></html>