<!DOCTYPE html><html lang="no"><head><title>Forskrift om utmåling og lempning av overtredelsesgebyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-11-1465</dd><dt class="dokid">DokumentID</dt><dd class="dokid">SF/forskrift/2013-12-11-1465</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Konkurransepolitisk avd.</li></ul></dd><dt class="publishedIn">Publisert i</dt><dd class="publishedIn">I 2013 hefte 17</dd><dt class="dateInForce">I kraft fra</dt><dd class="dateInForce">2014-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-06-27-837">forskrift/2016-06-27-837</a> fra 2016-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-08-22-909">forskrift/2005-08-22-909</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2004-03-05-12/§29">lov/2004-03-05-12/§29</a></li><li><a href="lov/2004-03-05-12/§31">lov/2004-03-05-12/§31</a></li><li><a href="forskrift/2013-06-14-634">forskrift/2013-06-14-634</a></li></ul></dd><dt class="dateOfPublication">Kunngjort</dt><dd class="dateOfPublication">2013-12-17 15:20</dd><dt class="titleShort">Korttittel</dt><dd class="titleShort">Forskrift om overtredelsesgebyr</dd><dt class="title">Tittel</dt><dd class="title">Forskrift om utmåling og lempning av overtredelsesgebyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings-, administrasjons- og kirkedepartementet (nå Nærings- og fiskeridepartementet) 11. desember 2013 med hjemmel i <a href="lov/2004-03-05-12">lov 5. mars 2004 nr. 12</a> om konkurranse mellom foretak og kontroll med foretakssammenslutninger (konkurranseloven) <a href="lov/2004-03-05-12/§29">§ 29</a> femte ledd, <a href="lov/2004-03-05-12/§31">§ 31</a> fjerde ledd og <a href="forskrift/2013-06-14-634">delegeringsvedtak 14. juni 2013 nr. 634</a>. <br /><strong>Endret</strong> ved <a href="forskrift/2016-06-27-837">forskrift 27 juni 2016 nr. 837</a>.</dd><dt class="refid">RefID</dt><dd class="refid">forskrift/2013-12-11-1465</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utmåling og lempning av overtredelsesgebyr</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Overtredelsesgebyrets maksimale størrelse</a></li><li><a href="#paragraf-3">§ 3. Momenter i utmålingen</a></li><li><a href="#paragraf-4">§ 4. Lempningssøknaden</a></li><li><a href="#paragraf-5">§ 5. Foreløpig vurdering av lempningssøknaden</a></li><li><a href="#paragraf-6">§ 6. Samarbeidsplikt</a></li><li><a href="#paragraf-7">§ 7. Endelig vedtak om lempning</a></li><li><a href="#paragraf-8">§ 8. Tilbakelevering av bevis</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-12-11-1465" id="dokument"><h1>Forskrift om utmåling og lempning av overtredelsesgebyr</h1><article class="legalArticle" data-lovdata-URL="SF/forskrift/2013-12-11-1465/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir regler om utmåling av overtredelsesgebyr etter <a href="lov/2004-03-05-12/§29">konkurranseloven § 29</a> for brudd på konkurranseloven og lempning etter <a href="lov/2004-03-05-12/§30">konkurranseloven § 30</a> og <a href="lov/2004-03-05-12/§31">§ 31</a>. Med lempning menes i forskriften hel eller delvis nedsettelse av overtredelsesgebyr i forbindelse med en overtredelse av <a href="lov/2004-03-05-12/§10">konkurranseloven § 10</a>.</article><article class="legalP" id="paragraf-1-ledd-2">Bestemmelsene om utmåling av overtredelsesgebyr for foretak gjelder tilsvarende for sammenslutninger av foretak.</article></article><article class="legalArticle" data-lovdata-URL="SF/forskrift/2013-12-11-1465/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overtredelsesgebyrets maksimale størrelse</span></h2><article class="legalP" id="paragraf-2-ledd-1">Konkurransetilsynet kan ilegge overtredelsesgebyr på inntil 1 prosent av foretakets omsetning dersom foretaket eller noen som handler på vegne av foretaket forsettlig eller uaktsomt<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">overtrer <a href="lov/2004-03-05-12/§18">konkurranseloven § 18</a> første ledd</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">overtrer vedtak etter <a href="lov/2004-03-05-12/§23">konkurranseloven § 23</a></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">overtrer forskrift etter <a href="lov/2004-03-05-12/§18">konkurranseloven § 18</a> niende ledd eller <a href="lov/2004-03-05-12/§23">§ 23</a></article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">unnlater å etterkomme pålegg etter <a href="lov/2004-03-05-12/§18">konkurranseloven § 18</a> tredje eller femte ledd, <a href="lov/2004-03-05-12/§24">§ 24</a> eller <a href="lov/2004-03-05-12/§25">§ 25</a></article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">gir uriktige eller ufullstendige opplysninger til konkurransemyndighetene</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">bryter forsegling foretatt i medhold av <a href="lov/2004-03-05-12/§25">konkurranseloven § 25</a></article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">medvirker til overtredelser av bokstav a til f.</article></article></li></ol></article><article class="legalP" id="paragraf-2-ledd-2">Konkurransetilsynet kan ilegge overtredelsesgebyr på inntil 10 prosent av foretakets omsetning dersom foretaket eller noen som handler på vegne av foretaket forsettlig eller uaktsomt overtrer<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1"><a href="lov/2004-03-05-12/§10">konkurranseloven § 10</a> eller <a href="lov/2004-03-05-12/§11">§ 11</a></article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">vedtak etter <a href="lov/2004-03-05-12/§12">konkurranseloven § 12</a></article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">forskrift etter <a href="lov/2004-03-05-12/§14">konkurranseloven § 14</a></article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">vedtak etter <a href="lov/2004-03-05-12/§16">konkurranseloven § 16</a> eller <a href="lov/2004-03-05-12/§16a">§ 16a</a></article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1"><a href="lov/2004-03-05-12/§19">konkurranseloven § 19</a> første ledd</article></article></li><li data-name="f." value="6"><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">medvirker til overtredelser av bokstav a til e.</article></article></li></ol></article><article class="legalP" id="paragraf-2-ledd-3">Omsetningen er foretakets samlede salgsinntekt for det siste regnskapsåret. Hvis en sammenslutning av foretak overtrer konkurranseloven og overtredelsen angår medlemsforetakenes aktiviteter, er omsetningen den samlede salgsinntekten til de medlemmene som er aktive på de markedene som berøres av overtredelsen.</article></article><article class="legalArticle" data-lovdata-URL="SF/forskrift/2013-12-11-1465/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Momenter i utmålingen</span></h2><article class="legalP" id="paragraf-3-ledd-1">Det fremgår av <a href="lov/2004-03-05-12/§29">konkurranseloven § 29</a> andre ledd at det ved utmålingen av overtredelsesgebyret skal legges særlig vekt på foretakets omsetning, overtredelsens grovhet og varighet. Ved overtredelse av <a href="lov/2004-03-05-12/§10">konkurranseloven § 10</a> gjelder <a href="lov/2004-03-05-12/§30">konkurranseloven § 30</a> og <a href="lov/2004-03-05-12/§31">§ 31</a> om lempning.</article><article class="legalP" id="paragraf-3-ledd-2">Ved vurdering av hvor grov overtredelsen er skal det særlig tas hensyn til<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">overtredelsens art</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">overtredelsens faktiske innvirkning på markedet</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">størrelsen på det berørte markedet</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">utvist skyld</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">den kombinerte markedsandelen til de berørte foretak</article></article></li><li data-name="f." value="6"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">om avtaler eller tiltak er gjennomført.</article></article></li></ol></article><article class="legalP" id="paragraf-3-ledd-3">Ved overtredelser av <a href="lov/2004-03-05-12/§10">konkurranseloven § 10</a> og <a href="lov/2004-03-05-12/§11">§ 11</a> kan Konkurransetilsynet ved utmålingen av overtredelsesgebyret ta utgangspunkt i omsetningsverdien av foretakets varer og tjenester som overtredelsen direkte eller indirekte omfatter i det aktuelle geografiske området for det siste hele regnskapsåret foretaket deltok i overtredelsen. Avhengig av hvor grov overtredelsen er, kan det tas utgangspunkt i et beløp på inntil 30 prosent av omsetningsverdien fastsatt etter første punktum.</article><article class="legalP" id="paragraf-3-ledd-4">Ved overtredelser av <a href="lov/2004-03-05-12/§10">konkurranseloven § 10</a> og <a href="lov/2004-03-05-12/§11">§ 11</a> kan Konkurransetilsynet multiplisere beløpet som fremkommer når det er tatt hensyn til momentene i andre og tredje ledd med antallet år foretaket har deltatt i overtredelsen. Perioder på under seks måneder vil bli medregnet som et halvt år, og perioder på mer enn seks måneder, men under ett år, vil bli medregnet som et helt år.</article><article class="legalP" id="paragraf-3-ledd-5">Ved særlig grove overtredelser av <a href="lov/2004-03-05-12/§10">konkurranseloven § 10</a> og <a href="lov/2004-03-05-12/§11">§ 11</a>, som horisontale avtaler om prisfastsettelse, markedsdeling og begrensning av produksjonen, kan overtredelsesgebyret økes med ytterligere 15 til 25 prosent av omsetningsverdien fastsatt etter tredje ledd første punktum.</article><article class="legalP" id="paragraf-3-ledd-6">Andre momenter som i skjerpende eller formildende retning kan påvirke utmålingen av gebyret, er blant annet<ol class="defaultList" type="a"><li data-name="a." value="1"><article class="listArticle" id="paragraf-3-ledd-6-punkt-1"><article class="legalP" id="paragraf-3-ledd-6-punkt-1-ledd-1">om foretaket har hatt en ledende eller passiv rolle i overtredelsen</article></article></li><li data-name="b." value="2"><article class="listArticle" id="paragraf-3-ledd-6-punkt-2"><article class="legalP" id="paragraf-3-ledd-6-punkt-2-ledd-1">om foretaket fortsetter med overtredelsen eller på ny begår den samme eller tilsvarende overtredelse</article></article></li><li data-name="c." value="3"><article class="listArticle" id="paragraf-3-ledd-6-punkt-3"><article class="legalP" id="paragraf-3-ledd-6-punkt-3-ledd-1">om foretaket ved instruksjon, opplæring, kontroll eller andre tiltak kunne ha forebygget overtredelsen</article></article></li><li data-name="d." value="4"><article class="listArticle" id="paragraf-3-ledd-6-punkt-4"><article class="legalP" id="paragraf-3-ledd-6-punkt-4-ledd-1">om foretaket har bistått Konkurransetilsynet i forbindelse med etterforskningen av overtredelsen utover det som følger av foretakets rettslige plikt og utenfor tilfeller som faller inn under reglene om lempning</article></article></li><li data-name="e." value="5"><article class="listArticle" id="paragraf-3-ledd-6-punkt-5"><article class="legalP" id="paragraf-3-ledd-6-punkt-5-ledd-1">økonomien til det konsernet foretaket er en del av</article></article></li><li data-name="f." value="6"><article class="listArticle" id="paragraf-3-ledd-6-punkt-6"><article class="legalP" id="paragraf-3-ledd-6-punkt-6-ledd-1">overtredelsesgebyrets preventive virkning</article></article></li><li data-name="g." value="7"><article class="listArticle" id="paragraf-3-ledd-6-punkt-7"><article class="legalP" id="paragraf-3-ledd-6-punkt-7-ledd-1">om offentlige myndigheter har pålagt, tillatt eller oppmuntret til konkurransebegrensende adferd.</article></article></li></ol></article><article class="legalP" id="paragraf-3-ledd-7">Hvis foretaket fortsetter med overtredelsen eller på ny begår den samme eller tilsvarende overtredelse, kan gebyret økes med inntil 100 prosent for hver overtredelse.</article><article class="legalP" id="paragraf-3-ledd-8">Ved overtredelser av <a href="lov/2004-03-05-12/§10">konkurranseloven § 10</a> og <a href="lov/2004-03-05-12/§11">§ 11</a> skal Konkurransetilsynet i vedtak om overtredelsesgebyr angi de momentene som det er lagt vekt på ved utmålingen og hva som har hatt særlig betydning for resultatet.</article><article class="legalP" id="paragraf-3-ledd-9">Anmoder et foretak om at det tas hensyn til foretakets manglende betalingsevne, kan Konkurransetilsynet i særlige tilfeller legge vekt på det.</article></article><article class="legalArticle" data-lovdata-URL="SF/forskrift/2013-12-11-1465/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Lempningssøknaden</span></h2><article class="legalP" id="paragraf-4-ledd-1">En søknad om lempning etter <a href="lov/2004-03-05-12/§30">konkurranseloven § 30</a> og <a href="lov/2004-03-05-12/§31">§ 31</a> rettes skriftlig eller muntlig til Konkurransetilsynet. Bevis skal fremlegges som beskrevet i <a href="lov/2004-03-05-12/§30">konkurranseloven § 30</a> første ledd bokstav a første punktum og andre ledd.</article><article class="legalP" id="paragraf-4-ledd-2">I en lempningssøknad skal søker gi tilgjengelig informasjon om identiteten til foretakene som har deltatt i overtredelsen, og en konkret beskrivelse av overtredelsens art, overtredelsens varighet, hvilke produkter overtredelsen har omfattet, overtredelsens geografiske omfang, og om foretaket har hatt kontakt med andre konkurransemyndigheter om overtredelsen.</article><article class="legalP" id="paragraf-4-ledd-3">Lempningssøknader etter <a href="lov/2004-03-05-12/§30">konkurranseloven § 30</a> andre ledd bokstav c på andre språk enn norsk, svensk, dansk og engelsk gir en prioritert rett til lempning dersom Konkurransetilsynet mottar en oversettelse innen en frist Konkurransetilsynet fastsetter.</article><article class="legalP" id="paragraf-4-ledd-4">Konkurransetilsynet skal bekrefte skriftlig med dato og klokkeslett når lempningssøknaden er mottatt. Bekreftelsen skal identifisere fremlagte bevis.</article><article class="changesToParent">Endret ved <a href="forskrift/2016-06-27-837">forskrift 27 juni 2016 nr. 837</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2013-12-11-1465/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Foreløpig vurdering av lempningssøknaden</span></h2><article class="legalP" id="paragraf-5-ledd-1">Konkurransetilsynet skal så snart som mulig underrette foretaket skriftlig om den foreløpige vurderingen av lempningssøknaden.</article><article class="legalP" id="paragraf-5-ledd-2">Finner Konkurransetilsynet på bakgrunn av det fremlagte bevismaterialet etter <a href="lov/2004-03-05-12/§30">konkurranseloven § 30</a> andre ledd bokstav a at vilkårene i <a href="lov/2004-03-05-12/§30">konkurranseloven § 30</a> første ledd er oppfylt, skal foretaket underrettes om at det er grunnlag for hel lempning, forutsatt at foretaket oppfyller de øvrige vilkårene for lempning.</article><article class="legalP" id="paragraf-5-ledd-3">Gir foretaket en beskrivelse av bevismaterialet etter <a href="lov/2004-03-05-12/§30">konkurranseloven § 30</a> andre ledd bokstav b, kontrollerer Konkurransetilsynet om beskrivelsen oppfyller vilkårene i <a href="lov/2004-03-05-12/§30">konkurranseloven § 30</a> første ledd, og informerer foretaket om vurderingen. Finner Konkurransetilsynet at bevisene som deretter fremlegges svarer til beskrivelsen, skal foretaket underrettes om at det er grunnlag for hel lempning, forutsatt at foretaket oppfyller de øvrige vilkårene for lempning.</article><article class="legalP" id="paragraf-5-ledd-4">Dersom foretaket har blitt gitt en prioritert rett til lempning etter <a href="lov/2004-03-05-12/§30">konkurranseloven § 30</a> annet ledd c, og foretaket oppfyller vilkårene i <a href="lov/2004-03-05-12/§30">konkurranseloven § 30</a> første ledd innen fristen Konkurransetilsynet har satt, skal foretaket underrettes om at det er grunnlag for hel lempning, forutsatt at foretaket oppfyller de øvrige vilkårene for lempning.</article><article class="legalP" id="paragraf-5-ledd-5">Finner Konkurransetilsynet på bakgrunn av det fremlagte bevismaterialet at vilkårene i <a href="lov/2004-03-05-12/§31">konkurranseloven § 31</a> første ledd er oppfylt, skal foretaket underrettes om at det er grunnlag for delvis lempning, forutsatt at foretaket oppfyller de øvrige vilkårene for lempning.</article></article><article class="legalArticle" data-lovdata-URL="SF/forskrift/2013-12-11-1465/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Samarbeidsplikt</span></h2><article class="legalP" id="paragraf-6-ledd-1">Det er et vilkår for hel eller delvis lempning etter <a href="lov/2004-03-05-12/§30">konkurranseloven § 30</a> og <a href="lov/2004-03-05-12/§31">§ 31</a> at foretaket av eget tiltak samarbeider fullt ut under hele Konkurransetilsynets saksbehandling.</article><article class="legalP" id="paragraf-6-ledd-2">Foretaket skal fremlegge alle bevis og annen relevant informasjon foretaket besitter til enhver tid, besvare alle henvendelser fra Konkurransetilsynet og sørge for at nåværende og, så langt det er mulig, tidligere ansatte er tilgjengelige for å forklare seg.</article><article class="legalP" id="paragraf-6-ledd-3">Handlinger som vanskeliggjør Konkurransetilsynets etterforskning, som å tilintetgjøre bevis, gi uriktige opplysninger og avsløre eksistensen av eller innholdet i søknaden om lempning, vil kunne frata foretaket rett til lempning. Dette gjelder også fra det tidspunkt foretaket vurderer å søke lempning, men før søknad er sendt Konkurransetilsynet.</article><article class="changesToParent">Endret ved <a href="forskrift/2016-06-27-837">forskrift 27 juni 2016 nr. 837</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2013-12-11-1465/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Endelig vedtak om lempning</span></h2><article class="legalP" id="paragraf-7-ledd-1">Søknad om hel eller delvis lempning innvilges eller avslås i vedtak om overtredelsesgebyr etter <a href="lov/2004-03-05-12/§29">konkurranseloven § 29</a> andre ledd.</article></article><article class="legalArticle" data-lovdata-URL="SF/forskrift/2013-12-11-1465/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakelevering av bevis</span></h2><article class="legalP" id="paragraf-8-ledd-1">Fremlagte bevis som ikke oppfyller vilkårene i <a href="lov/2004-03-05-12/§30">konkurranseloven § 30</a> første ledd, kan kreves levert tilbake. Konkurransetilsynet kan likevel innhente ytterligere informasjon etter <a href="lov/2004-03-05-12/§24">konkurranseloven § 24</a> og <a href="lov/2004-03-05-12/§25">§ 25</a>.</article></article><article class="legalArticle" data-lovdata-URL="SF/forskrift/2013-12-11-1465/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2014.</article><article class="legalP" id="paragraf-9-ledd-2">Fra samme tidspunkt oppheves <a href="forskrift/2005-08-22-909">forskrift 22. august 2005 nr. 909</a> om utmåling og lempning av overtredelsesgebyr.</article></article></main></body></html>