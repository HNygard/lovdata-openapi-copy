<!DOCTYPE html><html lang="no"><head><title>Forskrift om tryggleiken ved sportsdykking.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1994-11-10-1134</dd><dt class="dokid">DokumentID</dt><dd class="dokid">SF/forskrift/1994-11-10-1134</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>DSB (Direktoratet for samfunnssikkerhet og beredskap)</li></ul></dd><dt class="publishedIn">Publisert i</dt><dd class="publishedIn">Avd I 1994 2057</dd><dt class="dateInForce">I kraft fra</dt><dd class="dateInForce">1995-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2003-11-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2003-11-06-1318">forskrift/2003-11-06-1318</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1976-06-11-79/§4">lov/1976-06-11-79/§4</a></li><li><a href="lov/1976-06-11-79/§8">lov/1976-06-11-79/§8</a></li><li><a href="forskrift/1990-09-07-731">forskrift/1990-09-07-731</a></li></ul></dd><dt class="titleShort">Korttittel</dt><dd class="titleShort">Forskrift om tryggleiken ved sportsdykking</dd><dt class="title">Tittel</dt><dd class="title">Forskrift om tryggleiken ved sportsdykking.</dd><dt class="miscInformation">Annet om dokumentet</dt><dd class="miscInformation">Fastsett av Barne- og familiedepartementet 10. november 1994 i medhald av <a href="lov/1976-06-11-79">lov av 11. juni 1976 nr. 79</a> om <a href="lov/1976-06-11-79/§8">produktkontroll § 4 og § 8</a>, jfr. Kronprinsregentens <a href="forskrift/1990-09-07-731">res. av 7. september 1990 nr. 731</a> om gjennomføring av lov om produktkontroll. Endra 25 juni 1997 nr. 705, 6 nov 2003 nr. 1318.</dd><dt class="refid">RefID</dt><dd class="refid">forskrift/1994-11-10-1134</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tryggleiken ved sportsdykking.</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Verkeområde og definisjonar</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Verkeområde</a></li><li><a href="#kapittel-1-paragraf-3">§ 3. Definisjonar</a></li></ul></li><li><a href="#kapittel-2" data-child-interval="§ 4">Kapittel 2. Krav til sportsdykkarutstyr</a><ul class="tocSubUl"><li><a href="#kapittel-2-paragraf-1">§ 4. Sportsdykkarutstyr</a></li></ul></li><li><a href="#kapittel-3" data-child-interval="§§ 5 – 12">Kapittel 3. Krav til opplæring</a><ul class="tocSubUl"><li><a href="#kapittel-3-paragraf-1">§ 5. Dugleik og opplæring</a></li><li><a href="#kapittel-3-paragraf-2">§ 6. Undervisningsstad</a></li><li><a href="#kapittel-3-paragraf-3">§ 7. Personell</a></li><li><a href="#kapittel-3-paragraf-4">§ 8. Kandidatar</a></li><li><a href="#kapittel-3-paragraf-5">§ 9. Kandidatens utstyr</a></li><li><a href="#kapittel-3-paragraf-6">§ 10. Opplæringsperiode</a></li><li><a href="#kapittel-3-paragraf-7">§ 11. Grunnkurs</a></li><li><a href="#kapittel-3-paragraf-8">§ 12. Beredskap</a></li></ul></li><li><a href="#kapittel-4" data-child-interval="§§ 13 – 18">Kapittel 4. Tilsyn, klage, straff m.v.</a><ul class="tocSubUl"><li><a href="#kapittel-4-paragraf-1">§ 13. Tilsyn</a></li><li><a href="#kapittel-4-paragraf-2">§ 14. Dispensasjon</a></li><li><a href="#kapittel-4-paragraf-3">§ 15. Klage</a></li><li><a href="#kapittel-4-paragraf-4">§ 16. Tvangsmulkt</a></li><li><a href="#kapittel-4-paragraf-5">§ 17. Straff</a></li><li><a href="#kapittel-4-paragraf-6">§ 18. Iverksetjing</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1994-11-10-1134" id="dokument"><h1>Forskrift om tryggleiken ved sportsdykking.</h1><section class="section" data-name="kap1" id="kapittel-1" data-lovdata-URL="SF/forskrift/1994-11-10-1134/KAPITTEL_1"><h2>Kapittel 1. Verkeområde og definisjonar</h2><article class="legalArticle" data-lovdata-URL="SF/forskrift/1994-11-10-1134/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Denne forskrifta har til formål å førebyggje at sportsdykking fører til helseskade for dykkar eller meddykkar.</article></article><article class="legalArticle" data-lovdata-URL="SF/forskrift/1994-11-10-1134/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h3><article class="legalP" id="kapittel-1-paragraf-2-ledd-1">Forskrifta omfattar:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Sportsdykkarutstyr som ikkje er personleg verneutstyr.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Opplæring av sportsdykkarar.</article></article></li></ol></article><article class="legalP" id="kapittel-1-paragraf-2-ledd-2">Forskrifta rettar seg mot produsentar, importørar, distributørar, detaljistar og andre som har med omsetning eller bruk av sportsdykkarutstyr å gjere.</article><article class="legalP" id="kapittel-1-paragraf-2-ledd-3">Forskrifta gjeld også for den som er ansvarleg for eller utfører arbeid i verksemd som tilbyr eller driv sportsdykkaropplæring.</article></article><article class="legalArticle" data-lovdata-URL="SF/forskrift/1994-11-10-1134/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjonar</span></h3><article class="legalP" id="kapittel-1-paragraf-3-ledd-1">Med <i>sportsdykking</i> er meint fritidsaktivitet under vatn med sjølvforsynande pusteutstyr.</article><article class="legalP" id="kapittel-1-paragraf-3-ledd-2">Med <i>kandidat</i> er meint person som er under opplæring i sportsdykking.</article><article class="legalP" id="kapittel-1-paragraf-3-ledd-3">Med <i>opplæringsperiode</i> er meint det tidsrommet ein er kandidat.</article><article class="legalP" id="kapittel-1-paragraf-3-ledd-4">Med <i>kurs</i> er meint eit systematisk og planlagt opplegg for utdanninga som kandidaten skal gjennomgå.</article><article class="legalP" id="kapittel-1-paragraf-3-ledd-5">Med <i>grunnkurs</i> er meint eit systematisk og planlagt opplegg for den utdanninga som er nødvendig for at kandidaten skal kunne ta til med sportsdykking.</article><article class="legalP" id="kapittel-1-paragraf-3-ledd-6">Med <i>sportsdykkar</i> er meint person som minst har fullført grunnkurs i sportsdykking.</article><article class="legalP" id="kapittel-1-paragraf-3-ledd-7">Med <i>sportsdykkarutstyr</i> er meint utstyr som blir bore, halde eller brukt ved sportsdykking.</article><article class="legalP" id="kapittel-1-paragraf-3-ledd-8">Med <i>flytekontroll</i> er meint kontroll over den situasjonen som har oppstått når dykkaren oppheld seg i overflata og ønskjer positiv oppdrift.</article><article class="legalP" id="kapittel-1-paragraf-3-ledd-9">Med <i>oppdriftskontroll</i> er meint kontroll over den situasjonen som eksisterer når dykkaren er under vatn og ønskjer å vere i likevekt på ulike djup.</article><article class="legalP" id="kapittel-1-paragraf-3-ledd-10">Med <i>reservegassystem</i> er meint ei reserveluftmengd som blir aktivert ved ei særskild handling.</article><article class="legalP" id="kapittel-1-paragraf-3-ledd-11">Med <i>varslingssystem</i> er meint 1) ei aktiv, positiv varsling når luftforrådet når ei viss grense, eller 2) ein indikator (til vanleg manometer) som viser kor mykje luft som er att når ein når låge nivå.</article><article class="legalP" id="kapittel-1-paragraf-3-ledd-12">Med <i>botntid</i> er meint tida frå ein forlet overflata til oppstiginga tek til.</article><article class="legalP" id="kapittel-1-paragraf-3-ledd-13">Med <i>produsent</i> er meint den som fysisk framstiller dykkarutstyr.</article><article class="legalP" id="kapittel-1-paragraf-3-ledd-14">Med <i>importør</i> er meint den som overfor tollverket er legitimert til å råde over sportsdykkarutstyret.</article><article class="legalP" id="kapittel-1-paragraf-3-ledd-15">Med <i>distributør</i> er meint den som syter for fordeling mellom produsent, importør og detaljist.</article><article class="legalP" id="kapittel-1-paragraf-3-ledd-16">Med <i>detaljist</i> er meint den som sel eller formidlar sportsdykkarutstyr til forbrukar.</article><article class="legalP" id="kapittel-1-paragraf-3-ledd-17">Med <i>hevdvunnen norm</i> er meint rettleiing, standard m.v. som innanfor eit fagområde har vunne internasjonal og/eller nasjonal hevd.</article></article></section><section class="section" data-name="kap2" id="kapittel-2" data-lovdata-URL="SF/forskrift/1994-11-10-1134/KAPITTEL_2"><h2>Kapittel 2. Krav til sportsdykkarutstyr</h2><article class="legalArticle" data-lovdata-URL="SF/forskrift/1994-11-10-1134/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sportsdykkarutstyr</span></h3><article class="legalP" id="kapittel-2-paragraf-1-ledd-1">Sportsdykkarutstyr skal vere konstruert og utforma slik at det ikkje fører til fare for helseskade for dykkar eller meddykkar. Dette kravet vil normalt vere oppfylt når utstyret er i samsvar med hevdvunne normer. Dersom utstyret ikkje samsvarar med hevdvunne normer, må det kunne dokumenterast at bruk av utstyret ikkje fører til fare for helseskade.</article><article class="legalP" id="kapittel-2-paragraf-1-ledd-2">Dersom noko utstyr har risikoaspekt som ikkje er inkluderte i hevdvunne normer, skal desse vurderast særskilt.</article><article class="legalP" id="kapittel-2-paragraf-1-ledd-3">Ein skal unngå å kombinere delar av hevdvunne normer, med mindre det kan dokumenterast at bruk av slikt utstyr ikkje fører til fare for helseskade.</article></article></section><section class="section" data-name="kap3" id="kapittel-3" data-lovdata-URL="SF/forskrift/1994-11-10-1134/KAPITTEL_3"><h2>Kapittel 3. Krav til opplæring</h2><article class="legalArticle" data-lovdata-URL="SF/forskrift/1994-11-10-1134/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Dugleik og opplæring</span></h3><article class="legalP" id="kapittel-3-paragraf-1-ledd-1">Opplæringa skal vere slik at kandidaten blir sett i stand til å utføre sportsdykking utan fare for helseskade på seg sjølv eller meddykkar.</article><article class="legalP" id="kapittel-3-paragraf-1-ledd-2">Den aktiviteten som går føre seg i opplæringsperioden, skal ikkje føre til fare for helseskade for kandidaten eller medkandidatar.</article><article class="legalP" id="kapittel-3-paragraf-1-ledd-3">Når opplæringa er gjennomført, skal den som er ansvarleg for verksemda, forvisse seg om at kvar kandidat har nådd eit dugleiksnivå som gjer at vedkommande er istand til å dykke etter intensjonen med opplæringa.</article><article class="legalP" id="kapittel-3-paragraf-1-ledd-4">Den ansvarlege for verksemda har eit særleg ansvar for å sjå til at kandidatane på ein trygg måte meistrar stressituasjonar som ein må rekne med kan oppstå.</article></article><article class="legalArticle" data-lovdata-URL="SF/forskrift/1994-11-10-1134/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Undervisningsstad</span></h3><article class="legalP" id="kapittel-3-paragraf-2-ledd-1">Undervisningsstadene skal høve til formålet og ikkje føre til fare for helseskade for kandidatane. Den som er ansvarleg for verksemda, skal ha eit system for å dokumentere at undervisningsstadene høver til formålet.</article></article><article class="legalArticle" data-lovdata-URL="SF/forskrift/1994-11-10-1134/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Personell</span></h3><article class="legalP" id="kapittel-3-paragraf-3-ledd-1">Det personellet som blir nytta i opplæringa, skal ha nødvendige kvalifikasjonar, slik at undervisninga ikkje fører til fare for helseskade for kandidatane. Den som er ansvarleg for verksemda, skal ha system for å dokumentere at personellet har nødvendige kvalifikasjonar.</article></article><article class="legalArticle" data-lovdata-URL="SF/forskrift/1994-11-10-1134/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kandidatar</span></h3><article class="legalP" id="kapittel-3-paragraf-4-ledd-1">Den som er ansvarleg for verksemda, pliktar å treffe tiltak som kan dokumentere at kandidatane er skikka for den opplæringa dei skal gjennomgå. Slike forhold kan omfatte kandidatane sin alder, vatnkjensle, fysikk, helse og praktiske eller teoretiske kunnskapar.</article><article class="legalP" id="kapittel-3-paragraf-4-ledd-2">Kandidaten skal kunne symje og skal gjennomgå legeundersøking før dykkinga tek til.</article></article><article class="legalArticle" data-lovdata-URL="SF/forskrift/1994-11-10-1134/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kandidatens utstyr</span></h3><article class="legalP" id="kapittel-3-paragraf-5-ledd-1">Kandidatane skal under sjødykk vere utstyrte med følgjande utstyr: dykkemaske, snorkel, symjeføter, kniv, system for oppdriftskontroll, system for flytekontroll, system for nødoppstiging, varmeisolerande drakt, pusteventil(ar), ballastvekt med hurtiglås, reservegassystem/varslingssystem, djupnemålar, manometer, kompass eller utstyr med tilsvarande funksjonar.</article><article class="legalP" id="kapittel-3-paragraf-5-ledd-2">I basseng/skjerma vatn skal det brukast utstyr som er formålstenleg for dei øvingane som skal trenast.</article></article><article class="legalArticle" data-lovdata-URL="SF/forskrift/1994-11-10-1134/§10" data-name="§10" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Opplæringsperiode</span></h3><article class="legalP" id="kapittel-3-paragraf-6-ledd-1">Opplæringsperioden skal vare så lenge at kandidaten blir sett i stand til på eiga hand å meistre dei forholda som opplæringa vedkjem.</article></article><article class="legalArticle" data-lovdata-URL="SF/forskrift/1994-11-10-1134/§11" data-name="§11" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Grunnkurs</span></h3><article class="legalP" id="kapittel-3-paragraf-7-ledd-1">På grunnkurs skal det gjennomførast minst seks sjødykk. Dykka skal fordelast over minst tre dagar. For kandidatar som ikkje meistrar alminnelege stressituasjoner etter seks dykk, skal ytterlegare dykk gjennomførast. Kandidaten skal nå eit nivå som gir akseptabel tryggleik utfrå dei tilhøva det blir dykka under, og dei tilhøva det kan ventast at kandidaten vil dykke under etter avslutta kurs.</article><article class="legalP" id="kapittel-3-paragraf-7-ledd-2">Det skal brukast tilstrekkeleg tid til førebuing, gjennomføring og oppsummering av dykka. Det skal trenast i av- og påkledingsprosedyrar.</article><article class="legalP" id="kapittel-3-paragraf-7-ledd-3">Minst eitt av dykka skal planleggjast til 20 meter.</article><article class="legalP" id="kapittel-3-paragraf-7-ledd-4">Den totale tida i vatnet, for alle dykka til saman, skal minst vere 90 minutt. Kandidatar som ikkje meistrar alminnelege øvingar og stressituasjonar etter 90 minutt, skal få lengre tid, slik at dei oppnår meistring.</article><article class="legalP" id="kapittel-3-paragraf-7-ledd-5">Berre luft skal brukast som pustegass. Nitrox eller andre gassblandingar skal ikkje nyttast.</article><article class="legalP" id="kapittel-3-paragraf-7-ledd-6">Kandidaten skal ha kunnskap om og demonstrere forståing for:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-7-ledd-6-punkt-1"><article class="legalP" id="kapittel-3-paragraf-7-ledd-6-punkt-1-ledd-1">kva funksjon utstyret har, og korleis det skal haldast ved like</article></article></li><li data-li-identifier="-" data-name="-"><article class="listArticle" id="kapittel-3-paragraf-7-ledd-6-punkt-2"><article class="legalP" id="kapittel-3-paragraf-7-ledd-6-punkt-2-ledd-1">grunnleggjande dykkefysikk: lyd, lys, oppdrift, trykk/gasslover og temperatur</article></article></li><li data-li-identifier="-" data-name="-"><article class="listArticle" id="kapittel-3-paragraf-7-ledd-6-punkt-3"><article class="legalP" id="kapittel-3-paragraf-7-ledd-6-punkt-3-ledd-1">grunnleggjande dykkemedisin</article></article></li><li data-li-identifier="-" data-name="-"><article class="listArticle" id="kapittel-3-paragraf-7-ledd-6-punkt-4"><article class="legalP" id="kapittel-3-paragraf-7-ledd-6-punkt-4-ledd-1">ulike faremoment, særleg ved vrakdykking og ved å dykke for djupt</article></article></li><li data-li-identifier="-" data-name="-"><article class="listArticle" id="kapittel-3-paragraf-7-ledd-6-punkt-5"><article class="legalP" id="kapittel-3-paragraf-7-ledd-6-punkt-5-ledd-1">ver, vind og straumtilhøve.</article></article></li></ul></article><article class="legalP" id="kapittel-3-paragraf-7-ledd-7">Kandidaten skal ha kunnskap om og i påsyn av kvalifisert personell utvise nødvendig dugleik i praktisk sjødykking, medrekna:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-7-ledd-7-punkt-1"><article class="legalP" id="kapittel-3-paragraf-7-ledd-7-punkt-1-ledd-1">meistring av stressituasjonar, så som ulike løysingar av ein tom-for-luft situasjon, tap av maske i kaldt vatn, og gjenfinning og tømming av pusteventil</article></article></li><li data-li-identifier="-" data-name="-"><article class="listArticle" id="kapittel-3-paragraf-7-ledd-7-punkt-2"><article class="legalP" id="kapittel-3-paragraf-7-ledd-7-punkt-2-ledd-1">oppdriftskontroll på ulike djup</article></article></li><li data-li-identifier="-" data-name="-"><article class="listArticle" id="kapittel-3-paragraf-7-ledd-7-punkt-3"><article class="legalP" id="kapittel-3-paragraf-7-ledd-7-punkt-3-ledd-1">orientering ved bruk av kompass.</article></article></li></ul></article><article class="legalP" id="kapittel-3-paragraf-7-ledd-8">Når tilhøva krev det, skal ein gi ein introduksjon til mørkedykking. Denne treninga skal det leggjast vekt på når det kan ventast at kandidaten vil praktisere slik dykking.</article><article class="legalP" id="kapittel-3-paragraf-7-ledd-9">Kandidatane skal vere sikra under alle sjødykka. Under dei to første sjødykka skal sikringa skje ved at minst ein kvalifisert person følgjer (sym saman med) kandidaten. Under dei neste to sjødykka skal sikringa gjerast ved å følgje eller observere kandidatane. Ein kvalifisert person kan maksimalt følgje/observere to kandidatar under eit dykk. Under dei resterande sjødykka står undervisningsstaden fritt til å velje sikringsmåte.</article><article class="legalP" id="kapittel-3-paragraf-7-ledd-10">Under dykk som skjer utan direkte tilsyn av kvalifisert personell, må kandidaten/kandidatane sjølve kunne ta botntida eller på annan måte kallast opp til overflata.</article><article class="legalP" id="kapittel-3-paragraf-7-ledd-11">Under alle dykk som skjer i par, skal para sikrast samhald under dykket.</article><article class="legalP" id="kapittel-3-paragraf-7-ledd-12">Spesielt om førstehjelpsopplæring:</article><article class="legalP" id="kapittel-3-paragraf-7-ledd-13">Kandidaten skal vere i stand til å utøve førstehjelp på meddykkar i eventuelle ulykkessituasjonar. Det skal trenast på nødprosedyrar.</article><article class="legalP" id="kapittel-3-paragraf-7-ledd-14">Spesielt om dykketabellar:</article><article class="legalP" id="kapittel-3-paragraf-7-ledd-15">Det skal brukast hevdvunne tabellar som viser dekompresjonstider. Kandidaten skal kunne demonstrere korrekt bruk av dykketabellar, også for gjentekne dykk. Dessutan skal kandidaten kjenne til andre forhold enn tid/dybdeverdiar som kan ha noko å seie for trykkfallsjuke, så som oppstigingsfart, fysisk arbeid, temperatur, fysisk form, alder, fedme, alkohol og væskebalanse.</article><article class="legalP" id="kapittel-3-paragraf-7-ledd-16">Kandidaten skal kjenne til verknadene av dykking fleire dagar på rad, hyppige opp- og nedstigingar, flyging etter dykking og verknadene av dykking ved redusert lufttrykk.</article><article class="legalP" id="kapittel-3-paragraf-7-ledd-17">Spesielt om linedykking:</article><article class="legalP" id="kapittel-3-paragraf-7-ledd-18">Dersom det blir nytta line frå land eller fartøy for å sikre kandidaten/kandidatane, skal det spesielt øvast i å kunne kutte lina i ein situasjon der kandidaten/kandidatane sit fast på botnen og linen er spent. Minst tre av dykka på grunnkurset skal gå føre seg utan line frå land eller fartøy.</article></article><article class="legalArticle" data-lovdata-URL="SF/forskrift/1994-11-10-1134/§12" data-name="§12" id="kapittel-3-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Beredskap</span></h3><article class="legalP" id="kapittel-3-paragraf-8-ledd-1">Den som er ansvarleg for verksemda, skal sjå til at det er utarbeidt ein beredskapsplan, slik at skadeomfanget i tilfelle av ulykkessituasjonar blir avgrensa til eit minimum.</article><article class="legalP" id="kapittel-3-paragraf-8-ledd-2">Beredskapsplanen skal kunne følgjast av opplæringspersonellet og mellom anna innehalde omtale av tiltak for å møte aktuelle fare- og ulykkessituasjonar. Nødvendig beredskapsutstyr må finnast på plass i tilknyting til undervisninga.</article></article></section><section class="section" data-name="kap4" id="kapittel-4" data-lovdata-URL="SF/forskrift/1994-11-10-1134/KAPITTEL_4"><h2>Kapittel 4. Tilsyn, klage, straff m.v.</h2><article class="legalArticle" data-lovdata-URL="SF/forskrift/1994-11-10-1134/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn</span></h3><article class="legalP" id="kapittel-4-paragraf-1-ledd-1">Den departementet gir fullmakt, fører tilsyn med at forskrifta blir etterlevd.</article><article class="changesToParent">Endra ved <a href="forskrift/2003-11-06-1318">forskrift 6 nov 2003 nr. 1318</a>.</article></article><article class="legalArticle" data-lovdata-URL="SF/forskrift/1994-11-10-1134/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-2-ledd-1">I særskilte tilfeller kan sentral tilsynsmyndighet gjere unntak frå denne forskrifta.</article><article class="changesToParent">Tilføyd ved <a href="forskrift/1997-06-25-705">forskrift 25 juni 1997 nr. 705</a> (i kraft 1 juli 1997). Endra ved <a href="forskrift/2003-11-06-1318">forskrift 6 nov 2003 nr. 1318</a>.</article></article><article class="legalArticle" data-lovdata-URL="SF/forskrift/1994-11-10-1134/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Klage</span></h3><article class="legalP" id="kapittel-4-paragraf-3-ledd-1">Vedtak som er gjorde i medhald av denne forskrifta, kan påklagast til departementet.</article><article class="changesToParent">Endra ved <a href="forskrift/1997-06-25-705">forskrifter 25 juni 1997 nr. 705</a> (tidligere <a href="forskrift/1997-06-25-705/§14">§ 14</a>), <a href="forskrift/2003-11-06-1318">6 nov 2003 nr. 1318</a>.</article></article><article class="legalArticle" data-lovdata-URL="SF/forskrift/1994-11-10-1134/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tvangsmulkt</span></h3><article class="legalP" id="kapittel-4-paragraf-4-ledd-1">For å sikre at føresegnene i denne forskrifta eller vedtak som er gjorde i medhald av forskrifta blir gjennomførte, kan det fastsetjast tvangsmulkt etter reglane i lov om produktkontroll <a href="forskrift/1994-11-10-1134/§13">§ 13</a>.</article><article class="changesToParent">Endra ved <a href="forskrift/1997-06-25-705">forskrift 25 juni 1997 nr. 705</a> (tidligere § 15).</article></article><article class="legalArticle" data-lovdata-URL="SF/forskrift/1994-11-10-1134/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h3><article class="legalP" id="kapittel-4-paragraf-5-ledd-1">Brot på denne forskrifta eller vedtak som er gjorde i medhald av forskrifta, blir straffa etter lov om produktkontroll <a href="forskrift/1994-11-10-1134/§12">§ 12</a> dersom ikkje strengare straffeføresegner kjem på tale.</article><article class="changesToParent">Endra ved <a href="forskrift/1997-06-25-705">forskrift 25 juni 1997 nr. 705</a> (tidligere § 16).</article></article><article class="legalArticle" data-lovdata-URL="SF/forskrift/1994-11-10-1134/§18" data-name="§18" id="kapittel-4-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Iverksetjing</span></h3><article class="legalP" id="kapittel-4-paragraf-6-ledd-1">Denne forskrifta tek til å gjelde 1. mars 1995.</article><article class="changesToParent">Endra ved <a href="forskrift/1997-06-25-705">forskrift 25 juni 1997 nr. 705</a> (tidligere § 17).</article></article></section></main></body></html>