<!DOCTYPE html><html lang="no"><head><title>Forskrift om begrensninger i fisket etter torsk, rognkjeks, makrell, kveite og kongekrabbe med fartøy som ikke er innført i register over merkepliktige norske fiskefartøy (merkeregisteret) eller fra land</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-26-252</dd><dt class="dokid">DokumentID</dt><dd class="dokid">SF/forskrift/2010-02-26-252</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeri- og havbruksavd.</li></ul></dd><dt class="publishedIn">Publisert i</dt><dd class="publishedIn">I 2010 hefte 3</dd><dt class="dateInForce">I kraft fra</dt><dd class="dateInForce">2010-02-26</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-12-1055">forskrift/2025-06-12-1055</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-12-22-1681">forskrift/2005-12-22-1681</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§12">lov/2008-06-06-37/§12</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§22">lov/2008-06-06-37/§22</a></li></ul></dd><dt class="dateOfPublication">Kunngjort</dt><dd class="dateOfPublication">2010-03-02 13:54</dd><dt class="titleShort">Korttittel</dt><dd class="titleShort">Forskrift om begrensninger i torskefisket mv.</dd><dt class="title">Tittel</dt><dd class="title">Forskrift om begrensninger i fisket etter torsk, rognkjeks, makrell, kveite og kongekrabbe med fartøy som ikke er innført i register over merkepliktige norske fiskefartøy (merkeregisteret) eller fra land</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 26. februar 2010 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§12">§ 12</a>, <a href="lov/2008-06-06-37/§16">§ 16</a> og <a href="lov/2008-06-06-37/§22">§ 22</a>. <br /><strong>Endret</strong> ved <a href="forskrift/2010-12-29-1827">forskrifter 29 des 2010 nr. 1827</a>, <a href="forskrift/2011-03-24-345">24 mars 2011 nr. 345</a>, <a href="forskrift/2012-12-21-1423">21 des 2012 nr. 1423</a>, <a href="forskrift/2019-12-09-1697">9 des 2019 nr. 1697</a>, <a href="forskrift/2025-06-12-1055">12 juni 2025 nr. 1055</a> (bl.a. tittel).</dd><dt class="refid">RefID</dt><dd class="refid">forskrift/2010-02-26-252</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om begrensninger i fisket etter torsk, rognkjeks, makrell, kveite og kongekrabbe med fartøy som ikke er innført i register over merkepliktige norske fiskefartøy (merkeregisteret) eller fra land</a><ul class="tocSubUl"><li><a href="#paragraf-1">§ 1. Saklig virkeområde</a></li><li><a href="#paragraf-2">§ 2. Omsetningsgrense, registreringskrav og garnbegrensning ved fiske etter torsk</a></li><li><a href="#paragraf-3">§ 3. Redskapsbegrensninger i fisket etter kveite med line</a></li><li><a href="#paragraf-4">§ 4. Forbud mot å fiske rognkjeks</a></li><li><a href="#paragraf-5">§ 5. Redskapsbegrensning i fisket etter makrell</a></li><li><a href="#paragraf-6">§ 6. Begrensninger i fisket etter kongekrabbe</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-02-26-252" id="dokument"><h1>Forskrift om begrensninger i fisket etter torsk, rognkjeks, makrell, kveite og kongekrabbe med fartøy som ikke er innført i register over merkepliktige norske fiskefartøy (merkeregisteret) eller fra land</h1><article class="legalArticle" data-lovdata-URL="SF/forskrift/2010-02-26-252/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h2><article class="legalP" id="paragraf-1-ledd-1">Denne forskriften gjelder for fiske med fartøy som ikke er innført i register over merkepliktige norske fiskefartøy (merkeregisteret) og for fiske fra land.</article><article class="changesToParent">Endret ved <a href="forskrift/2012-12-21-1423">forskrift 21 des 2012 nr. 1423</a> (i kraft 1 feb 2013).</article></article><article class="legalArticle" data-lovdata-URL="SF/forskrift/2010-02-26-252/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omsetningsgrense, registreringskrav og garnbegrensning ved fiske etter torsk</span></h2><article class="legalP" id="paragraf-2-ledd-1">Det er forbudt å fiske torsk for omsetning. Personer kan likevel fiske og lande opptil 1000 kg torsk rund vekt per kalenderår for omsetning med fartøy registrert i Småbåtregisteret hos Redningsselskapet eller i Skipsregistrene. Fartøyets registreringsmerke eller kjenningssignal skal være påført godt synlig og tydelig på begge sider av fartøyet og skal føres på sluttseddelen ved omsetning. Adgangen til å fiske torsk for omsetning gjelder ikke for personer som direkte eller indirekte gjennom foretak er eier eller medeier av fiskefartøy som er tildelt torskekvote etter <a href="lov/2008-06-06-37/§12">havressurslova § 12</a>.</article><article class="legalP" id="paragraf-2-ledd-2">Begrensningen på 1000 kg torsk rund vekt gjelder både per fartøy og per person, og gjelder samlet for all torsk sør og nord for 62° N.</article><article class="legalP" id="paragraf-2-ledd-3">Når fartøyet er fredet i medhold av <a href="lov/1978-06-09-50/§14a">kulturminneloven § 14a</a> eller vernet av Riksantikvaren, og kan nyttes til sports- og rekreasjonsfiske etter <a href="lov/2008-06-06-37/§22">havressursloven § 22</a> og <a href="lov/2008-06-06-37/§23">§ 23 i</a> samsvar med tinglysning at det kan nyttes til slikt fiske, gjelder begrensningen på 1000 kg torsk rund vekt bare per fartøy.</article><article class="legalP" id="paragraf-2-ledd-4">Dersom verken fartøy eller person fisker eller lander torsk for omsetning sør for 62° N i løpet av kalenderåret, kan det likevel fiskes og landes 2000 kg torsk for omsetning nord for 62° N når vilkårene i første og annet ledd er oppfylt. Dette gjelder også fartøy som faller inn under tredje ledd.</article><article class="legalP" id="paragraf-2-ledd-5">Ved fiske etter torsk er det ikke tillatt å nytte garn med en samlet lengde på mer enn 165 meter. Dette gjelder også når samme person eller de samme personene nytter flere fartøy.</article><article class="changesToParent">Endret ved <a href="forskrift/2010-12-29-1827">forskrifter 29 des 2010 nr. 1827</a> (i kraft 1 jan 2011), <a href="forskrift/2012-12-21-1423">21 des 2012 nr. 1423</a> (i kraft 1 feb 2013), <a href="forskrift/2019-12-09-1697">9 des 2019 nr. 1697</a>.</article></article><article class="legalArticle" data-lovdata-URL="SF/forskrift/2010-02-26-252/§3" data-name="§3" data-repealeddate="2013-02-01" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Redskapsbegrensninger i fisket etter kveite med line</span></h2><article class="legalP" id="paragraf-3-ledd-1">Ved fiske etter kveite med line er det ikke tillatt å benytte mer enn 100 krok.</article><article class="changesToParent">Opphevet ved <a href="forskrift/2012-12-21-1423">forskrift 21 des 2012 nr. 1423</a> (i kraft 1 feb 2013), tilføyd ved forskrift <a href="forskrift/2025-06-12-1055">12 juni 2025 nr. 1055</a>.</article></article><article class="legalArticle" data-lovdata-URL="SF/forskrift/2010-02-26-252/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å fiske rognkjeks</span></h2><article class="legalP" id="paragraf-4-ledd-1">Det er forbudt å fiske rognkjeks i Nordland, Troms og Finnmark.</article></article><article class="legalArticle" data-lovdata-URL="SF/forskrift/2010-02-26-252/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskapsbegrensning i fisket etter makrell</span></h2><article class="legalP" id="paragraf-5-ledd-1">Ved fiske etter makrell er det ikke tillatt å benytte mer enn én maskindrevet dorg med maksimalt 10 angler per fartøy.</article></article><article class="legalArticle" data-lovdata-URL="SF/forskrift/2010-02-26-252/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Begrensninger i fisket etter kongekrabbe</span></h2><article class="legalP" id="paragraf-6-ledd-1">Det er forbudt å drive fangst av kongekrabbe innenfor kvoteregulert område øst for 26° Ø, med unntak av inntil 10 kongekrabber til egen husholdning per år.</article><article class="legalP" id="paragraf-6-ledd-2">Den enkelte person eller det enkelte fartøy kan ikke drive fangst med mer enn 1 teine.</article><article class="legalP" id="paragraf-6-ledd-3">Det er ikke adgang til å fange kongekrabbe med mindre skjoldlengde enn 13&#xa0;cm.</article><article class="legalP" id="paragraf-6-ledd-4">Fiskeridirektoratet kan fastsette bestemmelser om rapporteringsplikt ved fangst av kongekrabbe etter denne bestemmelsen.</article><article class="changesToParent">Endret ved <a href="forskrift/2011-03-24-345">forskrift 24 mars 2011 nr. 345</a> (i kraft 1 aug 2011).</article></article><article class="legalArticle" data-lovdata-URL="SF/forskrift/2010-02-26-252/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt overtrer bestemmelser gitt i denne forskriften, straffes i henhold til <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§60">§ 60</a>, <a href="lov/2008-06-06-37/§61">§ 61</a> og <a href="lov/2008-06-06-37/§64">§ 64</a>. På samme måte straffes medvirkning og forsøk.</article></article><article class="legalArticle" data-lovdata-URL="SF/forskrift/2010-02-26-252/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft straks.</article><article class="legalP" id="paragraf-8-ledd-2">Samtidig oppheves <a href="forskrift/2005-12-22-1681">forskrift 22. desember 2005 nr. 1681</a> om begrensninger i fisket for ikke-manntallsførte fiskere i fiske etter torsk, rognkjeks, makrell og kongekrabbe.</article></article></main></body></html>