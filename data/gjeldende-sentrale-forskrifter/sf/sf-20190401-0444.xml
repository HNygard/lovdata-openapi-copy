<!DOCTYPE html><html lang="no"><head><title>Forskrift om elektronisk faktura i offentlige anskaffelser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-01-444</dd><dt class="dokid">DokumentID</dt><dd class="dokid">SF/forskrift/2019-04-01-444</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for IT- og forvaltningspolitikk</li></ul></dd><dt class="dateInForce">I kraft fra</dt><dd class="dateInForce">2019-04-02</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-10-16</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-10-16-2063">forskrift/2020-10-16-2063</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2016-06-17-73/§16">lov/2016-06-17-73/§16</a></li></ul></dd><dt class="dateOfPublication">Kunngjort</dt><dd class="dateOfPublication">2019-04-03 15:20</dd><dt class="titleShort">Korttittel</dt><dd class="titleShort">Forskrift om elektronisk faktura i offentlige anskaffelser</dd><dt class="title">Tittel</dt><dd class="title">Forskrift om elektronisk faktura i offentlige anskaffelser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 1. april 2019 med hjemmel i <a href="lov/2016-06-17-73">lov 17. juni 2016 nr. 73</a> om offentlige anskaffelser (anskaffelsesloven) <a href="lov/2016-06-17-73/§16">§ 16</a> tredje ledd. <br /> <strong>EØS-henvisninger:</strong> EØS-avtalen vedlegg XVI nr. 6e (direktiv <a href="eu/32014l0055">2014/55/EU</a>). <br /> <strong>Endret</strong> ved <a href="forskrift/2020-10-16-2063">forskrift 16 okt 2020 nr. 2063</a>.</dd><dt class="refid">RefID</dt><dd class="refid">forskrift/2019-04-01-444</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om elektronisk faktura i offentlige anskaffelser</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Elektronisk faktura</a></li><li><a href="#paragraf-4">§ 4. Godkjente standardformater</a></li><li><a href="#paragraf-5">§ 5. Oppdragsgiverens forpliktelser</a></li><li><a href="#paragraf-6">§ 6. Faktura eller fakturagrunnlag med sensitivt innhold</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-04-01-444" id="dokument"><h1>Forskrift om elektronisk faktura i offentlige anskaffelser</h1><article class="legalArticle" data-lovdata-URL="SF/forskrift/2019-04-01-444/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal fremme effektiv og miljøvennlig fakturahåndtering i offentlige anskaffelser.</article></article><article class="legalArticle" data-lovdata-URL="SF/forskrift/2019-04-01-444/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder fakturering knyttet til anskaffelser som er omfattet av anskaffelsesloven.</article><article class="legalP" id="paragraf-2-ledd-2">Forskriften gjelder for oppdragsgivere som angitt i <a href="lov/2016-06-17-73/§2">anskaffelsesloven § 2</a> annet ledd.</article></article><article class="legalArticle" data-lovdata-URL="SF/forskrift/2019-04-01-444/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Elektronisk faktura</span></h2><article class="legalP" id="paragraf-3-ledd-1">Med elektronisk faktura menes betalingskrav som er utformet, oversendt og mottatt elektronisk fra fakturautsteder til fakturamottaker, og som kan behandles automatisk i fakturamottakers økonomisystem.</article></article><article class="legalArticle" data-lovdata-URL="SF/forskrift/2019-04-01-444/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjente standardformater</span></h2><article class="legalP" id="paragraf-4-ledd-1">Godkjente standardformater for fakturaer knyttet til kontrakter under EØS-terskelverdi er EHF (Elektronisk handelsformat) fakturering versjon 3.0 eller nyere og PEPPOL BIS (PEPPOL Business Interoperability Specification) Billing v3.0 eller nyere.</article><article class="legalP" id="paragraf-4-ledd-2">Godkjente standarder for fakturaer knyttet til kontrakter over EØS-terskelverdi er EHF fakturering versjon 3.0 eller nyere, PEPPOL BIS Billing v3.0 eller nyere og andre godkjente standardformater som implementerer den europeiske normen for elektronisk faktura (EN16931).</article><article class="legalP" id="paragraf-4-ledd-3">Digitaliseringsdirektoratet skal sørge for at lenker til godkjente standardformater finnes på sine nettsider som del av Referansekatalogen for IT-standarder som er obligatoriske eller anbefalte for offentlig sektor.</article><article class="changesToParent">Endret ved <a href="forskrift/2020-10-16-2063">forskrift 16 okt 2020 nr. 2063</a>.</article></article><article class="legalArticle" data-lovdata-URL="SF/forskrift/2019-04-01-444/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppdragsgiverens forpliktelser</span></h2><article class="legalP" id="paragraf-5-ledd-1">Oppdragsgiveren skal i sine kontrakter stille krav om bruk av elektronisk faktura i godkjent standardformat.</article><article class="legalP" id="paragraf-5-ledd-2">Dersom leverandøren ikke etterkommer krav om bruk av elektronisk faktura stilt i medhold av første ledd, kan oppdragsgiveren holde tilbake betaling inntil elektronisk faktura i godkjent standardformat leveres. Oppdragsgiveren skal uten unødig opphold gi melding om dette. Dersom slik melding er gitt, løper opprinnelig betalingsfrist fra tidspunktet elektronisk faktura i godkjent standardformat er levert.</article><article class="legalP" id="paragraf-5-ledd-3">Oppdragsgiveren skal kunne ta imot elektronisk faktura i standardformat gjennom PEPPOL-nettverket.</article><article class="legalP" id="paragraf-5-ledd-4">Oppdragsgiveren skal behandle faktura elektronisk.</article><article class="legalP" id="paragraf-5-ledd-5">Oppdragsgiveren skal kunne rapportere til Direktoratet for forvaltning og økonomistyring hvor mange fakturaer de mottar totalt og på godkjent standardformat.</article><article class="changesToParent">Endret ved <a href="forskrift/2020-10-16-2063">forskrift 16 okt 2020 nr. 2063</a>.</article></article><article class="legalArticle" data-lovdata-URL="SF/forskrift/2019-04-01-444/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Faktura eller fakturagrunnlag med sensitivt innhold</span></h2><article class="legalP" id="paragraf-6-ledd-1">Dersom opplysninger i faktura eller fakturagrunnlag inneholder opplysninger som er underlagt lovbestemt taushetsplikt, og det vil være fare for avsløring av slike opplysninger, kan krav om elektronisk faktura fravikes, med mindre det finnes tilfredsstillende tekniske sikringsløsninger som ivaretar konfidensialitet.</article></article><article class="legalArticle" data-lovdata-URL="SF/forskrift/2019-04-01-444/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 2. april 2019.</article><article class="legalP" id="paragraf-7-ledd-2">Forskriften gjelder fakturering knyttet til anskaffelser iverksatt etter forskriftens ikrafttredelse. En anskaffelse er iverksatt når den er kunngjort. En anskaffelse som ikke kunngjøres, er iverksatt når oppdragsgiveren har sendt ut en forespørsel til en eller flere leverandører om å melde sin interesse eller inngi tilbud i forbindelse med en planlagt anskaffelse.</article></article></main></body></html>