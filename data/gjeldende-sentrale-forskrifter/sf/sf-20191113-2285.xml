<!DOCTYPE html><html lang="no"><head><title>Forskrift om trafikkflyger fagskoleutdanning CAE Oslo Aviation Academy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-13-2285</dd><dt class="dokid">DokumentID</dt><dd class="dokid">SF/forskrift/2019-11-13-2285</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>CAE Oslo Aviation Academy</li></ul></dd><dt class="dateInForce">I kraft fra</dt><dd class="dateInForce">2019-11-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2018-06-08-28/§8">lov/2018-06-08-28/§8</a></li><li><a href="lov/2018-06-08-28/§10">lov/2018-06-08-28/§10</a></li><li><a href="lov/2018-06-08-28/§14a">lov/2018-06-08-28/§14a</a></li><li><a href="lov/2018-06-08-28/§16">lov/2018-06-08-28/§16</a></li><li><a href="lov/2018-06-08-28/§17">lov/2018-06-08-28/§17</a></li><li><a href="lov/2018-06-08-28/§19">lov/2018-06-08-28/§19</a></li><li><a href="lov/2018-06-08-28/§20">lov/2018-06-08-28/§20</a></li><li><a href="lov/2018-06-08-28/§21">lov/2018-06-08-28/§21</a></li><li><a href="lov/2018-06-08-28/§22">lov/2018-06-08-28/§22</a></li><li><a href="lov/2018-06-08-28/§23">lov/2018-06-08-28/§23</a></li><li><a href="lov/2018-06-08-28/§24">lov/2018-06-08-28/§24</a></li><li><a href="lov/2018-06-08-28/§25">lov/2018-06-08-28/§25</a></li><li><a href="lov/2018-06-08-28/§26">lov/2018-06-08-28/§26</a></li><li><a href="lov/2018-06-08-28/§27">lov/2018-06-08-28/§27</a></li><li><a href="lov/2018-06-08-28/§28">lov/2018-06-08-28/§28</a></li></ul></dd><dt class="dateOfPublication">Kunngjort</dt><dd class="dateOfPublication">2020-07-24 16:35</dd><dt class="titleShort">Korttittel</dt><dd class="titleShort">Forskrift om trafikkflyger fagskoleutdanning CAE Oslo Aviation Academy</dd><dt class="title">Tittel</dt><dd class="title">Forskrift om trafikkflyger fagskoleutdanning CAE Oslo Aviation Academy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved CAE Oslo Aviation Academy 13. november 2019 med hjemmel i <a href="lov/2018-06-08-28">lov 8. juni 2018 nr. 28</a> om høyere yrkesfaglig utdanning (fagskoleloven) <a href="lov/2018-06-08-28/§8">§ 8</a>, <a href="lov/2018-06-08-28/§10">§ 10</a>, <a href="lov/2018-06-08-28/§14a">§ 14a</a>, <a href="lov/2018-06-08-28/§16">§ 16</a>, <a href="lov/2018-06-08-28/§17">§ 17</a>, <a href="lov/2018-06-08-28/§19">§ 19</a>, <a href="lov/2018-06-08-28/§20">§ 20</a>, <a href="lov/2018-06-08-28/§21">§ 21</a>, <a href="lov/2018-06-08-28/§22">§ 22</a>, <a href="lov/2018-06-08-28/§23">§ 23</a>, <a href="lov/2018-06-08-28/§24">§ 24</a>, <a href="lov/2018-06-08-28/§25">§ 25</a>, <a href="lov/2018-06-08-28/§26">§ 26</a>, <a href="lov/2018-06-08-28/§27">§ 27</a> og <a href="lov/2018-06-08-28/§28">§ 28</a>.</dd><dt class="refid">RefID</dt><dd class="refid">forskrift/2019-11-13-2285</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om trafikkflyger fagskoleutdanning CAE Oslo Aviation Academy</a><ul class="tocSubUl"><li><a href="#kapittel-1" data-child-interval="§§ 1-1 – 1-6">Kapittel 1. Generelle bestemmelser for utdanningen</a><ul class="tocSubUl"><li><a href="#kapittel-1-paragraf-1">§ 1-1. Nasjonale og internasjonale reguleringer</a></li><li><a href="#kapittel-1-paragraf-2">§ 1-2. Formålet</a></li><li><a href="#kapittel-1-paragraf-3">§ 1-3. Virkeområdet</a></li><li><a href="#kapittel-1-paragraf-4">§ 1-4. Rettigheter</a></li><li><a href="#kapittel-1-paragraf-5">§ 1-5. Rettigheter hjemlet i forvaltningsloven</a></li><li><a href="#kapittel-1-paragraf-6">§ 1-6. Plikter</a></li></ul></li><li><a href="#kapittel-2" data-child-interval="§§ 2-1 – 2-6">Kapittel 2. Søknad og opptakskrav</a><ul class="tocSubUl"><li><a href="#kapittel-2-paragraf-1">§ 2-1. Søknad</a></li><li><a href="#kapittel-2-paragraf-2">§ 2-2. Opptakskrav</a></li><li><a href="#kapittel-2-paragraf-3">§ 2-3. Fritak</a></li><li><a href="#kapittel-2-paragraf-4">§ 2-4. Innpass</a></li><li><a href="#kapittel-2-paragraf-5">§ 2-5. Realkompetansevurdering</a></li><li><a href="#kapittel-2-paragraf-6">§ 2-6. Vedrørende krav om politiattest</a></li></ul></li><li><a href="#kapittel-3" data-child-interval="§§ 3-1 – 3-3">Kapittel 3. Utdanningens innhold, eksamen og vitnemål</a><ul class="tocSubUl"><li><a href="#kapittel-3-paragraf-1">§ 3-1. Utdanningens innhold</a></li><li><a href="#kapittel-3-paragraf-2">§ 3-2. Eksamen</a></li><li><a href="#kapittel-3-paragraf-3">§ 3-3. Vitnemål</a></li></ul></li><li><a href="#kapittel-4" data-child-interval="§ 4-1">Kapittel 4. Disiplinære sanksjoner</a><ul class="tocSubUl"><li><a href="#kapittel-4-paragraf-1">§ 4-1. Disiplinære sanksjoner</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Klager og klagebehandling</a><ul class="tocSubUl"><li><a href="#kapittel-5-paragraf-1">§ 5-1. Klager og klagebehandling</a></li><li><a href="#kapittel-5-paragraf-2">§ 5-2. Lokal klagenemnd</a></li></ul></li><li><a href="#kapittel-6" data-child-interval="§§ 6-1 – 6-3">Kapittel 6. Studentombud, studentrepresentanter og klassekontakt</a><ul class="tocSubUl"><li><a href="#kapittel-6-paragraf-1">§ 6-1. Studentombud</a></li><li><a href="#kapittel-6-paragraf-2">§ 6-2. Studentrepresentanter</a></li><li><a href="#kapittel-6-paragraf-3">§ 6-3. Klassekontakt</a></li></ul></li><li><a href="#kapittel-7" data-child-interval="§ 7-1">Kapittel 7. Fremtidige endringer i forskrift</a><ul class="tocSubUl"><li><a href="#kapittel-7-paragraf-1">§ 7-1. Endringer i forskrift</a></li></ul></li><li><a href="#kapittel-8" data-child-interval="§ 8-1">Kapittel 8. Avsluttende bestemmelser</a><ul class="tocSubUl"><li><a href="#kapittel-8-paragraf-1">§ 8-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2019-11-13-2285" id="dokument"><h1>Forskrift om trafikkflyger fagskoleutdanning CAE Oslo Aviation Academy</h1><section class="section" data-name="kap1" id="kapittel-1" data-lovdata-URL="SF/forskrift/2019-11-13-2285/KAPITTEL_1"><h2>Kapittel 1. Generelle bestemmelser for utdanningen</h2><article class="legalArticle" data-lovdata-URL="SF/forskrift/2019-11-13-2285/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Nasjonale og internasjonale reguleringer</span></h3><article class="legalP" id="kapittel-1-paragraf-1-ledd-1">Skolens fagskolegodkjente trafikkflygerutdanninger er underlagt lov om høyere yrkesfaglig utdanning (fagskoleloven) og de felleseuropeiske bestemmelser om krav til utdanningen: European Aviation Safety Agency Part-FCL (EASA). EASA-lovgivning er en felles europeisk lovsamling som administreres av i de respektive EASA-landenes nasjonale luftfartsmyndigheter. Informasjon om EASA regelverk finnes på Luftfartstilsynets hjemmeside <a data-link-type="external" href="https://www.luftfartstilsynet.no">www.luftfartstilsynet.no</a>. Fagskoleloven finnes på webportalen til Lovdata: <a data-link-type="external" href="https://lovdata.no/dokument/NL/lov/2018-06-08-28">https://lovdata.no/dokument/NL/lov/2018-06-08-28</a>.</article></article><article class="legalArticle" data-lovdata-URL="SF/forskrift/2019-11-13-2285/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Formålet</span></h3><article class="legalP" id="kapittel-1-paragraf-2-ledd-1">Med denne forskriften til CAE Oslo Aviation Academy (heretter benevnt CAE-OAA) er å sikre at undervisningen foregår i tråd med de gjeldende lover og regelverk som gjelder for godkjente fagskoler. Forskriften skal deles ut ved studiestart, være tilgjengelig for skolens studenter gjennom CAE-OAAs studentadministrasjonssystem og kunngjort på Lovdatas webportal.</article></article><article class="legalArticle" data-lovdata-URL="SF/forskrift/2019-11-13-2285/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Virkeområdet</span></h3><ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1">Forskriften gjelder forhold knyttet til opptak, studier, eksamen og klageadgang ved CAE-OAA. Forskriften beskriver studentenes rettigheter og plikter gjennom fagskolestudiet.</article></article></li><li data-name="b." value="2"><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1">Forskriften gjelder for personer som søker opptak til skolens fagskolegodkjente trafikkflygerprogrammer.</article></article></li></ol></article><article class="legalArticle" data-lovdata-URL="SF/forskrift/2019-11-13-2285/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Rettigheter</span></h3><article class="legalP" id="kapittel-1-paragraf-4-ledd-1">Studenter ved CAE-OAA har rett til å få opplæring, støtte og veiledning som er i samsvar med fagskoleloven. Studentene har rett på et godt læringsmiljø hvor det fysiske og psykiske arbeidsmiljøet er fullt forsvarlig med hensyn til studentenes helse, sikkerhet og velferd.</article></article><article class="legalArticle" data-lovdata-URL="SF/forskrift/2019-11-13-2285/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Rettigheter hjemlet i forvaltningsloven</span></h3><article class="legalP" id="kapittel-1-paragraf-5-ledd-1">Dersom ikke noe annet er bestemt i CAE-OAAs forskrift, gjelder <a href="lov/1967-02-10/kapiii">forvaltningsloven kapittel III</a> til VI og VIII for avgjørelser om opptak, avsluttende vurdering, annullering av eksamen, bortvisning, utestenging, skikkethetsvurdering, godskriving, og fritak etter loven her. De enkelte områdene er beskrevet i kapitlene nedenfor.</article></article><article class="legalArticle" data-lovdata-URL="SF/forskrift/2019-11-13-2285/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Plikter</span></h3><article class="legalP" id="kapittel-1-paragraf-6-ledd-1">Studentene plikter å gjøre seg kjent med og overholde forskrifter, instruksjoner og bestemmelser som er fastsatt ved CAE-OAA. Alle studenter tatt opp ved skolen plikter å sette seg inn i studieplaner, retningslinjer og frister som er relevant for studieprogrammet. Ovenstående finnes tilgjengelig for alle studenter i CAE-OAAs studentadministrasjonssystem.</article></article></section><section class="section" data-name="kap2" id="kapittel-2" data-lovdata-URL="SF/forskrift/2019-11-13-2285/KAPITTEL_2"><h2>Kapittel 2. Søknad og opptakskrav</h2><article class="defaultP">CAE-OAA har to hovedopptak hvert år, i vår- og høstsemester. Skolen kan utvide antall opptak dersom mengden av kvalifiserte søkere og/eller behov hos samarbeidende flyselskap tilsier at flere opptak må fordeles over kalenderåret.</article><article class="legalArticle" data-lovdata-URL="SF/forskrift/2019-11-13-2285/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Søknad</span></h3><ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-punkt-1"><article class="legalP" id="kapittel-2-paragraf-1-punkt-1-ledd-1">Tilgang til nødvendig informasjon og veiledning om skolens utdanningstilbud, opptakskrav, skolepenger og søknadsprosedyre finnes på CAE-OAAs hjemmeside: <a data-link-type="external" href="https://www.cae.com/civil-aviation/become-a-pilot">www.cae.com/civil-aviation/become-a-pilot</a>.</article></article></li><li data-name="b." value="2"><article class="listArticle" id="kapittel-2-paragraf-1-punkt-2"><article class="legalP" id="kapittel-2-paragraf-1-punkt-2-ledd-1">CAE-OAA behandler søknader løpende. Etter gjennomført og bestått opptaksprøve og oppfylling av øvrige krav vil kandidaten få tilbud om studieplass i første ledige klasse. Opptaksprøven er gyldig i ett år etter gjennomføring.</article></article></li><li data-name="c." value="3"><article class="listArticle" id="kapittel-2-paragraf-1-punkt-3"><article class="legalP" id="kapittel-2-paragraf-1-punkt-3-ledd-1">Bilde/skann av ID-siden i pass skal vedlegges søknaden.</article></article></li></ol></article><article class="legalArticle" data-lovdata-URL="SF/forskrift/2019-11-13-2285/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptakskrav</span></h3><ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-punkt-1"><article class="legalP" id="kapittel-2-paragraf-2-punkt-1-ledd-1">Søkeren skal inneha generell studiekompetanse – vitnemål skal vedlegges søknaden eller</article></article></li><li data-name="b." value="2"><article class="listArticle" id="kapittel-2-paragraf-2-punkt-2"><article class="legalP" id="kapittel-2-paragraf-2-punkt-2-ledd-1">Skolen kan vurdere tilsvarende dokumentert realkompetanse. Dette er beskrevet under <a href="forskrift/2019-11-13-2285/§2-5">§ 2-5</a>.</article></article></li><li data-name="c." value="3"><article class="listArticle" id="kapittel-2-paragraf-2-punkt-3"><article class="legalP" id="kapittel-2-paragraf-2-punkt-3-ledd-1">Søkeren skal inneha gyldig medisinsk sertifikat for flygere klasse 1, eller tilsvarende for utenlandske sertifikater før studiestart.</article></article></li><li data-name="d." value="4"><article class="listArticle" id="kapittel-2-paragraf-2-punkt-4"><article class="legalP" id="kapittel-2-paragraf-2-punkt-4-ledd-1">Dersom en student kan vise til tidligere gjennomført likeverdig utdanning, kan det gis fritak for deler av utdanningsløpet. Dette står beskrevet under fritak i <a href="forskrift/2019-11-13-2285/§2-3">§ 2-3</a>.</article></article></li><li data-name="e." value="5"><article class="listArticle" id="kapittel-2-paragraf-2-punkt-5"><article class="legalP" id="kapittel-2-paragraf-2-punkt-5-ledd-1">Dersom en student kan vise til tidligere delvis gjennomført utdanning ved en annen fagskole kan det søkes om innpass i studiet ved CAE-OAA. Dette står beskrevet under innpass i <a href="forskrift/2019-11-13-2285/§2-4">§ 2-4</a>.</article></article></li><li data-name="f." value="6"><article class="listArticle" id="kapittel-2-paragraf-2-punkt-6"><article class="legalP" id="kapittel-2-paragraf-2-punkt-6-ledd-1">Alle kandidater til opptak må gjennomføre skolens eksterne og bransjegodkjente (EFPA/APA/ITC) opptaksprøve: Adapt-test.</article><article class="legalP" id="kapittel-2-paragraf-2-punkt-6-ledd-2">Adapt testbatteri er utviklet av Symbiotics Ltd (<a data-link-type="external" href="https://www.symbioticsltd.co.uk">www.symbioticsltd.co.uk</a>) for seleksjon av pilotkandidater. Kandidaten blir testet på områder som simultankapasitet, situasjonsoppfatning, matematikk, fysikk, engelsk språk og teknisk forståelse. Obligatoriske intervju med kandidatene er også en del av opptaket.</article><article class="legalP" id="kapittel-2-paragraf-2-punkt-6-ledd-3">Introduksjon til Adapt-test prosedyrer oversendes per e-post til kandidater ved påmelding.</article></article></li><li data-name="g." value="7"><article class="listArticle" id="kapittel-2-paragraf-2-punkt-7"><article class="legalP" id="kapittel-2-paragraf-2-punkt-7-ledd-1">Opptak av søkere med utenlandsk utdanning. Språkkrav:</article><article class="legalP" id="kapittel-2-paragraf-2-punkt-7-ledd-2">Utfyllende informasjon følger av Fagskoleforskriften Kapittel 2, § 9.</article><article class="legalP" id="kapittel-2-paragraf-2-punkt-7-ledd-3">Bestått Adapt-test og oppfyllelse av ovenstående kriterier (a–g) kvalifiserer kandidaten til opptak ved første ledige klasse ved CAE-OAA. Studentopptak skjer kontinuerlig gjennom året.</article></article></li></ol><article class="legalP" id="kapittel-2-paragraf-2-ledd-1">Forvaltningslovens regler om klageadgang kommer til anvendelse for avgjørelser om opptak. Regler om klagefrist på enkeltvedtak følger av <a href="lov/1967-02-10/§29">forvaltningsloven § 29</a>. Nærmere beskrivelser om klagebehandling er beskrevet i kapittel 5 i denne forskriften.</article><article class="legalP" id="kapittel-2-paragraf-2-ledd-2">I tillegg til ovennevnte kriterier (§ 2-2) må utenlandske søkere fra ikke-EU-land ha gyldig studentvisum for Norge, ref. <a data-link-type="external" href="https://www.udi.no">www.udi.no</a>.</article><article class="legalP" id="kapittel-2-paragraf-2-ledd-3"><strong>MERK:</strong> Arbeidsgivere innen luftfartsnæringen kan kreve politiattest fra jobbsøkere.</article></article><article class="legalArticle" data-lovdata-URL="SF/forskrift/2019-11-13-2285/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Fritak</span></h3><ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-punkt-1"><article class="legalP" id="kapittel-2-paragraf-3-punkt-1-ledd-1">Studenter kan søke fritak på grunnlag av tidligere gjennomført relevant utdanning, for eksempel utenlandsk pilotutdanning.</article></article></li><li data-name="b." value="2"><article class="listArticle" id="kapittel-2-paragraf-3-punkt-2"><article class="legalP" id="kapittel-2-paragraf-3-punkt-2-ledd-1">Studenter må oppfylle de generelle studiekrav ved opptak. Fritak vil kunne finne sted etter individuell vurdering. Ansvarlig for vurdering vil være skolesjef ved CAE-OAA.</article></article></li><li data-name="c." value="3"><article class="listArticle" id="kapittel-2-paragraf-3-punkt-3"><article class="legalP" id="kapittel-2-paragraf-3-punkt-3-ledd-1">Et eventuelt avslag på fritak kan påklages. Klagefristen er tre uker fra studenten mottar avslaget.</article></article></li></ol></article><article class="legalArticle" data-lovdata-URL="SF/forskrift/2019-11-13-2285/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Innpass</span></h3><ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-punkt-1"><article class="legalP" id="kapittel-2-paragraf-4-punkt-1-ledd-1">Innpass åpner for studentmobilitet mellom fagskoler. Studenter som har beståtte emner fra tilsvarende utdanning ved annen godkjent fagskole kan søke innpass i CAE-OAAs fagskoleutdanning på grunnlag av beståtte emner. Dette kan være studenter som har avbrutt utdanning ved en annen fagskole, eller av andre årsaker ønsker bytte av studiested.</article></article></li><li data-name="b." value="2"><article class="listArticle" id="kapittel-2-paragraf-4-punkt-2"><article class="legalP" id="kapittel-2-paragraf-4-punkt-2-ledd-1">Innpass vil kunne finne sted etter individuell vurdering. En slik vurdering vil bli gjort av skolesjef/opptaksnemnd.</article></article></li><li data-name="c." value="3"><article class="listArticle" id="kapittel-2-paragraf-4-punkt-3"><article class="legalP" id="kapittel-2-paragraf-4-punkt-3-ledd-1">Et eventuelt avslag på innpass kan påklages. Klagefristen er tre uker fra studenten mottar avslaget. Ref. kapittel 5 nedenfor.</article></article></li></ol></article><article class="legalArticle" data-lovdata-URL="SF/forskrift/2019-11-13-2285/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Realkompetansevurdering</span></h3><ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-punkt-1"><article class="legalP" id="kapittel-2-paragraf-5-punkt-1-ledd-1">Det er anledning til å søke om opptak på grunnlag av realkompetanse. Realkompetansevurdering benyttes når søkeren ikke er direkte kvalifisert.</article></article></li><li data-name="b." value="2"><article class="listArticle" id="kapittel-2-paragraf-5-punkt-2"><article class="legalP" id="kapittel-2-paragraf-5-punkt-2-ledd-1">Søkeren må fylle 23 år i løpet av oppstartsåret og ha tilegnet seg tilsvarende nødvendige kunnskaper og ferdigheter gjennom andre utdanningsprogrammer, arbeidserfaring (innenfor tekniske fag, transport eller ledelse), eller kombinasjonen av disse.</article></article></li><li data-name="c." value="3"><article class="listArticle" id="kapittel-2-paragraf-5-punkt-3"><article class="legalP" id="kapittel-2-paragraf-5-punkt-3-ledd-1">På lik linje med studenter som har generell studiekompetanse, skal også studenter blir tatt opp gjennom realkompetansevurdering inneha gyldig medisinsk sertifikat for flygere, klasse 1.</article></article></li><li data-name="d." value="4"><article class="listArticle" id="kapittel-2-paragraf-5-punkt-4"><article class="legalP" id="kapittel-2-paragraf-5-punkt-4-ledd-1">Skolesjefen vil være ansvarlig for vurderingen.</article></article></li><li data-name="e." value="5"><article class="listArticle" id="kapittel-2-paragraf-5-punkt-5"><article class="legalP" id="kapittel-2-paragraf-5-punkt-5-ledd-1">Et eventuelt avslag på innpass kan påklages. Klagefristen er tre uker fra studenten mottar avslaget.</article></article></li></ol></article><article class="legalArticle" data-lovdata-URL="SF/forskrift/2019-11-13-2285/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Vedrørende krav om politiattest</span></h3><article class="legalP" id="kapittel-2-paragraf-6-ledd-1">CAE-OAA stiller ikke krav om politiattest. Imidlertid vil det være et krav om uttømmende politiattest dersom studenten etter fullført utdanning ønsker å arbeide innenfor kommersiell luftfart. Derfor anbefaler vi at studenten innen studiestart kontakter sin nasjonale luftfartsmyndighet for å klarlegge hvilke spesifikke kriterier som gjelder for politiattest. For Norge; se Luftfartstilsynets hjemmeside: <a data-link-type="external" href="https://www.luftfartstilsynet.no">www.luftfartstilsynet.no</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2019-11-13-2285/KAPITTEL_3"><h2>Kapittel 3. Utdanningens innhold, eksamen og vitnemål</h2><article class="legalArticle" data-lovdata-URL="SF/forskrift/2019-11-13-2285/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Utdanningens innhold</span></h3><article class="legalP" id="kapittel-3-paragraf-1-ledd-1">Tilbyderen er pålagt å ha en plan angående strukturen og innholdet i utdanningen, og metoder for implementering av utdanningen. Denne er tilgjengelig for studenten i skolens studieplan, treningsmanual og operasjonsmanual gjennom studentadministrasjonsportalen.</article><article class="legalP" id="kapittel-3-paragraf-1-ledd-2">Skolen utsteder vitnemål etter fullført kurs. Studenter som ikke fullfører utdanningen, kan be om en dokumentasjon som viser karakterene til bestått eksamen, tester og andre vurderinger som er gjennomført.</article><article class="legalP" id="kapittel-3-paragraf-1-ledd-3">Eksamener til modulær og integrert flybesetningsutdanning må være i samsvar med bestemmelsene og prosedyrene i EASA PART-FCL.<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">Målet med skolens trafikkflygerutdanninger er å trene studenter til det nødvendige ferdighetsnivået for å operere som styrmann på flerpilots og flermotors fly som benyttes innen kommersiell luftfart. Studentene skal oppnå en EASA FCL: CPL IR ME-lisens med «frozen» ATPL eksamen.</article></article></li><li data-name="b." value="2"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">En student må bestå alle teorieksamener og ferdighetsprøver (skilltester) for å oppfylle kravene til den kunnskap og de ferdigheter som kreves for utstedelse av CPL IR ME inkludert klasse- eller typegodkjenning for flyet/flyene som brukes under testen.</article></article></li></ol></article></article><article class="legalArticle" data-lovdata-URL="SF/forskrift/2019-11-13-2285/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Eksamen</span></h3><ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-punkt-1"><article class="legalP" id="kapittel-3-paragraf-2-punkt-1-ledd-1">Påmelding til eksamen.</article><article class="legalP" id="kapittel-3-paragraf-2-punkt-1-ledd-2">Studenter som har fulgt skolens læreplan, har bestått skolens teoritester og skolens praktiske tester kan registreres til teorieksamen og praktisk eksamen (skilltest) ovenfor luftfartsmyndigheten.</article><article class="legalP" id="kapittel-3-paragraf-2-punkt-1-ledd-3">Bortsett fra det som er nevnt ovenfor, er alle påmeldinger til, og gjennomføring av eksamen regulert av retningslinjene som er vedtatt av luftfartsmyndigheten.</article><article class="legalP" id="kapittel-3-paragraf-2-punkt-1-ledd-4">CAE-OAA har EASA-godkjenning av skolens trafikkflygerutdanninger hos danske luftfartsmyndigheter. Både teorieksamen og praktisk eksamen gjennomføres i regi norske luftfartsmyndigheter. Det er regulert i EASAs regelverk at enhver EASA-godkjent ATO gis rettighet til å gjennomføre eksamen i landet skolen er lokalisert.</article></article></li><li data-name="b." value="2"><article class="listArticle" id="kapittel-3-paragraf-2-punkt-2"><article class="legalP" id="kapittel-3-paragraf-2-punkt-2-ledd-1">Teoretisk eksamen arrangeres av luftfartsmyndigheten. Myndigheten vil informere studentene om eksamensreglement i forkant av eksamen. Studentene plikter å sette seg inn i, og rette seg etter myndighetens eksamensreglement.</article></article></li><li data-name="c." value="3"><article class="listArticle" id="kapittel-3-paragraf-2-punkt-3"><article class="legalP" id="kapittel-3-paragraf-2-punkt-3-ledd-1">Karaktersystem ved avsluttende vurdering, eksamen, prøve, bedømmelse av oppgave eller annen vurdering skal ha resultat; bestått eller ikke bestått i både teoretiske og praktiske eksamener og prøver. I teoriemner er 75&#xa0;% eller høyere score «Bestått» i Multiple Choice vurdering.</article><article class="legalP" id="kapittel-3-paragraf-2-punkt-3-ledd-2">Alle teorieksamener er av type Multiple Choice med 4 svaralternativ.</article></article></li><li data-name="d." value="4"><article class="listArticle" id="kapittel-3-paragraf-2-punkt-4"><article class="legalP" id="kapittel-3-paragraf-2-punkt-4-ledd-1">Alle 14 teorieksamener til ATPL-teori må være bestått. Kandidaten har mulighet for å møte til eksamen inntil seks ganger («sittings») innenfor en periode på 18 eller 36 måneder (modulært/integrert).</article><article class="legalP" id="kapittel-3-paragraf-2-punkt-4-ledd-2">For modulær utdanning må også 9 teorieksamener til PPL være bestått.</article><article class="legalP" id="kapittel-3-paragraf-2-punkt-4-ledd-3">En ordinær eksamensperiode regnes som en «sitting». Det kan avlegges eksamen inntil fire ganger i ett og samme fag. Dersom kandidaten ikke har bestått alle fag innen tidsfristen, eller 4 forsøk, skal han/hun avlegge ny tentamen i regi av CAE-OAA før en ny oppmelding til eksamen kan finne sted.</article></article></li><li data-name="e." value="5"><article class="listArticle" id="kapittel-3-paragraf-2-punkt-5"><article class="legalP" id="kapittel-3-paragraf-2-punkt-5-ledd-1">Praktiske ferdighetsprøver, også kalt «skill test», gjennomføres med godkjent eksaminator (kontrollant) tilknyttet luftfartsmyndigheten. Ref. også bokstav a.</article></article></li><li data-name="f." value="6"><article class="listArticle" id="kapittel-3-paragraf-2-punkt-6"><article class="legalP" id="kapittel-3-paragraf-2-punkt-6-ledd-1">Klage på eksamen og skoleprøver. En student som har tatt eksamen, prøve eller annet som vurderes med karakterer, kan klage på formelle feil. En slik klage må sendes innen tre uker etter at studenten har blitt informert om karakterene, og skal også inneholde årsaken til klagen. Klagen skal rettes til skolen. Skolen videreformidler klage gjeldende eksamen til luftfartsmyndigheten som er ansvarlig for gjennomføring, sensur og klagebehandling av eksamen.</article><article class="legalP" id="kapittel-3-paragraf-2-punkt-6-ledd-2">Styret i skolen er klageinstans for avgjørelser truffet av skolen. Ref. kap. 5 nedenfor.</article></article></li><li data-name="g." value="7"><article class="listArticle" id="kapittel-3-paragraf-2-punkt-7"><article class="legalP" id="kapittel-3-paragraf-2-punkt-7-ledd-1">Studenten har rett til å få en grunn til vedtaket som følge av klagebehandlingen. Et slikt krav må kunngjøres umiddelbart etter at vedtaket er kunngjort.</article><article class="legalP" id="kapittel-3-paragraf-2-punkt-7-ledd-2">Resonnementet skal gis innen to uker etter at studenten har bedt om det.</article></article></li><li data-name="h." value="8"><article class="listArticle" id="kapittel-3-paragraf-2-punkt-8"><article class="legalP" id="kapittel-3-paragraf-2-punkt-8-ledd-1">Avbestilling (kansellering) av eksamen. Studenten kan trekke seg fra eksamen innen en gitt frist dersom han/hun har spesiell grunn til dette.</article><article class="legalP" id="kapittel-3-paragraf-2-punkt-8-ledd-2">Tilgangen til slik kansellering vil være permanent tilgjengelig.</article></article></li></ol></article><article class="legalArticle" data-lovdata-URL="SF/forskrift/2019-11-13-2285/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Vitnemål</span></h3><ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-punkt-1"><article class="legalP" id="kapittel-3-paragraf-3-punkt-1-ledd-1">Etter fullført fagskolestudium med bestått ATPL-teori, CPL skill test og MCC-kurs<sup class="footnotereference" data-footnotereferencevalue="1" data-unique-footnote-counter="1">1</sup> vil Luftfartsskolen utstede vitnemål til studenten for bestått utdanning. Vitnemålet dokumenterer karakterer, utdanningens innhold, hvilke kvalifikasjoner som er oppnådd og beskrivelse av karaktersystemet samt antall studiepoeng for det gjeldende studium.</article></article></li><li data-name="b." value="2"><article class="listArticle" id="kapittel-3-paragraf-3-punkt-2"><article class="legalP" id="kapittel-3-paragraf-3-punkt-2-ledd-1">Etter bestått teorieksamen vil studenten motta en bevitnelse av eksamensresultat i de ulike fagene (Notice of examination result) fra luftfartsmyndigheten.</article></article></li><li data-name="c." value="3"><article class="listArticle" id="kapittel-3-paragraf-3-punkt-3"><article class="legalP" id="kapittel-3-paragraf-3-punkt-3-ledd-1">Når hele den praktiske delen av utdanningen er fullført vil studenten få utstedt trafikkflygersertifikat (CPL) fra luftfartsmyndigheten (CAA-N).</article></article></li><li data-name="d." value="4"><article class="listArticle" id="kapittel-3-paragraf-3-punkt-4"><article class="legalP" id="kapittel-3-paragraf-3-punkt-4-ledd-1">Studenter som avbryter utdanningen underveis, kan ved anmodning få utstedt en karakterutskrift for de deler av utdanningen som er bestått. De oppnår også studiepoeng for den delen som er bestått.</article></article></li><li data-name="e." value="5"><article class="listArticle" id="kapittel-3-paragraf-3-punkt-5"><article class="legalP" id="kapittel-3-paragraf-3-punkt-5-ledd-1">For utstedelse av vitnemål eller annen dokumentasjon for fullført utdanning, må minst 30 av fagskolepoengene som skal inngå i beregningsgrunnlaget, være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet. Ved innpass mellom fagskoler kan det avtales særskilte ordninger for utstedelse av vitnemål mellom de berørte fagskolene.</article></article></li></ol><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> MCC-kurs gjelder ikke helikopterstudenter.</article></footer></article></section><section class="section" data-name="kap4" id="kapittel-4" data-lovdata-URL="SF/forskrift/2019-11-13-2285/KAPITTEL_4"><h2>Kapittel 4. Disiplinære sanksjoner</h2><article class="legalArticle" data-lovdata-URL="SF/forskrift/2019-11-13-2285/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Disiplinære sanksjoner</span></h3><ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-punkt-1"><article class="legalP" id="kapittel-4-paragraf-1-punkt-1-ledd-1"><i>Bortvisning:</i> En student som tross skriftlig advarsel fra styret gjentatte ganger opptrer på en måte som virker grovt forstyrrende for medstudenters arbeid eller for virksomheten ved skolen, kan etter vedtak fra styret bortvises fra nærmere bestemte områder ved skolen for inntil ett år. Dersom en student til tross for skriftlig advarsel fra styret fortsatt ikke respekterer en slik bortvisning, kan styret utestenge ham eller henne fra studiet inntil ett år.</article></article></li><li data-name="b." value="2"><article class="listArticle" id="kapittel-4-paragraf-1-punkt-2"><article class="legalP" id="kapittel-4-paragraf-1-punkt-2-ledd-1"><i>Utestenging:</i> En student som har opptrådt grovt klanderverdig på en slik måte at det har skapt fare for liv eller helse for medstudenter eller instruktører, eller som gjør seg skyldig i grove brudd på lov om luftfart og tilhørende bestemmelser samt skolens Trenings- og Operasjonsmanual, kan etter vedtak fra styret utestenges fra studiet i inntil tre år. Skolen vil informere Luftfartsmyndigheten om utestenging etter dette punkt.</article></article></li><li data-name="c." value="3"><article class="listArticle" id="kapittel-4-paragraf-1-punkt-3"><article class="legalP" id="kapittel-4-paragraf-1-punkt-3-ledd-1"><i>Utvisning:</i> En student som etter vedtak om bortvisning eller utestenging eller som kommer tilbake til studiene etter avbrudd på grunn av bortvisning eller utestenging og fortsatt opptrer på en slik måte som kvalifiserer til bortvisning eller utestenging, kan etter vedtak fra styret, utvises fra studiet. Skolen vil informere Luftfartsmyndigheten om utvisningsvedtaket etter dette punkt.</article></article></li><li data-name="d." value="4"><article class="listArticle" id="kapittel-4-paragraf-1-punkt-4"><article class="legalP" id="kapittel-4-paragraf-1-punkt-4-ledd-1">Vedtak om bortvisning, utestenging eller utvisning treffes med minst to tredjedels flertall i styret. Vedtak om en slik reaksjon kan påklages av studenten etter reglene i forvaltningsloven.</article></article></li><li data-name="e." value="5"><article class="listArticle" id="kapittel-4-paragraf-1-punkt-5"><article class="legalP" id="kapittel-4-paragraf-1-punkt-5-ledd-1">Styret kan gjøre vedtak om at en student ikke er egnet for yrket. Dersom en slik beslutning blir tatt, kan studenten bli utestengt fra utdannelsen i inntil 5 år.</article></article></li><li data-name="f." value="6"><article class="listArticle" id="kapittel-4-paragraf-1-punkt-6"><article class="legalP" id="kapittel-4-paragraf-1-punkt-6-ledd-1">Et vedtak fattet gjeldende bortvisning eller utestenging ovenfor krever to tredjedels flertall av styrets medlemmer. En student har rett til å uttale seg før styret tar en slik beslutning. Studenten kan anke til det nasjonale klageorganet for fagskoleutdanning om ethvert slikt vedtak fattet av styret.</article></article></li></ol></article></section><section class="section" data-name="kap5" id="kapittel-5" data-lovdata-URL="SF/forskrift/2019-11-13-2285/KAPITTEL_5"><h2>Kapittel 5. Klager og klagebehandling</h2><article class="legalArticle" data-lovdata-URL="SF/forskrift/2019-11-13-2285/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klager og klagebehandling</span></h3><ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-punkt-1"><article class="legalP" id="kapittel-5-paragraf-1-punkt-1-ledd-1">Generelt.</article><article class="legalP" id="kapittel-5-paragraf-1-punkt-1-ledd-2">En student har rett til å klage på avgjørelser om opptak, fritak, innpass, nettskole, klasserom, skoleprøver, bortvisning, utestenging, utvisning og andre disiplinærsaker.</article></article></li><li data-name="b." value="2"><article class="listArticle" id="kapittel-5-paragraf-1-punkt-2"><article class="legalP" id="kapittel-5-paragraf-1-punkt-2-ledd-1">Hvordan en klage fremmes.</article><article class="legalP" id="kapittel-5-paragraf-1-punkt-2-ledd-2">En klage må framsettes skriftlig, enten per e-post eller per brev til den som har fattet vedtaket. Klager på vedtak fattet av Luftfartsmyndigheten, herunder eksamensresultat, skal fremmes og behandles av myndigheten.</article></article></li><li data-name="c." value="3"><article class="listArticle" id="kapittel-5-paragraf-1-punkt-3"><article class="legalP" id="kapittel-5-paragraf-1-punkt-3-ledd-1">Klagefrist.</article><article class="legalP" id="kapittel-5-paragraf-1-punkt-3-ledd-2">Fristen for å klage er tre uker fra det tidspunkt underretning om vedtaket er kommet fram til klager. For den som ikke har mottatt underretning om vedtaket, løper fristen fra det tidspunkt han har fått, eller burde skaffet seg kjennskap til vedtaket. Dette i henhold til <a href="lov/1967-02-10/§29">forvaltningsloven § 29</a>.</article><article class="legalP" id="kapittel-5-paragraf-1-punkt-3-ledd-3">Dersom det er fattet et vedtak som ikke er til gunst for studenten, har studenten rett på et begrunnet vedtak. Dersom begrunnelsen ikke er gitt sammen med vedtaket, kan studenten kreve begrunnelse innen tre uker etter at vedtaket er gjort kjent for studenten. Dersom studenten krever begrunnelse for et vedtak, løper ny klagefrist fra begrunnelsen er mottatt.</article></article></li><li data-name="d." value="4"><article class="listArticle" id="kapittel-5-paragraf-1-punkt-4"><article class="legalP" id="kapittel-5-paragraf-1-punkt-4-ledd-1">Klagebehandling.</article><article class="legalP" id="kapittel-5-paragraf-1-punkt-4-ledd-2">Avgjørelser om opptak, fritak, innpass, nettskole, klasserom, skoleprøver, bortvisning, utestenging, utvisning og andre disiplinærsaker behandles etter reglene om enkeltvedtak i forvaltningsloven. Klager behandles i første instans av den som har fattet vedtaket eller styret. Dersom klagen fra studenten ikke tas til følge av det organ som har fattet vedtaket, skal klagen behandles og avgjøres av lokal klagenemnd. Nemnda skal påse at saken er så godt opplyst som mulig før et vedtak treffes. Se om klagenemnd <a href="forskrift/2019-11-13-2285/§5-2">§ 5-2</a>.</article></article></li><li data-name="e." value="5"><article class="listArticle" id="kapittel-5-paragraf-1-punkt-5"><article class="legalP" id="kapittel-5-paragraf-1-punkt-5-ledd-1">Vedtak som er fattet av den lokale klagenemnda gjeldende enkeltvedtak truffet av skolen kan ikke ankes videre ved skolen.</article><article class="legalP" id="kapittel-5-paragraf-1-punkt-5-ledd-2">Studenten kan imidlertid anke vedtak til det nasjonale klageorganet for fagskoleutdanning, innenfor visse områder.</article></article></li><li data-name="f." value="6"><article class="listArticle" id="kapittel-5-paragraf-1-punkt-6"><article class="legalP" id="kapittel-5-paragraf-1-punkt-6-ledd-1">Klage på beslutninger truffet av luftfartsmyndigheten (CAA-N) må rettes til CAA-N (gjennom skolen) som er den kompetente myndighet. Slike klager følger retningslinjer og fristene som er vedtatt av CAA-N for håndtering av klager.</article><article class="legalP" id="kapittel-5-paragraf-1-punkt-6-ledd-2">I <a href="forskrift/2019-11-13-2285/§3-2">§ 3-2</a> vil klager på eksamen arrangert av CAA-N følge retningslinjene og fristene som er vedtatt av CAA-N for håndtering av slike klager.</article></article></li><li data-name="g." value="7"><article class="listArticle" id="kapittel-5-paragraf-1-punkt-7"><article class="legalP" id="kapittel-5-paragraf-1-punkt-7-ledd-1">Virkeområdet for Nasjonalt klagenemnd for fagskoleutdanninger er som følger: <ul class="defaultList"><li data-name="-" value="0"><article class="listArticle" id="kapittel-5-paragraf-1-punkt-7-ledd-1-punkt-1"><article class="legalP" id="kapittel-5-paragraf-1-punkt-7-ledd-1-punkt-1-ledd-1">Opptak til fagskolestudium</article></article></li><li data-name="-" value="0"><article class="listArticle" id="kapittel-5-paragraf-1-punkt-7-ledd-1-punkt-2"><article class="legalP" id="kapittel-5-paragraf-1-punkt-7-ledd-1-punkt-2-ledd-1">Bortvisning og utestenging</article></article></li><li data-name="-" value="0"><article class="listArticle" id="kapittel-5-paragraf-1-punkt-7-ledd-1-punkt-3"><article class="legalP" id="kapittel-5-paragraf-1-punkt-7-ledd-1-punkt-3-ledd-1">Vurdering av skikkethet.</article></article></li></ul></article><article class="legalP" id="kapittel-5-paragraf-1-punkt-7-ledd-2">Det vises til kapittel 7 i fagskoleforskriften for uttømmende informasjon gjeldende Nasjonal klagenemnd for fagskoleutdanning.</article></article></li></ol></article><article class="legalArticle" data-lovdata-URL="SF/forskrift/2019-11-13-2285/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Lokal klagenemnd</span></h3><ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-punkt-1"><article class="legalP" id="kapittel-5-paragraf-2-punkt-1-ledd-1">Luftfartsskolen har opprettet en lokal klagenemnd som skal behandle klager over enkeltvedtak. Klagenemnd vil avgjøre klager og saker på vegne av styret. Styret kan bestemme at klagenemnda også skal behandle andre klagesaker fra studentene og saker etter § 23 til § 27 i <a href="lov/2018-06-08-28/§27">fagskoleloven.</a></article></article></li><li data-name="b." value="2"><article class="listArticle" id="kapittel-5-paragraf-2-punkt-2"><article class="legalP" id="kapittel-5-paragraf-2-punkt-2-ledd-1">Klagenemnda skal ha fem medlemmer med personlige varamedlemmer. Leder og varamedlem for leder skal oppfylle kravene til lagdommer og ikke være ansatt ved skolen. To av medlemmene skal være studenter. (Ref. <a href="lov/2018-06-08-28/§20">fagskoleloven § 20</a>).</article></article></li><li data-name="c." value="3"><article class="listArticle" id="kapittel-5-paragraf-2-punkt-3"><article class="legalP" id="kapittel-5-paragraf-2-punkt-3-ledd-1">Den lokale klagenemndas vedtak i saker som gjelder klage på fagskolens enkeltvedtak, kan ikke påklages ved skolen.</article><article class="legalP" id="kapittel-5-paragraf-2-punkt-3-ledd-2">Studenten kan imidlertid anke vedtak til det nasjonale klageorganet for fagskoleutdanning.</article></article></li><li data-name="d." value="4"><article class="listArticle" id="kapittel-5-paragraf-2-punkt-4"><article class="legalP" id="kapittel-5-paragraf-2-punkt-4-ledd-1">Klagenemnda er vedtaksfør når lederen eller varamedlemmet for lederen og minst to andre medlemmer eller varamedlemmer er til stede.</article></article></li><li data-name="e." value="5"><article class="listArticle" id="kapittel-5-paragraf-2-punkt-5"><article class="legalP" id="kapittel-5-paragraf-2-punkt-5-ledd-1">Studenten kan vente skriftlig tilsvar på klage innen fire uker.</article></article></li><li data-name="f." value="6"><article class="listArticle" id="kapittel-5-paragraf-2-punkt-6"><article class="legalP" id="kapittel-5-paragraf-2-punkt-6-ledd-1">Samlet skal medlemmene, med unntak av leder oppfylle følgende krav, der minst ett medlem skal: <ul class="defaultList"><li data-name="-" value="0"><article class="listArticle" id="kapittel-5-paragraf-2-punkt-6-ledd-1-punkt-1"><article class="legalP" id="kapittel-5-paragraf-2-punkt-6-ledd-1-punkt-1-ledd-1">ha god kjennskap til dagens utdanningskrav og flyskoledrift</article></article></li><li data-name="-" value="0"><article class="listArticle" id="kapittel-5-paragraf-2-punkt-6-ledd-1-punkt-2"><article class="legalP" id="kapittel-5-paragraf-2-punkt-6-ledd-1-punkt-2-ledd-1">være utdannet trafikkflyger</article></article></li><li data-name="-" value="0"><article class="listArticle" id="kapittel-5-paragraf-2-punkt-6-ledd-1-punkt-3"><article class="legalP" id="kapittel-5-paragraf-2-punkt-6-ledd-1-punkt-3-ledd-1">være student ved CAE-OAA.</article></article></li></ul></article></article></li></ol></article></section><section class="section" data-name="kap6" id="kapittel-6" data-lovdata-URL="SF/forskrift/2019-11-13-2285/KAPITTEL_6"><h2>Kapittel 6. Studentombud, studentrepresentanter og klassekontakt</h2><article class="legalArticle" data-lovdata-URL="SF/forskrift/2019-11-13-2285/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Studentombud</span></h3><article class="legalP" id="kapittel-6-paragraf-1-ledd-1">CAE-OAA AS har eget studentombud ansatt på åremål for 4 år i søsterbedrift på OSL.</article><article class="legalP" id="kapittel-6-paragraf-1-ledd-2">Studentombudet er tilgjengelig for skolens fagskolestudenter med råd og hjelp i saker knyttet til deres studiesituasjon. Studentombudet kan ikke instrueres i sitt virke. Studentombudet har taushetsplikt, jf. <a href="lov/1967-02-10/§13">forvaltningsloven § 13</a> til <a href="lov/1967-02-10/§13e">§ 13e</a>.</article></article><article class="legalArticle" data-lovdata-URL="SF/forskrift/2019-11-13-2285/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Studentrepresentanter</span></h3><article class="legalP" id="kapittel-6-paragraf-2-ledd-1">I skolens styre og klagenemnd er det to studenter i hvert organ, 2 medlemmer og to vararepresentanter.</article></article><article class="legalArticle" data-lovdata-URL="SF/forskrift/2019-11-13-2285/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Klassekontakt</span></h3><article class="legalP" id="kapittel-6-paragraf-3-ledd-1">Enhver klasse som starter trafikkflyger fagskolestudium skal ha en talsperson for klassen (klassekontakt). Klassekontakten velges blant studentene i klassen.</article></article></section><section class="section" data-name="kap7" id="kapittel-7" data-lovdata-URL="SF/forskrift/2019-11-13-2285/KAPITTEL_7"><h2>Kapittel 7. Fremtidige endringer i forskrift</h2><article class="legalArticle" data-lovdata-URL="SF/forskrift/2019-11-13-2285/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Endringer i forskrift</span></h3><article class="legalP" id="kapittel-7-paragraf-1-ledd-1">Styret ved CAE Oslo Aviation Academy har rett til å gjøre nødvendige endringer i denne forskriften slik at den er i tråd med gjeldende lover og tilhørende forskrifter, samt krav som er framsatt av Nasjonalt organ for kvalitet i utdanningen (NOKUT).</article></article></section><section class="section" data-name="kap8" id="kapittel-8" data-lovdata-URL="SF/forskrift/2019-11-13-2285/KAPITTEL_8"><h2>Kapittel 8. Avsluttende bestemmelser</h2><article class="legalArticle" data-lovdata-URL="SF/forskrift/2019-11-13-2285/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-1-ledd-1">Forskriften trer i kraft 13. november 2019.</article></article></section></main></body></html>