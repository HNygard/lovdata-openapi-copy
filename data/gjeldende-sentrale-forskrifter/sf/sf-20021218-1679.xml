<!DOCTYPE html><html lang="no"><head><title>Forskrift om opplæring av personell med arbeidsoppgaver av betydning for trafikksikkerheten ved jernbane, herunder sporvei, tunnelbane og forstadsbane m.m. (opplæringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-12-18-1679</dd><dt class="dokid">DokumentID</dt><dd class="dokid">SF/forskrift/2002-12-18-1679</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Statens jernbanetilsyn</li></ul></dd><dt class="publishedIn">Publisert i</dt><dd class="publishedIn">I 2002 hefte 18</dd><dt class="dateInForce">I kraft fra</dt><dd class="dateInForce">2003-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2009-11-27</dd><dt class="lastChangedBy">Sist endret ved</dt><dd class="lastChangedBy"><a href="forskrift/2009-11-27-1414">forskrift/2009-11-27-1414</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-100/§3d">lov/1993-06-11-100/§3d</a></li><li><a href="lov/1993-06-11-100/§6">lov/1993-06-11-100/§6</a></li><li><a href="forskrift/2021-09-03-2675/§5">forskrift/2021-09-03-2675/§5</a></li></ul></dd><dt class="dateOfPublication">Kunngjort</dt><dd class="dateOfPublication">2003-01-03</dd><dt class="lastupdated">Rettet</dt><dd class="lastupdated">2023-01-11 (hjemmel oppdatert)</dd><dt class="titleShort">Korttittel</dt><dd class="titleShort">Opplæringsforskriften, jernbanepersonell</dd><dt class="title">Tittel</dt><dd class="title">Forskrift om opplæring av personell med arbeidsoppgaver av betydning for trafikksikkerheten ved jernbane, herunder sporvei, tunnelbane og forstadsbane m.m. (opplæringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 18. desember 2002 med hjemmel i <a href="lov/1993-06-11-100">lov 11. juni 1993 nr. 100</a> om anlegg og drift av jernbane, herunder sporvei, tunnelbane og forstadsbane m.m. (jernbaneloven) <a href="lov/1993-06-11-100/§3d">§ 3d</a> og <a href="lov/1993-06-11-100/§6">§ 6</a>, jf. <a href="forskrift/2005-12-16-1490">forskrift 16. desember 2005 nr. 1490</a> om lisens, sikkerhetssertifikat og om tilgang til å trafikkere det nasjonale jernbanenettet, samt om sikkerhetsgodkjenning for å drive infrastruktur (lisensforskriften) <a href="forskrift/2005-12-16-1490/§1-3">§ 1-3</a> og <a href="forskrift/2005-12-16-1489">forskrift 16. desember 2005 nr. 1489</a> om tillatelse til å drive sporvei, tunnelbane og forstadsbane, samt sidespor m.m. (tillatelsesforskriften) <a href="forskrift/2005-12-16-1489/§1-3">§ 1-3</a>. <br /> <strong>Tilføyd hjemmel:</strong> <a href="forskrift/2021-09-03-2675/§5">Forskrift 3. september 2021 nr. 2675 om sikkerhet og tekniske forhold ved jernbanen § 5</a>. <br /><strong>Endret</strong> ved <a href="forskrift/2004-06-14-892">forskrifter 14 juni 2004 nr. 892</a>, <a href="forskrift/2009-11-27-1414">27 nov 2009 nr. 1414</a>. <br /> <strong>Rettet</strong> 11.01.2023 (hjemmel oppdatert).</dd><dt class="refid">RefID</dt><dd class="refid">forskrift/2002-12-18-1679</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opplæring av personell med arbeidsoppgaver av betydning for trafikksikkerheten ved jernbane, herunder sporvei, tunnelbane og forstadsbane m.m. (opplæringsforskriften)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Krav om opplæring</a></li><li><a href="#paragraf-3">§ 3. Krav om plan for opplæring</a></li><li><a href="#paragraf-4">§ 4. Prøving</a></li><li><a href="#paragraf-5">§ 5. Repetisjon av opplæring</a></li><li><a href="#paragraf-6">§ 6. Endringer av arbeidsoppgaver</a></li><li><a href="#paragraf-7">§ 7. Opplæring for den som har hatt arbeidsavbrudd</a></li><li><a href="#paragraf-8">§ 8. Dokumentasjon av opplæringen</a></li><li><a href="#paragraf-9">§ 9. Unntak</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2002-12-18-1679" id="dokument"><h1>Forskrift om opplæring av personell med arbeidsoppgaver av betydning for trafikksikkerheten ved jernbane, herunder sporvei, tunnelbane og forstadsbane m.m. (opplæringsforskriften)</h1><article class="legalArticle" data-lovdata-URL="SF/forskrift/2002-12-18-1679/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder den som driver jernbane, herunder sporvei, tunnelbane og forstadsbane m.m.</article><article class="legalP" id="paragraf-1-ledd-2">Kravene i forskriften omfatter personell som utfører følgende arbeidsoppgaver av betydning for trafikksikkerheten:<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">utfører trafikkstyring,</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">framfører rullende materiell,</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">utfører eller leder skifting,</article></article></li><li data-name="d." value="4"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">utfører trafikksikkerhetsoppgaver om bord i tog, herunder beredskapsoppgaver,</article></article></li><li data-name="e." value="5"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">har sikkerhetsansvar ved arbeid og aktivitet i og ved spor,</article></article></li><li data-name="f." value="6"><article class="listArticle" id="paragraf-1-ledd-2-punkt-6"><article class="legalP" id="paragraf-1-ledd-2-punkt-6-ledd-1">bedømmer den trafikksikkerhetsmessige tilstanden til rullende materiell i operativ drift og kjørevei i forhold til tekniske funksjoner.</article></article></li></ol></article><article class="legalP" id="paragraf-1-ledd-3">Forskriften her gjelder ikke førere på det nasjonale jernbanenettet som har førerbevis etter <a href="forskrift/2009-11-27-1414">forskrift 27. november 2009 nr. 1414</a> om sertifisering av førere av trekkraftkjøretøy på det nasjonale jernbanenettet (førerforskriften).</article><article class="changesToParent">Endret ved <a href="forskrift/2009-11-27-1414">forskrift 27 nov 2009 nr. 1414</a>.</article></article><article class="legalArticle" data-lovdata-URL="SF/forskrift/2002-12-18-1679/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav om opplæring</span></h2><article class="legalP" id="paragraf-2-ledd-1">Den som driver jernbanevirksomhet skal sørge for at arbeidsoppgaver som nevnt i <a href="forskrift/2002-12-18-1679/§1">§ 1</a> kun utføres av personell som har gjennomgått den opplæring virksomheten krever.</article><article class="legalP" id="paragraf-2-ledd-2">Gjennomført opplæring skal sikre at arbeidsoppgavene utføres på en slik måte at det ikke innebærer en fare for trafikksikkerheten.</article></article><article class="legalArticle" data-lovdata-URL="SF/forskrift/2002-12-18-1679/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om plan for opplæring</span></h2><article class="legalP" id="paragraf-3-ledd-1">Den som driver jernbanevirksomhet skal utarbeide en plan for opplæring av personell med arbeidsoppgaver som nevnt i <a href="forskrift/2002-12-18-1679/§1">§ 1</a>.</article><article class="legalP" id="paragraf-3-ledd-2">Planen skal som et minimum inneholde:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">betegnelse på opplæringen,</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">krav til forkunnskaper,</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">innlæringsmål, samt innhold med pensumoversikt,</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">varighet fordelt på teori og praksis,</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">arbeidsform,</article></article></li><li data-name="f." value="6"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">maksimalt antall deltakere,</article></article></li><li data-name="g." value="7"><article class="listArticle" id="paragraf-3-ledd-2-punkt-7"><article class="legalP" id="paragraf-3-ledd-2-punkt-7-ledd-1">kompetansekrav til opplæringspersonell,</article></article></li><li data-name="h." value="8"><article class="listArticle" id="paragraf-3-ledd-2-punkt-8"><article class="legalP" id="paragraf-3-ledd-2-punkt-8-ledd-1">prinsipper for prøving,</article></article></li><li data-name="i." value="9"><article class="listArticle" id="paragraf-3-ledd-2-punkt-9"><article class="legalP" id="paragraf-3-ledd-2-punkt-9-ledd-1">krav til eventuell praksis etter endt opplæring.</article></article></li></ol></article></article><article class="legalArticle" data-lovdata-URL="SF/forskrift/2002-12-18-1679/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prøving</span></h2><article class="legalP" id="paragraf-4-ledd-1">Den som driver jernbanevirksomhet skal foreta vurderinger av den som gjennomgår opplæring som viser at målet for opplæringen er nådd.</article><article class="legalP" id="paragraf-4-ledd-2">Det skal avholdes skriftlig prøve for kunnskapsmål samt praktisk prøve for ferdighetsmål som må være gjennomført og bestått for at opplæringen skal anses godkjent.</article><article class="legalP" id="paragraf-4-ledd-3">Prøver kan avholdes muntlig dersom lese- og skriveferdigheter ikke er avgjørende for de aktuelle arbeidsoppgavene.</article></article><article class="legalArticle" data-lovdata-URL="SF/forskrift/2002-12-18-1679/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Repetisjon av opplæring</span></h2><article class="legalP" id="paragraf-5-ledd-1">Den som driver jernbanevirksomhet skal fastsette omfang og frekvens for repetisjon av opplæring til de arbeidsoppgaver som nevnt i <a href="forskrift/2002-12-18-1679/§1">§ 1</a> for å sikre at opparbeidet kunnskap, opparbeidete ferdigheter og holdninger holdes ved like.</article></article><article class="legalArticle" data-lovdata-URL="SF/forskrift/2002-12-18-1679/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endringer av arbeidsoppgaver</span></h2><article class="legalP" id="paragraf-6-ledd-1">Den som driver jernbanevirksomhet skal iverksette etteropplæring eller eventuelt ny opplæring av personell som nevnt i <a href="forskrift/2002-12-18-1679/§1">§ 1</a> dersom en arbeidsoppgave blir vesentlig endret. Opplæringen skal være tilpasset endringene.</article></article><article class="legalArticle" data-lovdata-URL="SF/forskrift/2002-12-18-1679/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplæring for den som har hatt arbeidsavbrudd</span></h2><article class="legalP" id="paragraf-7-ledd-1">Den som driver jernbanevirksomhet skal iverksette repetisjon av opplæring eller tilleggsopplæring dersom personellet ikke lenger innehar nødvendige kunnskaper på grunn av arbeidsavbrudd.</article></article><article class="legalArticle" data-lovdata-URL="SF/forskrift/2002-12-18-1679/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentasjon av opplæringen</span></h2><article class="legalP" id="paragraf-8-ledd-1">Den som driver jernbanevirksomhet skal kunne dokumentere hvordan opplæringen gjennomføres, herunder hvilken opplæring hver enkelt som utfører arbeidsoppgaver som nevnt i <a href="forskrift/2002-12-18-1679/§1">§ 1</a> har gjennomgått.</article></article><article class="legalArticle" data-lovdata-URL="SF/forskrift/2002-12-18-1679/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak</span></h2><article class="legalP" id="paragraf-9-ledd-1">Statens jernbanetilsyn kan gjøre unntak fra denne forskriften dersom særlige forhold tilsier det.</article></article><article class="legalArticle" data-lovdata-URL="SF/forskrift/2002-12-18-1679/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. juli 2003.</article></article></main></body></html>