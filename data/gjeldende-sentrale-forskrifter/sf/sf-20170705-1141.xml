<!DOCTYPE html><html lang="no"><head><title>Forskrift om turistfiskevirksomheter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-07-05-1141</dd><dt class="dokid">DokumentID</dt><dd class="dokid">SF/forskrift/2017-07-05-1141</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-07-02-1400">forskrift/2025-07-02-1400</a> fra 2025-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§22">lov/2008-06-06-37/§22</a></li><li><a href="lov/2008-06-06-37/§59">lov/2008-06-06-37/§59</a></li></ul></dd><dt class="dateOfPublication">Kunngjort</dt><dd class="dateOfPublication">2017-07-06 14:20</dd><dt class="title">Tittel</dt><dd class="title">Forskrift om turistfiskevirksomheter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 5. juli 2017 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§22">§ 22</a> og <a href="lov/2008-06-06-37/§59">§ 59</a>. <br /> <strong>Endret</strong> ved forskrifter <a href="forskrift/2017-12-18-2148">18 des 2017 nr. 2148</a>, <a href="forskrift/2020-07-09-1540">9 juli 2020 nr. 1540</a> (i kraft 1 jan 2021), <a href="forskrift/2022-10-31-1889">31 okt 2022 nr. 1889</a> (i kraft 1 nov 2022), <a href="forskrift/2025-07-02-1400">2 juli 2025 nr. 1400</a> (i kraft 1 aug 2025).</dd><dt class="refid">RefID</dt><dd class="refid">forskrift/2017-07-05-1141</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om turistfiskevirksomheter</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Registrering</a></li><li><a href="#paragraf-3">§ 3. Rapportering av fangst</a></li><li><a href="#paragraf-4">§ 4. Informasjon</a></li><li><a href="#paragraf-5">§ 5. Kontroll</a></li><li><a href="#paragraf-6">§ 6. Tilbakekall</a></li><li><a href="#paragraf-7">§ 7. Vedtaksmyndighet</a></li><li><a href="#paragraf-8">§ 8. Overtredelsesgebyr</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-07-05-1141" id="dokument"><h1>Forskrift om turistfiskevirksomheter</h1><article class="legalArticle" data-lovdata-URL="SF/forskrift/2017-07-05-1141/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for turistfiskevirksomheter.</article><article class="legalP" id="paragraf-1-ledd-2">Med turistfiskevirksomheter menes virksomheter som<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">er registrert i merverdiavgiftsregisteret, jf. lov om merverdiavgift,</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">har inntekt fra næring basert på turistfiske i sjø på minst 50&#xa0;000 kroner per kalenderår, og</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">disponerer ett eller flere fartøy for utleie til fisketurister eller disponerer ett eller flere fartøy som tar turister med på fiske.</article></article></li></ol></article><article class="legalP" id="paragraf-1-ledd-3">Som turistfiskevirksomhet regnes også virksomhet som:<ol class="defaultList" type="a"><li data-name="a." value="1"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">er registrert i enhetsregisteret,</article></article></li><li data-name="b." value="2"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">har inntekt basert på turistfiske i sjø,</article></article></li><li data-name="c." value="3"><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">er omfattet av andre ledd bokstav c, og</article></article></li><li data-name="d." value="4"><article class="listArticle" id="paragraf-1-ledd-3-punkt-4"><article class="legalP" id="paragraf-1-ledd-3-punkt-4-ledd-1">ved frivillig søknad er registrert i henhold til <a href="forskrift/2017-07-05-1141/§2">§ 2</a>.</article></article></li></ol></article><article class="changesToParent">Endret ved <a href="forskrift/2017-12-18-2148">forskrift 18 des 2017 nr. 2148</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2017-07-05-1141/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registrering</span></h2><article class="legalP" id="paragraf-2-ledd-1">Turistfiskevirksomheter skal være registrert i Fiskeridirektoratets register over turistfiskevirksomheter. For å bli registrert må søknad sendes til Fiskeridirektoratet med opplysninger om organisasjonsnummer, navn, adresse, telefonnummer, e-postadresse og navn og adresse for styreformann og daglig leder. Dersom den faktiske utøvelsen av turistfiskevirksomheten foregår et annet sted enn adressen til virksomheten, skal også denne adressen oppgis.</article><article class="legalP" id="paragraf-2-ledd-2">Søknaden skal også inneholde informasjon om utleiefartøy, antall sengeplasser, anlegg, fiskeutstyr- og fasiliteter m.v som turistfiskevirksomheten disponerer. Det er et vilkår for registrering at turistfiskevirksomheten forplikter seg til å overholde reglene om rapportering av fangst, jf. <a href="forskrift/2017-07-05-1141/§3">§ 3</a>, og reglene om informasjon til turistene, jf. <a href="forskrift/2017-07-05-1141/§4">§ 4</a>. Ved endringer sendes oppdatering til Fiskeridirektoratet. Turistfiskevirksomheter plikter på forespørsel fra Fiskeridirektoratet å gi utfyllende informasjon.</article></article><article class="legalArticle" data-lovdata-URL="SF/forskrift/2017-07-05-1141/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rapportering av fangst</span></h2><article class="legalP" id="paragraf-3-ledd-1">Turistfiskevirksomheter skal daglig rapportere gjestenes fangster til Fiskeridirektoratet. Rapporteringen skal gjennomføres før turistfiskevirksomheten eventuelt utsteder dokumentasjon for den aktuelle fangsten, jf. <a href="forskrift/2006-06-01-570/§2">forskrift 1. juni 2006 nr. 570 om utførselsregulering av fisk og fiskevarer fra sportsfiske § 2</a>.</article><article class="legalP" id="paragraf-3-ledd-2">Fiskeridirektoratet fastsetter forskrift med nærmere bestemmelser om hvordan rapporteringen skal skje, herunder om den skal differensieres på fiskeslag og inneholde en oversikt over antall fisk og/eller kvantum pr. fiskeslag. Fiskeridirektoratet kan også for korte perioder gi forskningsinstitusjoner tillatelse til å pålegge et begrenset antall turistfiskevirksomheter å delta i representative utvalgsundersøkelser som gjøres i forskningsøyemed.</article><article class="changesToParent">Endret ved <a href="forskrift/2020-07-09-1540">forskrifter 9 juli 2020 nr. 1540</a> (i kraft 1 jan 2021), <a href="forskrift/2025-07-02-1400">2 juli 2025 nr. 1400</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-07-05-1141/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Informasjon</span></h2><article class="legalP" id="paragraf-4-ledd-1">Turistfiskevirksomheter skal informere turistene om regelverket for sports- og rekreasjonsfiske, herunder om fiskeredskaper, omsetningsbestemmelser og utførselskvoter.</article><article class="legalP" id="paragraf-4-ledd-2">Turistfiskevirksomheter skal i tillegg informere turistene om reglene knyttet til fangstrapportering, etter <a href="forskrift/2017-12-20-2445">forskrift 20. desember 2017 nr. 2445</a> om rapportering av fangster fra turistfiskevirksomheter.</article><article class="changesToParent">Endret ved <a href="forskrift/2020-07-09-1540">forskrift 9 juli 2020 nr. 1540</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2017-07-05-1141/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll</span></h2><article class="legalP" id="paragraf-5-ledd-1">Fiskeridirektoratet fører kontroll med at bestemmelsene i denne forskriften overholdes og skal under sin kontrollvirksomhet gis uhindret adgang til anlegg, relevante dokumenter mv. Turistfiskevirksomheten skal gi Fiskeridirektoratet nødvendig bistand.</article></article><article class="legalArticle" data-lovdata-URL="SF/forskrift/2017-07-05-1141/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakekall</span></h2><article class="legalP" id="paragraf-6-ledd-1">Fiskeridirektoratet kan slette en turistfiskevirksomhet fra registeret over turistfiskevirksomheter dersom virksomheten grovt eller gjentatte ganger ikke overholder pliktene etter <a href="forskrift/2017-07-05-1141/§2">§ 2</a>–<a href="forskrift/2017-07-05-1141/§4">§ 4</a>, eller dersom virksomheten ikke har drevet turistfiskevirksomhet i henhold til <a href="forskrift/2017-07-05-1141/§1">§ 1</a> i de to foregående årene.</article><article class="legalP" id="paragraf-6-ledd-2">Vedtak om slik sletting fra registeret kan gjøres midlertidig. Fiskeridirektoratet kan i tilfeller hvor sletting fra registeret ikke gjøres midlertidig, fastsette en dato for når virksomheten tidligst kan søke om å bli registrert på nytt.</article></article><article class="legalArticle" data-lovdata-URL="SF/forskrift/2017-07-05-1141/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vedtaksmyndighet</span></h2><article class="legalP" id="paragraf-7-ledd-1">Fiskeridirektoratet treffer vedtak etter denne forskrift. Fiskeridirektoratets klagesaksenhet er klageinstans.</article><article class="changesToParent">Endret ved forskrift <a href="forskrift/2022-10-31-1889">31 okt 2022 nr. 1889</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2017-07-05-1141/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelsesgebyr</span></h2><article class="legalP" id="paragraf-8-ledd-1">Foretak og den som forsettlig eller uaktsomt overtrer <a href="forskrift/2017-07-05-1141/§2">§ 2</a>–<a href="forskrift/2017-07-05-1141/§5">§ 5</a> kan ilegges overtredelsesgebyr i henhold til <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§59">§ 59</a> og <a href="forskrift/2011-12-20-1437">forskrift 20. desember 2011 nr. 1437</a> om bruk av tvangsmulkt og overtredelsesgebyr ved brudd på havressursloven.</article></article><article class="legalArticle" data-lovdata-URL="SF/forskrift/2017-07-05-1141/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 1. januar 2018.</article></article></main></body></html>