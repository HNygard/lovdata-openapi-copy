<!DOCTYPE html><html lang="no"><head><title>Forskrift om grensetilsyn og grensekontroll av personer (grenseforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-29-665</dd><dt class="dokid">DokumentID</dt><dd class="dokid">SF/forskrift/2022-04-29-665</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2022-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-10-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-09-09-1810">forskrift/2025-09-09-1810</a> fra 2025-10-12</dd><dt class="basedOn">Hjemmel</dt><dd class="basedOn"><ul><li><a href="lov/2018-04-20-8/§5">lov/2018-04-20-8/§5</a></li><li><a href="lov/2018-04-20-8/§7">lov/2018-04-20-8/§7</a></li><li><a href="lov/2018-04-20-8/§10">lov/2018-04-20-8/§10</a></li><li><a href="lov/2018-04-20-8/§11">lov/2018-04-20-8/§11</a></li><li><a href="lov/2018-04-20-8/§13">lov/2018-04-20-8/§13</a></li><li><a href="lov/2018-04-20-8/§25">lov/2018-04-20-8/§25</a></li><li><a href="forskrift/2020-12-11-2705">forskrift/2020-12-11-2705</a></li></ul></dd><dt class="dateOfPublication">Kunngjort</dt><dd class="dateOfPublication">2022-05-02 14:40</dd><dt class="titleShort">Korttittel</dt><dd class="titleShort">Grenseforskriften</dd><dt class="title">Tittel</dt><dd class="title">Forskrift om grensetilsyn og grensekontroll av personer (grenseforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 29. april 2022 med hjemmel i <a href="lov/2018-04-20-8/§5">lov 20. april 2018 nr. 8 om grensetilsyn og grensekontroll av personer (grenseloven) § 5</a>, <a href="lov/2018-04-20-8/§7">§ 7</a>, <a href="lov/2018-04-20-8/§10">§ 10</a>, <a href="lov/2018-04-20-8/§11">§ 11</a>, <a href="lov/2018-04-20-8/§13">§ 13</a> og <a href="lov/2018-04-20-8/§25">§ 25</a>, jf. <a href="forskrift/2020-12-11-2705">delegeringsvedtak 11. desember 2020 nr. 2705</a>. <br /> <strong>EØS/EU/Schengen:</strong> forordning <a href="eu/32025r1534">(EU) 2025/1534</a>. <br /> <strong>Endret</strong> ved forskrifter <a href="forskrift/2023-01-17-55">17 jan 2023 nr. 55</a>, <a href="forskrift/2023-11-01-1755">1 nov 2023 nr. 1755</a>, <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</dd><dt class="refid">RefID</dt><dd class="refid">forskrift/2022-04-29-665</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om grensetilsyn og grensekontroll av personer (grenseforskriften)</a><ul class="tocSubUl"><li><a href="#kapittel-1" data-child-interval="§§ 1-1 – 1-5">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1-1. Definisjoner</a></li><li><a href="#kapittel-1-paragraf-2">§ 1-2. Virkeområde for Jan Mayen</a></li><li><a href="#kapittel-1-paragraf-3">§ 1-3. Kontroll på fastlandet med reisende som ankommer fra eller reiser til Svalbard</a></li><li><a href="#kapittel-1-paragraf-4">§ 1-4. Grensemyndigheter</a></li><li><a href="#kapittel-1-paragraf-5">§ 1-5. Bistand fra Tolletaten</a></li></ul></li><li><a href="#kapittel-2" data-child-interval="§§ 2-1 – 2-5">Kapittel 2. Særlige forhold ved den norsk-russiske grensen</a><ul class="tocSubUl"><li><a href="#kapittel-2-paragraf-1">§ 2-1. Grensekommissærens oppgaver</a></li><li><a href="#kapittel-2-paragraf-2">§ 2-2. Forbud mot passering av den norsk-russiske grensen mv.</a></li><li><a href="#kapittel-2-paragraf-3">§ 2-3. Ferdsel mv. i vassdragene ved den norsk-russiske grensen</a></li><li><a href="#kapittel-2-paragraf-4">§ 2-4. Næringsvirksomhet ved den norsk-russiske grense</a></li><li><a href="#kapittel-2-paragraf-5">§ 2-5. Immunitet og privilegier for grensekommisærer ved den norsk-russiske grensen</a></li></ul></li><li><a href="#kapittel-3" data-child-interval="§§ 3-1 – 3-4">Kapittel 3. Fastsetting av grenseovergangssteder og om grensepassering</a><ul class="tocSubUl"><li><a href="#kapittel-3-paragraf-1">§ 3-1. Fastsetting av grenseovergangssteder på ytre Schengen-grense</a></li><li><a href="#kapittel-3-paragraf-2">§ 3-2. Fastsetting av grenseovergangssteder på indre Schengen-grense</a></li><li><a href="#kapittel-3-paragraf-3">§ 3-3. Unntak fra kravet om at ytre Schengen-grense skal passeres på fastsatt grenseovergangssted</a></li><li><a href="#kapittel-3-paragraf-4">§ 3-4. Særlig om grensepassering og grensekontroll av militærpersonell</a></li></ul></li><li><a href="#kapittel-4" data-child-interval="§§ 4-1 – 4-14">Kapittel 4. Gjennomføringen av inn- og utreisekontroll</a><ul class="tocSubUl"><li><a href="#kapittel-4-paragraf-1">§ 4-1. Kontroll på ytre Schengen-grense</a></li><li><a href="#kapittel-4-paragraf-2">§ 4-2. Kontrollsted</a></li><li><a href="#kapittel-4-paragraf-3">§ 4-3. Gjennomføringen av inn- og utreisekontroll på ytre Schengen-grense</a></li><li><a href="#kapittel-4-paragraf-4">§ 4-4. Vilkår for gjennomføring av inn- og utreisekontroll på faste og flyttbare innretninger på kontinentalsokkelen</a></li><li><a href="#kapittel-4-paragraf-5">§ 4-5. Midlertidig gjeninnføring av grensekontroll på indre Schengen-grense</a></li><li><a href="#kapittel-4-paragraf-6">§ 4-6. Landsetting eller overtakelse av person som har begått lovbrudd mv. ombord i luftfartøy</a></li><li><a href="#kapittel-4-paragraf-7">§ 4-7. Kontroll av pass og andre reisedokumenter før innreise</a></li><li><a href="#kapittel-4-paragraf-8">§ 4-8. Plikt for transportør til å kontrollere reisedokumenter</a></li><li><a href="#kapittel-4-paragraf-9">§ 4-9. Særlig om forhåndsmelding om reisende og mannskap på luftfartøy</a></li><li><a href="#kapittel-4-paragraf-10">§ 4-10. Særlig om forhåndsmelding om reisende og mannskap på sjøfartøy</a></li><li><a href="#kapittel-4-paragraf-11">§ 4-11. Anvisning om anløps- eller avreisested</a></li><li><a href="#kapittel-4-paragraf-12">§ 4-12. Kontroll med sjømann som fratrer stilling på sjøfartøy</a></li><li><a href="#kapittel-4-paragraf-13">§ 4-13. Særlig om forhåndsmelding og kontroll med blindpassasjerer på luft- og sjøfartøy</a></li><li><a href="#kapittel-4-paragraf-14">§ 4-14. Kontroll av utenlandsk sjømann som ønsker å benytte landlovsretten</a></li></ul></li><li><a href="#kapittel-5" data-child-interval="§§ 5-1 – 5-6">Kapittel 5. Grense- og territorialkontrollregisteret</a><ul class="tocSubUl"><li><a href="#kapittel-5-paragraf-1">§ 5-1. Formål. Regler som gjelder for behandlingen av personopplysninger</a></li><li><a href="#kapittel-5-paragraf-2">§ 5-2. Behandlingsansvar</a></li><li><a href="#kapittel-5-paragraf-3">§ 5-3. Opplysninger som kan registreres</a></li><li><a href="#kapittel-5-paragraf-4">§ 5-4. Tilgang (adgang til direkte søk)</a></li><li><a href="#kapittel-5-paragraf-5">§ 5-5. Utlevering</a></li><li><a href="#kapittel-5-paragraf-6">§ 5-6. Innsyn, retting, sletting og begrensing av behandling</a></li></ul></li><li><a href="#kapittel-6" data-child-interval="§§ 5A-1 – 5A-2">Kapittel 5A. Inn- og utreisesystemet (EES – Entry Exit System), jf. grenseloven § 8 første ledd nr. 2</a><ul class="tocSubUl"><li><a href="#kapittel-6-paragraf-1">§ 5A-1. Behandlingsansvar i inn- og utreisesystemet</a></li><li><a href="#kapittel-6-paragraf-2">§ 5A-2. Gradvis oppstart av inn- og utreisesystemet</a></li></ul></li><li><a href="#kapittel-7" data-child-interval="§§ 5B-1 – 5B-3">Kapittel 5B. Interoperabilitet mellom EU-informasjonssystemer for grenser og visum, politisamarbeid og rettslig samarbeid, asyl og migrasjon, jf. grenseloven § 8 første ledd nr. 4 og 5</a><ul class="tocSubUl"><li><a href="#kapittel-7-paragraf-1">§ 5B-1. Interoperabilitet mellom EU-informasjonssystemer</a></li><li><a href="#kapittel-7-paragraf-2">§ 5B-2. Tilgang til felles identitetsregister (CIR) for identifiseringsformål</a></li><li><a href="#kapittel-7-paragraf-3">§ 5B-3. Behandlingsansvar i rammeløsningen for interoperabilitet</a></li></ul></li><li><a href="#kapittel-8" data-child-interval="§ 6-1">Kapittel 6. Straff</a><ul class="tocSubUl"><li><a href="#kapittel-8-paragraf-1">§ 6-1. Straff</a></li></ul></li><li><a href="#kapittel-9" data-child-interval="§ 7-1">Kapittel 7. Sluttbestemmelser</a><ul class="tocSubUl"><li><a href="#kapittel-9-paragraf-1">§ 7-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2022-04-29-665" id="dokument"><h1>Forskrift om grensetilsyn og grensekontroll av personer (grenseforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2022-04-29-665/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="SF/forskrift/2022-04-29-665/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-1-ledd-1">I forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1"><i>grense:</i> Norges territorialgrense over land, i vassdrag og i sjøen</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1"><i>riksgrense:</i> Norges fastlandsgrense mot Sverige, Finland og Russland, slik den er definert i folkerettslige forpliktelser</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1"><i>indre Schengen-grenser:</i> medlemsstatenes felles grenser på land, herunder langs elver og innsjøer, lufthavner for interne flygninger i medlemsstatene og havner som brukes til regelmessige interne fergeforbindelser i sjøen, elver og innsjøer</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1"><i>ytre Schengen-grenser:</i> medlemsstatenes landegrenser, herunder grenser i sjøen, elver og innsjøer, og lufthavner og havner i sjøen, elver og innsjøer, såfremt de ikke er indre grenser</article></article></li><li data-name="e." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1"><i>grenseovergangssted:</i> fastsatte passeringsteder på ytre Schengen-grense og på indre Schengen-grense ved midlertidig gjeninnført grensekontroll</article></article></li><li data-name="f." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1"><i>grensetilsyn:</i> vedlikehold av grensemerking og grensegate</article></article></li><li data-name="g." value="7"><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1"><i>grensekontroll:</i> inn- og utreisekontroll og grenseovervåking</article></article></li><li data-name="h." value="8"><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1"><i>inn- og utreisekontroll:</i> kontroll med at personer har lov til å reise inn eller ut av Schengen-medlemsstatenes territorium</article></article></li><li data-name="i." value="9"><article class="listArticle" id="kapittel-1-paragraf-1-ledd-1-punkt-9"><article class="legalP" id="kapittel-1-paragraf-1-ledd-1-punkt-9-ledd-1"><i>grensepassering:</i> fysisk forflytning over grenser av personer og transportmidler</article></article></li><li data-name="j." value="10"><article class="listArticle" id="kapittel-1-paragraf-1-ledd-1-punkt-10"><article class="legalP" id="kapittel-1-paragraf-1-ledd-1-punkt-10-ledd-1"><i>transportør:</i> fysisk eller juridisk person som driver yrkesmessig transport av personer, og eiere og førere av private luftfartøy</article></article></li><li data-name="k." value="11"><article class="listArticle" id="kapittel-1-paragraf-1-ledd-1-punkt-11"><article class="legalP" id="kapittel-1-paragraf-1-ledd-1-punkt-11-ledd-1"><i>landlov:</i> sjøfolks rett til å gå i land og oppholde seg i havnen og i tilgrensende kommuner mens sjøfartøyet ligger i havn.</article></article></li></ol></article></article><article class="legalArticle" data-lovdata-URL="SF/forskrift/2022-04-29-665/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde for Jan Mayen</span></h3><article class="legalP" id="kapittel-1-paragraf-2-ledd-1"><a href="lov/2018-04-20-8">Grenseloven</a> og forskriften her gjelder for Jan Mayen.</article></article><article class="legalArticle" data-lovdata-URL="SF/forskrift/2022-04-29-665/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Kontroll på fastlandet med reisende som ankommer fra eller reiser til Svalbard</span></h3><article class="legalP" id="kapittel-1-paragraf-3-ledd-1">Bestemmelsene om inn- og utreise i <a href="lov/2018-04-20-8/kap3">grenseloven kapittel 3</a> og forskriften <a href="forskrift/2022-04-29-665/kap3">kapittel 3</a> og <a href="forskrift/2022-04-29-665/kap4">4</a> gjelder for reisende fra eller til Svalbard. For norske borgere er pass og nasjonalt ID-kort godkjente reisedokumenter.</article><article class="legalP" id="kapittel-1-paragraf-3-ledd-2">For nyfødte barn av foreldre bosatt på Svalbard kan gyldig reisedokument erstattes av dokumentasjon for fødsel ved retur til Svalbard etter fødselen på fastlandet. Må barnet til fastlandet for å få utstedt førstegangs pass eller ID-kort, kan gyldig reisedokument erstattes av passérbrev utstedt av Sysselmesteren på Svalbard eller av politiet.</article><article class="legalP" id="kapittel-1-paragraf-3-ledd-3">Reisende i transitt på fastlandet som ankommer fra et land som ikke er tilsluttet Schengen-konvensjonen, kan kontrolleres før avreise til Svalbard.</article><article class="changesToParent">Endret ved forskrift <a href="forskrift/2023-01-17-55">17 jan 2023 nr. 55</a>.</article></article><article class="legalArticle" data-lovdata-URL="SF/forskrift/2022-04-29-665/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Grensemyndigheter</span></h3><article class="legalP" id="kapittel-1-paragraf-4-ledd-1">Politiet som grensekontrollmyndighet har ansvar for utøvelsen av grenseovervåkingen og inn- og utreisekontrollen av personer. I tillegg kan kontrollen utføres av annen myndighet på vegne av eller som bistand til politiet, jf. <a href="lov/2018-04-20-8/§4">grenseloven § 4</a>.</article><article class="legalP" id="kapittel-1-paragraf-4-ledd-2">For oppgaver ved den norsk-russiske grensen som nevnt i <a href="forskrift/2022-04-29-665/§2-1">§ 2-1</a>, oppnevnes det en grensekommissær på åremål, jf. <a href="lov/2018-04-20-8/§5">grenseloven § 5</a>. Åremålsperioden er 3 år med mulighet for forlengelse én gang. Utenriksdepartementet kan utpeke en myndighet til å ivareta de løpende grensetilsynsfunksjonene på de øvrige delene av landegrensen, jf. <a href="lov/2018-04-20-8/§5">grenseloven § 5</a>.</article></article><article class="legalArticle" data-lovdata-URL="SF/forskrift/2022-04-29-665/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Bistand fra Tolletaten</span></h3><article class="legalP" id="kapittel-1-paragraf-5-ledd-1">Når Tolletaten utfører tollkontroll på ytre Schengen-grense, kan etaten bistå i samsvar med <a href="lov/2018-04-20-8/§7">grenseloven § 7</a>. Det samme gjelder på indre Schengen-grense når grensekontroll er midlertidig gjeninnført etter <a href="lov/2018-04-20-8/§14">grenseloven § 14</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2022-04-29-665/KAPITTEL_2"><h2>Kapittel 2. Særlige forhold ved den norsk-russiske grensen</h2><article class="legalArticle" data-lovdata-URL="SF/forskrift/2022-04-29-665/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Grensekommissærens oppgaver</span></h3><article class="legalP" id="kapittel-2-paragraf-1-ledd-1">Grensekommissæren skal føre tilsyn med at overenskomster, avtaler og protokoller som regulerer grenseforholdene mellom Norge og Russland, blir overholdt av begge parter, og skal utføre de oppgavene som er tillagt grensekommissæren i overenskomstene, avtalene og protokollene.</article><article class="legalP" id="kapittel-2-paragraf-1-ledd-2">Grensekommissæren skal føre tilsyn og vedlikehold med grensegaten og grensemerkene etter gjeldende avtaler mellom Norge og Russland. Grensemerket Treriksrøysa skal føres tilsyn med og vedlikeholdes i samarbeid med grensekommissærene fra Finland og Russland.</article><article class="legalP" id="kapittel-2-paragraf-1-ledd-3">Ved konflikter og hendelser skal grensekommissæren i samsvar med gjeldende avtaler undersøke og så langt mulig oppklare saken på stedet.</article></article><article class="legalArticle" data-lovdata-URL="SF/forskrift/2022-04-29-665/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Forbud mot passering av den norsk-russiske grensen mv.</span></h3><article class="legalP" id="kapittel-2-paragraf-2-ledd-1">Det er forbudt å passere riksgrensen mellom Norge og Russland til lands, til vanns eller i luften utenfor fastsatt grenseovergangssted. Grensekommisæren kan i særlige tilfeller dispensere fra forbudet i samsvar med overenskomsten mellom Norge og Sovjetunionen om forskjellige forhold ved den norsk-sovjetiske grense og om fremgangsmåten ved ordning av konflikter og hendinger på grensen, med protokoller og vedlegg (Grenseregimeavtalen) artikkel 33.</article><article class="legalP" id="kapittel-2-paragraf-2-ledd-2">Det er forbudt å fotografere russisk forsvarsmateriell og militære personer på russisk territorium. Grensekommissæren kan dispensere fra forbudet.</article><article class="legalP" id="kapittel-2-paragraf-2-ledd-3">Det er forbudt å føre samtaler eller ha annet samkvem med personer som befinner seg på den andre side av grensen uten særskilt tillatelse fra grensekommissæren.</article></article><article class="legalArticle" data-lovdata-URL="SF/forskrift/2022-04-29-665/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Ferdsel mv. i vassdragene ved den norsk-russiske grensen</span></h3><article class="legalP" id="kapittel-2-paragraf-3-ledd-1">Fartøyer i grenseelvene og i trange deler av grensesjøene har rett til uhindret å nytte hovedløpet, selv om grenselinjen ikke følger det. Hva som er hovedløpene fastsettes av grensekommissærene i fellesskap og protokolleres.</article><article class="legalP" id="kapittel-2-paragraf-3-ledd-2">Fartøyene kan bare ferdes i de lyse tidene av døgnet. I mørke skal de være fortøyd til den norske bredden eller ligge for anker på den norske siden av grenselinjen. De kan likevel ferdes i mørke hvis de holder en avstand til grenselinjen på minst 200 meter og har lys som i siktbart vær er synlig på minst 500 meters avstand. Fartøyene skal ikke ankre midt i hovedløpene.</article><article class="legalP" id="kapittel-2-paragraf-3-ledd-3">Fartøy har alltid rett til å legge til på det andre landets bredde i grenseelver og -sjøer når de befinner seg i nød, herunder i storm og ved havari.</article><article class="legalP" id="kapittel-2-paragraf-3-ledd-4">Alle norske fartøy som benyttes i grenseelvene og -sjøene skal være registrert og merket med registreringsnummeret og det norske flaggs farger. Politidirektoratet gir nærmere regler om registreringen, merkingen og kontroll av fartøyene.</article><article class="legalP" id="kapittel-2-paragraf-3-ledd-5">I grensevassdragene har norske innbyggere rett til å fiske inntil grenselinjen.</article></article><article class="legalArticle" data-lovdata-URL="SF/forskrift/2022-04-29-665/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Næringsvirksomhet ved den norsk-russiske grense</span></h3><article class="legalP" id="kapittel-2-paragraf-4-ledd-1">I Grense Jakobselv er all fløting forbudt. I Pasvikelva og de sjøer den danner, reguleres fløting av grenseregimeavtalen.</article><article class="legalP" id="kapittel-2-paragraf-4-ledd-2">Jord- og skogbruk skal drives slik at næringsaktiviteten ikke fører til skader for jord- og skogbruk på den andre siden av grensen.</article><article class="legalP" id="kapittel-2-paragraf-4-ledd-3">Arbeid med leting etter og utnytting av mineralforekomster i nærheten av grensen skal foregå på en slik måte at det ikke voldes skade på den andre siden av grensen Gruvedrift og leting etter mineralforekomster er forbudt nærmere enn 20 meter fra grenselinjen. Justis- og beredskapsdepartementet kan etter søknad og innstilling fra grensekommisæren dispensere fra forbudet.</article><article class="legalP" id="kapittel-2-paragraf-4-ledd-4">Virksomheten til kraftstasjonene i Pasvikelva er regulert gjennom særskilte avtaler mellom Norge og Russland.</article></article><article class="legalArticle" data-lovdata-URL="SF/forskrift/2022-04-29-665/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Immunitet og privilegier for grensekommisærer ved den norsk-russiske grensen</span></h3><article class="legalP" id="kapittel-2-paragraf-5-ledd-1">Russlands grensekommissærer for den norsk-russiske grense, deres stedfortredere, assistenter, sekretærer, tolker og eksperter, som med visert fullmakt eller legitimasjon passerer grensen i tjenesteøyemed i samsvar med bestemmelser fastsatt i overenskomst mellom Norge og Russland, har personlig ukrenkelighet og ukrenkelighet for de tjenstlige papirer de har med seg. De har da rett til å bære uniform og personlige våpen og kan tollfritt og avgiftsfritt ta med seg nødvendig arbeidsmateriell, varer og transportmidler som skal tas med tilbake.</article></article></section><section class="section" data-name="kap3" id="kapittel-3" data-lovdata-URL="SF/forskrift/2022-04-29-665/KAPITTEL_3"><h2>Kapittel 3. Fastsetting av grenseovergangssteder og om grensepassering</h2><article class="legalArticle" data-lovdata-URL="SF/forskrift/2022-04-29-665/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Fastsetting av grenseovergangssteder på ytre Schengen-grense</span></h3><article class="legalP" id="kapittel-3-paragraf-1-ledd-1">Justis- og beredskapsdepartementet eller den departementet gir fullmakt fastsetter grenseovergangssteder for passering av ytre Schengen-grense, jf. <a href="lov/2018-04-20-8/§13">grenseloven § 13</a>.</article></article><article class="legalArticle" data-lovdata-URL="SF/forskrift/2022-04-29-665/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Fastsetting av grenseovergangssteder på indre Schengen-grense</span></h3><article class="legalP" id="kapittel-3-paragraf-2-ledd-1">Justis- og beredskapsdepartementet eller den departementet gir fullmakt fastsetter grenseovergangssteder for passering av indre Schengen-grense når grensekontroll er midlertidig gjeninnført, jf. <a href="lov/2018-04-20-8/§14">grenseloven § 14</a>.</article></article><article class="legalArticle" data-lovdata-URL="SF/forskrift/2022-04-29-665/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Unntak fra kravet om at ytre Schengen-grense skal passeres på fastsatt grenseovergangssted</span></h3><article class="legalP" id="kapittel-3-paragraf-3-ledd-1">Grensekontrollmyndigheten i politidistriktene kan samtykke i inn- eller utreise over annet sted enn fastsatt grenseovergangssted og utenfor fastsatte åpningstider i tilfeller som angitt i Europaparlaments- og Rådsforordning <a href="eu/32016r0399">(EU) 2016/399</a> om innføring av fellesskapsregler som regulerer bevegelsen av personer over grensen (grenseforordningen) <a href="eu/32016r0399/a5">artikkel 5</a> nr. 2. Gis det slikt samtykke til luftfartøy, skal det i tillegg innhentes tillatelse fra Luftfartstilsynet før avgangen.</article><article class="legalP" id="kapittel-3-paragraf-3-ledd-2">Det skal normalt gis samtykke etter første ledd for besetning som kommer til eller reiser fra Norge på fartøy som har rett til å drive ervervsmessig fiske og fangst etter <a href="lov/1999-03-26-15/§4">lov 26. mars 1999 nr. 15 om retten til å delta i fiske og fangst § 4</a>, med mindre det strider mot hensynet til offentlig orden og indre sikkerhet, jf. grenseforordningen <a href="eu/32016r0399/a5">artikkel 5</a> nr. 2 bokstav a.</article></article><article class="legalArticle" data-lovdata-URL="SF/forskrift/2022-04-29-665/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Særlig om grensepassering og grensekontroll av militærpersonell</span></h3><article class="legalP" id="kapittel-3-paragraf-4-ledd-1">Reglene om grensepassering i <a href="lov/2018-04-20-8/§13">grenseloven § 13</a> første og annet ledd gjelder ikke for personer som er omfattet av <a href="forskrift/2009-10-15-1286/§1-7">utlendingsforskriften § 1-7</a> annet og tredje ledd, og som kommer til eller reiser fra Norge over norsk militær flyplass eller havn med militært luftfartøy eller skip tilhørende medlemsstat i NATO. Flygningen eller anløpet skal være klarert i samsvar med <a href="forskrift/1997-05-02-396">forskrift 2. mai 1997 nr. 396 om adgang til og opphold på norsk territorium under fredsforhold for fremmede militære og sivile statsfartøyer</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2022-04-29-665/KAPITTEL_4"><h2>Kapittel 4. Gjennomføringen av inn- og utreisekontroll</h2><article class="legalArticle" data-lovdata-URL="SF/forskrift/2022-04-29-665/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Kontroll på ytre Schengen-grense</span></h3><article class="legalP" id="kapittel-4-paragraf-1-ledd-1">Det skal foretas inn- og utreisekontroll av alle personer som passerer ytre Schengen-grense.</article></article><article class="legalArticle" data-lovdata-URL="SF/forskrift/2022-04-29-665/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Kontrollsted</span></h3><article class="legalP" id="kapittel-4-paragraf-2-ledd-1">Inn- og utreisekontrollen på ytre Schengen-grense gjennomføres på fastsatt grenseovergangssted innenfor fastsatt åpningstid.</article><article class="legalP" id="kapittel-4-paragraf-2-ledd-2">I enkelttilfeller eller for et bestemt tidsrom kan det foretas inn- og utreisekontroll andre steder, jf. <a href="lov/2018-04-20-8/§15">grenseloven § 15</a> første ledd.</article><article class="legalP" id="kapittel-4-paragraf-2-ledd-3">Grensekontrollmyndigheten i politidistriktet fastsetter åpningstider etter første ledd og treffer beslutning om kontroll etter annet ledd i eget politidistrikt og i tilstøtende sone.</article></article><article class="legalArticle" data-lovdata-URL="SF/forskrift/2022-04-29-665/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Gjennomføringen av inn- og utreisekontroll på ytre Schengen-grense</span></h3><article class="legalP" id="kapittel-4-paragraf-3-ledd-1">Norske statsborgere og utlendinger som omfattes av <a href="lov/1992-11-27-109/eøsl">EØS-avtalen</a> eller EFTA-konvensjonen, skal ved inn- og utreise på ytre Schengen-grense kontrolleres i samsvar med grenseforordningen artikkel 8 nr. 2, med de unntak som følger av artikkel 20. Andre utlendinger skal kontrolleres i samsvar med grenseforordningen artikkel 8 nr. 3, med de unntak som følger av artikkel 20.</article><article class="legalP" id="kapittel-4-paragraf-3-ledd-2">Gjennomføringen av inn- og utreisekontrollen ved sjø-, luft- og landegrensene og for ulike typer transportmidler foretas i samsvar med grenseforordningen artikkel 19.</article><article class="legalP" id="kapittel-4-paragraf-3-ledd-3">Ved inn- og utreisekontrollen kan det tas kopi av reisedokumentene.</article></article><article class="legalArticle" data-lovdata-URL="SF/forskrift/2022-04-29-665/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Vilkår for gjennomføring av inn- og utreisekontroll på faste og flyttbare innretninger på kontinentalsokkelen</span></h3><article class="legalP" id="kapittel-4-paragraf-4-ledd-1">Det gjennomføres bare grensekontroll etter <a href="lov/2018-04-20-8/§15">grenseloven § 15</a> første ledd nr. 5 dersom arbeidsgiver dekker utgifter til transport og opphold i forbindelse med kontrollen og gir grensekontrollmyndigheten adgang til kontrollstedet på det tidspunkt som er bestemt av grensekontrollmyndigheten.</article></article><article class="legalArticle" data-lovdata-URL="SF/forskrift/2022-04-29-665/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Midlertidig gjeninnføring av grensekontroll på indre Schengen-grense</span></h3><article class="legalP" id="kapittel-4-paragraf-5-ledd-1">Midlertidig gjeninnføring av grensekontroll på indre Schengen-grense etter <a href="lov/2018-04-20-8/§14">grenseloven § 14</a> besluttes etter reglene i grenseforordningen artikkel 25 til 35.</article></article><article class="legalArticle" data-lovdata-URL="SF/forskrift/2022-04-29-665/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Landsetting eller overtakelse av person som har begått lovbrudd mv. ombord i luftfartøy</span></h3><article class="legalP" id="kapittel-4-paragraf-6-ledd-1">Politiet skal imøtekomme anmodning fra fører av luftfartøy om landsetting eller overtakelse av personer i samsvar med konvensjon 14. september 1963 om forbrytelser og visse andre handlinger begått om bord i luftfartøyer artikkel 8 nr. 1 og artikkel 9 nr. 1, jf. artikkel 12 og 13 nr. 1.</article></article><article class="legalArticle" data-lovdata-URL="SF/forskrift/2022-04-29-665/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Kontroll av pass og andre reisedokumenter før innreise</span></h3><article class="legalP" id="kapittel-4-paragraf-7-ledd-1">For å forhindre at pass eller annet reisedokument går tapt, kan grensekontrollmyndigheten i politidistriktet beslutte å foreta identitetskontroll og innkreve pass eller annet reisedokument fra en utlending før innreisen og beholde det frem til innreisekontrollen er gjennomført. Det kan tas kopi av dokumentene.</article><article class="legalP" id="kapittel-4-paragraf-7-ledd-2">Justis- og beredskapsdepartementet kan beslutte at identitetskontrollen, innkrevingen og kopieringen etter første ledd kan gjennomføres på en fremmed stats territorium når denne staten samtykker.</article></article><article class="legalArticle" data-lovdata-URL="SF/forskrift/2022-04-29-665/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Plikt for transportør til å kontrollere reisedokumenter</span></h3><article class="legalP" id="kapittel-4-paragraf-8-ledd-1">Transportør av sjø- eller luftfartøy eller transportør som utfører yrkesmessig landtransport av personer, skal før ytre Schengen-grense passeres kontrollere at de reisende har gyldig reisedokument til Norge og at visumpliktige utlendinger har gyldig visum.</article><article class="legalP" id="kapittel-4-paragraf-8-ledd-2">Er det gjeninnført midlertidig indre grensekontroll etter <a href="lov/2018-04-20-8/§14">grenseloven § 14</a>, skal transportøren kontrollere de reisende i samsvar med første ledd før indre Schengen-grense passeres.</article></article><article class="legalArticle" data-lovdata-URL="SF/forskrift/2022-04-29-665/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Særlig om forhåndsmelding om reisende og mannskap på luftfartøy</span></h3><article class="legalP" id="kapittel-4-paragraf-9-ledd-1">Forhåndsmelding som nevnt i <a href="lov/2018-04-20-8/§16">grenseloven § 16</a> første ledd skal, i samsvar med grensekontrollmyndighetens pålegg, gis av transportør av luftfartøy som kommer fra eller flyr til land som ikke er tilsluttet Schengen-konvensjonen, etter at innsjekking er avsluttet. Det samme gjelder for flygninger fra Svalbard til fastlandet og fra land som er tilsluttet Schengen-konvensjonen ved gjeninnført midlertidig indre grensekontroll, jf. <a href="lov/2018-04-20-8/§14">grenseloven § 14</a> annet ledd. Slik melding kan også kreves av Politiets sikkerhetstjeneste. Meldingen skal inneholde følgende opplysninger<ol class="defaultList" type="a"><li data-name="a." value="1"><article class="listArticle" id="kapittel-4-paragraf-9-ledd-1-punkt-1"><article class="legalP" id="kapittel-4-paragraf-9-ledd-1-punkt-1-ledd-1">de reisendes og mannskapets reisedokumenttype og -nummer, statsborgerskap, navn og fødselsdato</article></article></li><li data-name="b." value="2"><article class="listArticle" id="kapittel-4-paragraf-9-ledd-1-punkt-2"><article class="legalP" id="kapittel-4-paragraf-9-ledd-1-punkt-2-ledd-1">grenseovergangssted</article></article></li><li data-name="c." value="3"><article class="listArticle" id="kapittel-4-paragraf-9-ledd-1-punkt-3"><article class="legalP" id="kapittel-4-paragraf-9-ledd-1-punkt-3-ledd-1">transportkoden</article></article></li><li data-name="d." value="4"><article class="listArticle" id="kapittel-4-paragraf-9-ledd-1-punkt-4"><article class="legalP" id="kapittel-4-paragraf-9-ledd-1-punkt-4-ledd-1">transportens avgangs- og ankomsttid</article></article></li><li data-name="e." value="5"><article class="listArticle" id="kapittel-4-paragraf-9-ledd-1-punkt-5"><article class="legalP" id="kapittel-4-paragraf-9-ledd-1-punkt-5-ledd-1">det totale antall personer som transporteres med transporten</article></article></li><li data-name="f." value="6"><article class="listArticle" id="kapittel-4-paragraf-9-ledd-1-punkt-6"><article class="legalP" id="kapittel-4-paragraf-9-ledd-1-punkt-6-ledd-1">første ombordsstigningssted.</article></article></li></ol></article><article class="legalP" id="kapittel-4-paragraf-9-ledd-2">Ved behov kan grensekontrollmyndigheten også pålegge en transportør å opplyse om visumnummer og endedestinasjon.</article><article class="legalP" id="kapittel-4-paragraf-9-ledd-3">Politiet kan pålegge transportøren som nevnt i første ledd å gi opplysninger om passasjerer og mannskap på luftfartøy som kommer fra land som er tilsluttet Schengen-konvensjonen når det gjennomføres kontroll som nevnt i grenseforordningen artikkel 23.</article><article class="legalP" id="kapittel-4-paragraf-9-ledd-4">Private flygninger reguleres av grenseforordningen vedlegg VI punkt 2.3.</article></article><article class="legalArticle" data-lovdata-URL="SF/forskrift/2022-04-29-665/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Særlig om forhåndsmelding om reisende og mannskap på sjøfartøy</span></h3><article class="legalP" id="kapittel-4-paragraf-10-ledd-1">Føreren av et sjøfartøy som skal passere grensen på vei til eller fra indre farvann eller norsk havn, skal gi forhåndsmelding som angitt i grenseforordningen vedlegg VI punkt 3 til grensekontrollmyndigheten gjennom nasjonal meldingsportal for sjøfartøy, jf. <a href="lov/2018-04-20-8/§16">grenseloven § 16</a>.</article><article class="legalP" id="kapittel-4-paragraf-10-ledd-2">Gjeninnføres det midlertidig grensekontroll på Norges indre Schengen-grense, kan føreren av et sjøfartøy bli pålagt å gi en slik forhåndsmelding.</article><article class="legalP" id="kapittel-4-paragraf-10-ledd-3">Politidirektoratet gir nærmere retningslinjer for gjennomføring av plikten til å gi forhåndsmelding for ulike typer fartøy, herunder hvilke opplysninger som skal gis, når og hvordan opplysningene skal oversendes.</article><article class="legalP" id="kapittel-4-paragraf-10-ledd-4">Grensekontrollmyndigheten i det enkelte politidistrikt kan etter avtale med andre offentlige myndigheter bestemme at føreren av luftfartøy eller sjøfartøy skal levere forhåndsmeldingen til disse myndighetene, som gir den videre til grensekontrollmyndigheten.</article></article><article class="legalArticle" data-lovdata-URL="SF/forskrift/2022-04-29-665/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Anvisning om anløps- eller avreisested</span></h3><article class="legalP" id="kapittel-4-paragraf-11-ledd-1">Fører av luftfartøy plikter å rette seg etter politiets anvisning om ankomst- eller avreisested for gjennomføring av inn- og utreisekontrollen. Det samme gjelder for fører av sjøfartøy ved anvisning om anløps- eller avreisested.</article></article><article class="legalArticle" data-lovdata-URL="SF/forskrift/2022-04-29-665/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Kontroll med sjømann som fratrer stilling på sjøfartøy</span></h3><article class="legalP" id="kapittel-4-paragraf-12-ledd-1">Dersom en utlending fratrer sin stilling om bord på sjøfartøy mens dette ligger i norsk havn, skal føreren gi melding til grensekontrollmyndigheten, som skal gjennomføre innreisekontroll. Utlendingen skal ikke gå i land før grensekontrollmyndigheten i det enkelte politidistrikt har bestemt hvor og når kontrollen skal finne sted og informert føreren av sjøfartøyet om dette.</article><article class="legalP" id="kapittel-4-paragraf-12-ledd-2">Politidirektoratet gir retningslinjer for hvordan meldingen skal sendes og hvilke opplysninger den skal inneholde.</article></article><article class="legalArticle" data-lovdata-URL="SF/forskrift/2022-04-29-665/§4-13" data-name="§4-13" id="kapittel-4-paragraf-13"><h3 class="legalArticleHeader"><span class="legalArticleValue">§ 4-13</span>. <span class="legalArticleTitle">Særlig om forhåndsmelding og kontroll med blindpassasjerer på luft- og sjøfartøy</span></h3><article class="legalP" id="kapittel-4-paragraf-13-ledd-1">Fører av luft- og sjøfartøy skal straks varsle grensekontrollmyndigheten om blindpassasjerer om bord. <a href="forskrift/2022-04-29-665/§4-12">§ 4-12</a> første ledd annet punktum gjelder tilsvarende for blindpassasjerer på sjøfartøy.</article></article><article class="legalArticle" data-lovdata-URL="SF/forskrift/2022-04-29-665/§4-14" data-name="§4-14" id="kapittel-4-paragraf-14"><h3 class="legalArticleHeader"><span class="legalArticleValue">§ 4-14</span>. <span class="legalArticleTitle">Kontroll av utenlandsk sjømann som ønsker å benytte landlovsretten</span></h3><article class="legalP" id="kapittel-4-paragraf-14-ledd-1">Utenlandsk sjømann med rett til landlov etter <a href="forskrift/2009-10-15-1286/§4-19">utlendingsforskriften § 4-19</a> skal ikke inn- eller utreisekontrolleres etter <a href="lov/2018-04-20-8/§15">grenseloven § 15</a>, og fremstillingsplikten etter <a href="lov/2018-04-20-8/§13">grenseloven § 13</a> annet ledd gjelder ikke. Heller ikke utlending som er oppført på en liste over besetningsmedlemmer som føreren av sjøfartøyet etter <a href="forskrift/2022-04-29-665/§4-12">grenseforskriften § 4-12</a> skal gi melding om, skal kontrolleres når listen er kontrollert.</article><article class="legalP" id="kapittel-4-paragraf-14-ledd-2">Inn- og utreisekontroll skal likevel foretas etter <a href="lov/2018-04-20-8/§15">grenseloven § 15</a> på vanlig måte når<ol class="defaultList" type="a"><li data-name="a." value="1"><article class="listArticle" id="kapittel-4-paragraf-14-ledd-2-punkt-1"><article class="legalP" id="kapittel-4-paragraf-14-ledd-2-punkt-1-ledd-1">en utlending vil reise til et annet sted i Norge eller til et annet land i Schengen-territoriet under skipets opphold her</article></article></li><li data-name="b." value="2"><article class="listArticle" id="kapittel-4-paragraf-14-ledd-2-punkt-2"><article class="legalP" id="kapittel-4-paragraf-14-ledd-2-punkt-2-ledd-1">utenlandsk sjømann har opphold på Schengen-territoriet utover tre måneder, jf. <a href="forskrift/2009-10-15-1286/§4-19">utlendingsforskriften § 4-19</a> annet ledd</article></article></li><li data-name="c." value="3"><article class="listArticle" id="kapittel-4-paragraf-14-ledd-2-punkt-3"><article class="legalP" id="kapittel-4-paragraf-14-ledd-2-punkt-3-ledd-1">en utlending skal fratre sin stilling, jf. <a href="forskrift/2022-04-29-665/§4-12">grenseforskriften § 4-12</a></article></article></li><li data-name="d." value="4"><article class="listArticle" id="kapittel-4-paragraf-14-ledd-2-punkt-4"><article class="legalP" id="kapittel-4-paragraf-14-ledd-2-punkt-4-ledd-1">hensynet til indre sikkerhet eller risiko for ulovlig innvandring tilsier det, jf. grenseforordningen vedlegg VII punkt 3.</article></article></li></ol></article><article class="legalP" id="kapittel-4-paragraf-14-ledd-3">Unntak fra inn- og utreisekontroll etter denne bestemmelsen gjelder når føreren av sjøfartøyet plikter å gi melding etter <a href="forskrift/2022-04-29-665/§4-10">grenseforskriften § 4-10</a> og utlendingen er oppført på listen over besetningsmedlemmer og listen er kontrollert.</article><article class="legalP" id="kapittel-4-paragraf-14-ledd-4">Grensekontrollmyndigheten i det enkelte politidistrikt kan i enkelttilfeller beslutte å foreta innreisekontroll av utenlandske besetningsmedlemmer også i andre tilfeller enn de som er nevnt i annet ledd.</article></article></section><section class="section" data-name="kap5" id="kapittel-5" data-lovdata-URL="SF/forskrift/2022-04-29-665/KAPITTEL_5"><h2>Kapittel 5. Grense- og territorialkontrollregisteret</h2><article class="changesToParent">Tilføyd ved forskrift <a href="forskrift/2023-11-01-1755">1 nov 2023 nr. 1755</a>.</article><article class="legalArticle" data-lovdata-URL="SF/forskrift/2022-04-29-665/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Formål. Regler som gjelder for behandlingen av personopplysninger</span></h3><article class="legalP" id="kapittel-5-paragraf-1-ledd-1">Formålet med grense- og territorialkontrollregisteret er å<ol class="defaultList" type="1"><li data-name="1." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">bidra til at grensekontroll og alminnelig utlendingskontroll utøves i samsvar med nasjonale behov og internasjonale forpliktelser, herunder bidra til å opprettholde ro og orden, forebygge og bekjempe grensekryssende kriminalitet og ulovlig innvandring, forhindre overtredelse av bestemmelsene om utlendingers opphold i riket og bekjempe trusler mot folkehelsen</article></article></li><li data-name="2." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">bidra til effektiv oppgaveløsning ved grensekontroll og alminnelig utlendingskontroll</article></article></li><li data-name="3." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">sikre notoritet om vesentlige forhold ved grensekontroll.</article></article></li></ol></article><article class="legalP" id="kapittel-5-paragraf-1-ledd-2">For behandling av personopplysninger gjelder reglene i <a href="lov/2018-06-15-38">personopplysningsloven</a>, med mindre noe annet følger av rettsaktene gjennomført i <a href="lov/2018-04-20-8/§8">grenseloven § 8</a>.</article><article class="changesToParent">Tilføyd ved forskrift <a href="forskrift/2023-11-01-1755">1 nov 2023 nr. 1755</a>, endret ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article></article><article class="legalArticle" data-lovdata-URL="SF/forskrift/2022-04-29-665/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Behandlingsansvar</span></h3><article class="legalP" id="kapittel-5-paragraf-2-ledd-1">Politidirektoratet er behandlingsansvarlig for grense- og territorialkontrollregisteret.</article><article class="changesToParent">Tilføyd ved forskrift <a href="forskrift/2023-11-01-1755">1 nov 2023 nr. 1755</a>.</article></article><article class="legalArticle" data-lovdata-URL="SF/forskrift/2022-04-29-665/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Opplysninger som kan registreres</span></h3><article class="legalP" id="kapittel-5-paragraf-3-ledd-1">I grense- og territorialkontrollregisteret kan det registreres opplysninger som er nødvendige til formål som nevnt i <a href="forskrift/2022-04-29-665/§5-1">§ 5-1</a>, herunder<ol class="defaultList" type="1"><li data-name="1." value="1"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">navn, fødselsdato, fødested, personnummer, D-nummer, kjønn, statsborgerskap, adresse, aliasnavn, kontaktinformasjon</article></article></li><li data-name="2." value="2"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">optiske og elektroniske kopier av opplysninger fra reise- og ID-dokumenter, med unntak av fingeravtrykk</article></article></li><li data-name="3." value="3"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">visumopplysninger, herunder visumnummer og tillatelser</article></article></li><li data-name="4." value="4"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">oppholdsstatus, herunder type tillatelse og gyldighetstid, kortnummer, DUF-nummer</article></article></li><li data-name="5." value="5"><article class="listArticle" id="kapittel-5-paragraf-3-ledd-1-punkt-5"><article class="legalP" id="kapittel-5-paragraf-3-ledd-1-punkt-5-ledd-1">inn- og utreiseinformasjon, herunder reiserute, delegasjonsnummer, oppholdssted i Schengen, politidistrikt ved oppholdssted, reisens formål og planlagt hjemreisedato</article></article></li><li data-name="6." value="6"><article class="listArticle" id="kapittel-5-paragraf-3-ledd-1-punkt-6"><article class="legalP" id="kapittel-5-paragraf-3-ledd-1-punkt-6-ledd-1">transportmiddel, kjøretøygruppe, registreringsnummer, merke, type og farge</article></article></li><li data-name="7." value="7"><article class="listArticle" id="kapittel-5-paragraf-3-ledd-1-punkt-7"><article class="legalP" id="kapittel-5-paragraf-3-ledd-1-punkt-7-ledd-1">transportselskap</article></article></li><li data-name="8." value="8"><article class="listArticle" id="kapittel-5-paragraf-3-ledd-1-punkt-8"><article class="legalP" id="kapittel-5-paragraf-3-ledd-1-punkt-8-ledd-1">navn, firma, adresse og telefonnummer for garantist eller referanse</article></article></li><li data-name="9." value="9"><article class="listArticle" id="kapittel-5-paragraf-3-ledd-1-punkt-9"><article class="legalP" id="kapittel-5-paragraf-3-ledd-1-punkt-9-ledd-1">opplysninger om registreringen, herunder hvem som har registrert opplysningene og i hvilket politidistrikt, grensepasseringstidspunkt</article></article></li><li data-name="10." value="10"><article class="listArticle" id="kapittel-5-paragraf-3-ledd-1-punkt-10"><article class="legalP" id="kapittel-5-paragraf-3-ledd-1-punkt-10-ledd-1">opplysninger om kontrollen, kontrolltype, kontrolltidspunkt og kontrollsted</article></article></li><li data-name="11." value="11"><article class="listArticle" id="kapittel-5-paragraf-3-ledd-1-punkt-11"><article class="legalP" id="kapittel-5-paragraf-3-ledd-1-punkt-11-ledd-1">opplysninger som antas relevante for gjennomføring av inn- og utreisekontroll, herunder om godtgjøring av midler til oppholdet, gjenstander, pengesedler, yrke, arbeidsgiver</article></article></li><li data-name="12." value="12"><article class="listArticle" id="kapittel-5-paragraf-3-ledd-1-punkt-12"><article class="legalP" id="kapittel-5-paragraf-3-ledd-1-punkt-12-ledd-1">opplysninger som antas å være relevante for gjennomføring av alminnelig utlendingskontroll</article></article></li><li data-name="13." value="13"><article class="listArticle" id="kapittel-5-paragraf-3-ledd-1-punkt-13"><article class="legalP" id="kapittel-5-paragraf-3-ledd-1-punkt-13-ledd-1">tiltaksbeskrivelse.</article></article></li></ol></article><article class="legalP" id="kapittel-5-paragraf-3-ledd-2">Det kan registreres biometriske opplysninger fra det sentrale inn- og utreisesystemet (EES) til de formål som nevnt i EES-forordningen artikkel 26 og 27 på vilkår som nevnt i artikkel 28.</article><article class="changesToParent">Tilføyd ved forskrift <a href="forskrift/2023-11-01-1755">1 nov 2023 nr. 1755</a>.</article></article><article class="legalArticle" data-lovdata-URL="SF/forskrift/2022-04-29-665/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Tilgang (adgang til direkte søk)</span></h3><article class="legalP" id="kapittel-5-paragraf-4-ledd-1">Tilgang (adgang til direkte søk) til grense- og territorialkontrollregisteret skal kun gis til ansatte med tjenestemessig behov, og i tråd med formål som nevnt i <a href="forskrift/2022-04-29-665/§5-1">§ 5-1</a>.</article><article class="legalP" id="kapittel-5-paragraf-4-ledd-2">Tilgang kan på vilkår som nevnt i første ledd også gis til personer som bistår politiet i grensekontroll, jf. <a href="lov/2018-04-20-8/§6">grenseloven § 6</a>, <a href="lov/2018-04-20-8/§7">§ 7</a> og <a href="lov/2018-04-20-8/§8/ledd/2">§ 8 annet ledd</a>.</article><article class="legalP" id="kapittel-5-paragraf-4-ledd-3">Tilgang kan også gis til ansatte med ansvar for drift, utvikling og administrasjon av informasjonssystemet og for å sikre at behandlingen skjer i samsvar med <a href="lov/2018-06-15-38">personopplysningsloven</a>.</article><article class="changesToParent">Tilføyd ved forskrift <a href="forskrift/2023-11-01-1755">1 nov 2023 nr. 1755</a>.</article></article><article class="legalArticle" data-lovdata-URL="SF/forskrift/2022-04-29-665/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Utlevering</span></h3><article class="legalP" id="kapittel-5-paragraf-5-ledd-1">Opplysninger fra registeret kan utleveres dersom det er adgang til det etter reglene om taushetsplikt i <a href="lov/1995-08-04-53/§24">politiloven § 24</a>, jf. <a href="lov/1967-02-10/§13">forvaltningsloven § 13</a> til <a href="lov/1967-02-10/§13g">§ 13g</a>. Utlevering etter <a href="lov/1995-08-04-53/§24/ledd/4">politiloven § 24 fjerde ledd</a> kan, etter beslutning fra behandlingsansvarlig, skje i form av adgang til direkte søk.</article><article class="changesToParent">Tilføyd ved forskrift <a href="forskrift/2023-11-01-1755">1 nov 2023 nr. 1755</a>.</article></article><article class="legalArticle" data-lovdata-URL="SF/forskrift/2022-04-29-665/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Innsyn, retting, sletting og begrensing av behandling</span></h3><article class="legalP" id="kapittel-5-paragraf-6-ledd-1">Begjæring om innsyn, retting, begrensning av behandling eller sletting av personopplysninger etter <a href="lov/2018-06-15-38/gdpr">personvernforordningen</a> artikkel 15 til 18 fremmes for den behandlingsansvarlige.</article><article class="legalP" id="kapittel-5-paragraf-6-ledd-2">Avgjørelse om innsyn, retting, begrensning av behandling og sletting av personopplysninger treffes av den behandlingsansvarlige. Avgjørelsen kan ikke påklages til overordnet organ.</article><article class="legalP" id="kapittel-5-paragraf-6-ledd-3">Den behandlingsansvarlige skal ved avgjørelser etter annet ledd informere den registrerte om rettighetene etter <a href="lov/2018-06-15-38/gdpr/a77">personvernforordningen artikkel 77</a> og <a href="lov/2018-06-15-38/gdpr/a79">79</a>.</article><article class="changesToParent">Tilføyd ved forskrift <a href="forskrift/2023-11-01-1755">1 nov 2023 nr. 1755</a>, endret ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article></article></section><section class="section" data-name="kap5A" id="kapittel-6" data-lovdata-URL="SF/forskrift/2022-04-29-665/KAPITTEL_6"><h2>Kapittel 5A. Inn- og utreisesystemet (EES – Entry Exit System), jf. <a href="lov/2018-04-20-8/§8/ledd/1/nummer/2">grenseloven § 8 første ledd nr. 2</a></h2><article class="changesToParent">Kapittel tilføyd ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article><article class="legalArticle" data-lovdata-URL="SF/forskrift/2022-04-29-665/§5A-1" data-name="§5A-1" id="kapittel-6-paragraf-1"><h3 class="legalArticleHeader"><span class="legalArticleValue">§ 5A-1</span>. <span class="legalArticleTitle">Behandlingsansvar i inn- og utreisesystemet</span></h3><article class="legalP" id="kapittel-6-paragraf-1-ledd-1">Politidirektoratet er behandlingsansvarlig for behandling av personopplysninger i inn- og utreisesystemet i Norge, jf. EES-forordningen artikkel 39 nr. 1.</article><article class="changesToParent">Tilføyd ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article></article><article class="legalArticle" data-lovdata-URL="SF/forskrift/2022-04-29-665/§5A-2" data-name="§5A-2" id="kapittel-6-paragraf-2"><h3 class="legalArticleHeader"><span class="legalArticleValue">§ 5A-2</span>. <span class="legalArticleTitle">Gradvis oppstart av inn- og utreisesystemet</span></h3><article class="legalP" id="kapittel-6-paragraf-2-ledd-1">Forordning <a href="eu/32025r1534">(EU) 2025/1534</a> om midlertidige unntak fra visse bestemmelser i forordning <a href="eu/32017r2226">(EU) 2017/2226</a> og <a href="eu/32016r0399">(EU) 2016/399</a> med sikte på gradvis oppstart av EES gjelder som forskrift.</article><article class="changesToParent">Tilføyd ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article></article></section><section class="section" data-name="kap5B" id="kapittel-7" data-lovdata-URL="SF/forskrift/2022-04-29-665/KAPITTEL_7"><h2>Kapittel 5B. Interoperabilitet mellom EU-informasjonssystemer for grenser og visum, politisamarbeid og rettslig samarbeid, asyl og migrasjon, jf. <a href="lov/2018-04-20-8/§8/ledd/1/nummer/4">grenseloven § 8 første ledd nr. 4</a> og <a href="lov/2018-04-20-8/§8/ledd/5">5</a></h2><article class="changesToParent">Kapittel tilføyd ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article><article class="legalArticle" data-lovdata-URL="SF/forskrift/2022-04-29-665/§5B-1" data-name="§5B-1" id="kapittel-7-paragraf-1"><h3 class="legalArticleHeader"><span class="legalArticleValue">§ 5B-1</span>. <span class="legalArticleTitle">Interoperabilitet mellom EU-informasjonssystemer</span></h3><article class="legalP" id="kapittel-7-paragraf-1-ledd-1">I rammeløsningen for interoperabilitet mellom EU-informasjonssystemer for grenser og visum, politisamarbeid og rettslig samarbeid, asyl og migrasjon etter forordning <a href="eu/32019r0817">(EU) 2019/817</a> og forordning <a href="eu/32019r0818">(EU) 2019/818</a>, er norske myndigheter tilknyttet inn- og utreisesystemet (EES), visuminformasjonssystemet (VIS), fremreisesystemet (ETIAS), Eurodac og Schengen Informasjonssystem (SIS).</article><article class="changesToParent">Tilføyd ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article></article><article class="legalArticle" data-lovdata-URL="SF/forskrift/2022-04-29-665/§5B-2" data-name="§5B-2" id="kapittel-7-paragraf-2"><h3 class="legalArticleHeader"><span class="legalArticleValue">§ 5B-2</span>. <span class="legalArticleTitle">Tilgang til felles identitetsregister (CIR) for identifiseringsformål</span></h3><article class="legalP" id="kapittel-7-paragraf-2-ledd-1">Politiet, herunder Politiets sikkerhetstjeneste, og Kystvakten kan søke i felles identitetsregister (CIR) for å identifisere en person i tråd med artikkel 20 nr. 1 til 3 i forordning <a href="eu/32019r0817">(EU) 2019/817</a> og artikkel 20 nr. 1 til 3 i forordning <a href="eu/32019r0818">(EU) 2019/818</a> for formål som angitt i forordningene artikkel 2 nr. 1 bokstav b og c. Slike søk kan gjøres når det opptas biometriske opplysninger i medhold av <a href="lov/1981-05-22-25/§160">straffeprosessloven § 160</a>.</article><article class="legalP" id="kapittel-7-paragraf-2-ledd-2">Politiet, herunder Politiets sikkerhetstjeneste, og Kystvakten kan søke i felles identitetsregister (CIR) for å identifisere en person i situasjoner som nevnt i artikkel 20 nr. 4 i forordning <a href="eu/32019r0817">(EU) 2019/817</a> og artikkel 20 nr. 4 i forordning <a href="eu/32019r0818">(EU) 2019/818</a> når det er tatt opp biometriske opplysninger i medhold av <a href="lov/1995-08-04-53/§12/ledd/6">politiloven § 12 sjette ledd</a>.</article><article class="changesToParent">Tilføyd ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article></article><article class="legalArticle" data-lovdata-URL="SF/forskrift/2022-04-29-665/§5B-3" data-name="§5B-3" id="kapittel-7-paragraf-3"><h3 class="legalArticleHeader"><span class="legalArticleValue">§ 5B-3</span>. <span class="legalArticleTitle">Behandlingsansvar i rammeløsningen for interoperabilitet</span></h3><article class="legalP" id="kapittel-7-paragraf-3-ledd-1">Behandlingsansvaret for behandling av personopplysninger i VIS, ETIAS, Eurodac, EES og SIS, jf. <a href="lov/2008-05-15-35/§102d">utlendingsloven § 102 d</a>, <a href="forskrift/2009-10-15-1286/§3-3">utlendingsforskriften §§ 3-3</a> a og <a href="forskrift/2009-10-15-1286/§18-5">18-5</a>, <a href="forskrift/2022-04-29-665/§5A-1">grenseforskriften § 5A-1</a>, <a href="lov/1999-07-16-66/§4">SIS-loven § 4</a> og <a href="forskrift/2022-06-26-1194/§1">SIS-forskriften § 1</a>, gjelder også for behandlingen av<ol class="defaultList" type="a"><li data-name="a." value="1"><article class="listArticle" id="kapittel-7-paragraf-3-ledd-1-punkt-1"><article class="legalP" id="kapittel-7-paragraf-3-ledd-1-punkt-1-ledd-1">biometriske maler i den felles biometriske sammenligningstjenesten (sBMS) basert på personopplysninger myndigheten har registrert i EES, VIS eller SIS, jf. forordning <a href="eu/32019r0817">(EU) 2019/817</a> artikkel 40 nr. 1 og forordning <a href="eu/32019r0818">(EU) 2019/818</a> artikkel 40 nr. 1</article></article></li><li data-name="b." value="2"><article class="listArticle" id="kapittel-7-paragraf-3-ledd-1-punkt-2"><article class="legalP" id="kapittel-7-paragraf-3-ledd-1-punkt-2-ledd-1">personopplysninger i det felles identitetsregisteret (CIR) som er registrert av myndigheten i EES, VIS eller ETIAS, jf. forordning <a href="eu/32019r0817">(EU) 2019/817</a> artikkel 40 nr. 2 og forordning <a href="eu/32019r0818">(EU) 2019/818</a> artikkel 40 nr. 2.</article></article></li></ol></article><article class="legalP" id="kapittel-7-paragraf-3-ledd-2">Myndigheten som tilføyer eller endrer opplysninger i identitetsbekreftelsesmappen er behandlingsansvarlig for personopplysninger i fleridentitetsdetektoren (MID), jf. forordning <a href="eu/32019r0817">(EU) 2019/817</a> artikkel 40 nr. 3 og forordning <a href="eu/32019r0818">(EU) 2019/818</a> artikkel 40 nr. 3.</article><article class="changesToParent">Tilføyd ved forskrift <a href="forskrift/2025-09-09-1810">9 sep 2025 nr. 1810</a> (i kraft 12 okt 2025).</article></article></section><section class="section" data-name="kap6" id="kapittel-8" data-lovdata-URL="SF/forskrift/2022-04-29-665/KAPITTEL_8"><h2>Kapittel 6. Straff</h2><article class="legalArticle" data-lovdata-URL="SF/forskrift/2022-04-29-665/§6-1" data-name="§6-1" id="kapittel-8-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Straff</span></h3><article class="legalP" id="kapittel-8-paragraf-1-ledd-1">Med bot eller fengsel inntil seks måneder eller begge deler straffes den som forsettlig eller uaktsomt overtrer<ol class="defaultList" type="a"><li data-name="a." value="1"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">forbud etter <a href="forskrift/2022-04-29-665/§2-2">§ 2-2</a></article></article></li><li data-name="b." value="2"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">krav etter <a href="forskrift/2022-04-29-665/§2-3">§ 2-3</a> annet og fjerde ledd</article></article></li><li data-name="c." value="3"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">forbud eller krav etter <a href="forskrift/2022-04-29-665/§2-4">§ 2-4</a> første til tredje ledd</article></article></li><li data-name="d." value="4"><article class="listArticle" id="kapittel-8-paragraf-1-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1">krav eller påbud etter <a href="forskrift/2022-04-29-665/§4-9">§ 4-9</a>, <a href="forskrift/2022-04-29-665/§4-10">§ 4-10</a> eller <a href="forskrift/2022-04-29-665/§4-11">§ 4-11</a>.</article></article></li></ol></article></article></section><section class="section" data-name="kap7" id="kapittel-9" data-lovdata-URL="SF/forskrift/2022-04-29-665/KAPITTEL_9"><h2>Kapittel 7. Sluttbestemmelser</h2><article class="legalArticle" data-lovdata-URL="SF/forskrift/2022-04-29-665/§7-1" data-name="§7-1" id="kapittel-9-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-1-ledd-1">Forskriften trer i kraft 1. mai 2022.</article></article></section></main></body></html>