<!DOCTYPE html><html lang="no"><head><title>Forskrift om rød skogfrue (Cephalanthera rubra) som prioritert art</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-20-523</dd><dt class="dokid">DokumentID</dt><dd class="dokid">SF/forskrift/2011-05-20-523</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for naturforvaltning</li></ul></dd><dt class="publishedIn">Publisert i</dt><dd class="publishedIn">I 2011 hefte 5</dd><dt class="dateInForce">I kraft fra</dt><dd class="dateInForce">2011-05-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-10-08-2958">forskrift/2021-10-08-2958</a> fra 2021-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2001-12-21-1525">forskrift/2001-12-21-1525</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-100/§23">lov/2009-06-19-100/§23</a></li><li><a href="lov/2009-06-19-100/§24">lov/2009-06-19-100/§24</a></li><li><a href="lov/2009-06-19-100/§62">lov/2009-06-19-100/§62</a></li><li><a href="lov/2009-06-19-100/§77">lov/2009-06-19-100/§77</a></li></ul></dd><dt class="dateOfPublication">Kunngjort</dt><dd class="dateOfPublication">2011-05-24 15:25</dd><dt class="titleShort">Korttittel</dt><dd class="titleShort">Forskrift om rød skogfrue som prioritert art</dd><dt class="title">Tittel</dt><dd class="title">Forskrift om rød skogfrue (Cephalanthera rubra) som prioritert art</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. mai 2011 med hjemmel i <a href="lov/2009-06-19-100">lov 19. juni 2009 nr. 100</a> om forvaltning av naturens mangfold (naturmangfoldloven) <a href="lov/2009-06-19-100/§23">§ 23</a>, <a href="lov/2009-06-19-100/§24">§ 24</a>, <a href="lov/2009-06-19-100/§62">§ 62</a> og <a href="lov/2009-06-19-100/§77">§ 77</a>. Fremmet av Miljøverndepartementet. <br /><strong>Endret</strong> ved <a href="forskrift/2013-03-15-284">forskrifter 15 mars 2013 nr. 284</a>, <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</dd><dt class="refid">RefID</dt><dd class="refid">forskrift/2011-05-20-523</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om rød skogfrue (Cephalanthera rubra) som prioritert art</a><ul class="tocSubUl"><li><a href="#paragraf-1">§ 1. Rød skogfrue som prioritert art</a></li><li><a href="#paragraf-2">§ 2. Formål</a></li><li><a href="#paragraf-3">§ 3. Forbud mot uttak, skade og ødeleggelse</a></li><li><a href="#paragraf-4">§ 4. Artens økologiske funksjonsområde</a></li><li><a href="#paragraf-5">§ 5. Handlingsplan</a></li><li><a href="#paragraf-6">§ 6. Skjøtsel</a></li><li><a href="#paragraf-7">§ 7. Forvaltningsmyndighet</a></li><li><a href="#paragraf-8">§ 8. Dispensasjon</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-05-20-523" id="dokument"><h1>Forskrift om rød skogfrue (Cephalanthera rubra) som prioritert art</h1><article class="legalArticle" data-lovdata-URL="SF/forskrift/2011-05-20-523/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Rød skogfrue som prioritert art</span></h2><article class="legalP" id="paragraf-1-ledd-1">Rød skogfrue (<i>Cephalanthera rubra</i>) utpekes som prioritert art.</article></article><article class="legalArticle" data-lovdata-URL="SF/forskrift/2011-05-20-523/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med forskriften er å ivareta rød skogfrue i samsvar med forvaltningsmålet for arter i <a href="lov/2009-06-19-100/§5">naturmangfoldloven § 5</a> første ledd.</article></article><article class="legalArticle" data-lovdata-URL="SF/forskrift/2011-05-20-523/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot uttak, skade og ødeleggelse</span></h2><article class="legalP" id="paragraf-3-ledd-1">Enhver form for uttak, skade eller ødeleggelse av rød skogfrue er forbudt. Som ødeleggelse regnes graving, masseuttak, utfylling og lagring av masser og andre handlinger dersom de er egnet til å skade, forandre, tildekke eller på annen måte forringe individer av arten.</article></article><article class="legalArticle" data-lovdata-URL="SF/forskrift/2011-05-20-523/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Artens økologiske funksjonsområde</span></h2><article class="legalP" id="paragraf-4-ledd-1">Som økologisk funksjonsområde for rød skogfrue regnes i forskriften artens leveområder.</article><article class="legalP" id="paragraf-4-ledd-2">I det økologiske funksjonsområdet for rød skogfrue er bruk som tar hensyn til leveområdene for rød skogfrue tillatt. Annen bruk er ikke tillatt. Med unntak av de handlinger som er nevnt i tredje ledd, kan forvaltningsmyndigheten inngå avtale med grunneier eller rettighetshaver om hvilke handlinger som skal være tillatt, og hvilke som ikke skal være tillatt. Forbudet etter annet punktum gjelder ikke for handlinger som er regulert i avtalen.</article><article class="legalP" id="paragraf-4-ledd-3">Utbygging, vegbygging, kalkbrudd, flatehogst, skogplanting, sprøyting og gjødsling er forbudt.</article><article class="legalP" id="paragraf-4-ledd-4">Dersom bestemmelsene i annet eller tredje ledd medfører en vesentlig vanskeliggjøring av igangværende bruk og et vesentlig tap, kan grunneier kreve at området vernes etter <a href="lov/2009-06-19-100/kapv">naturmangfoldloven kapittel V</a> eller at det gjøres unntak fra prioriteringen for de aktuelle områdene etter <a href="forskrift/2011-05-20-523/§8">§ 8</a>.</article><article class="legalP" id="paragraf-4-ledd-5">Dersom det planlegges inngrep i et økologisk funksjonsområde for rød skogfrue, kan forvaltningsmyndigheten kreve at følgene av det planlagte inngrepet for denne arten klarlegges, i samsvar med <a href="lov/2009-06-19-100/§24">naturmangfoldloven § 24</a> første ledd bokstav c.</article><article class="legalP" id="paragraf-4-ledd-6">Ved vedtak etter annet lovverk, skal hensynet til arten og dens økologiske funksjonsområde ivaretas i samsvar med denne forskriften.</article></article><article class="legalArticle" data-lovdata-URL="SF/forskrift/2011-05-20-523/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Handlingsplan</span></h2><article class="legalP" id="paragraf-5-ledd-1">Det skal utarbeides handlingsplan med nærmere retningslinjer for forvaltning, skjøtsel eller andre typer tiltak som er nødvendige for å ta vare på artens økologiske funksjonsområder.</article></article><article class="legalArticle" data-lovdata-URL="SF/forskrift/2011-05-20-523/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skjøtsel</span></h2><article class="legalP" id="paragraf-6-ledd-1">Forvaltningsmyndigheten, eller den forvaltningsmyndigheten har inngått avtale med, fortrinnsvis grunneier, kan iverksette tiltak i samsvar med <a href="lov/2009-06-19-100/§47">naturmangfoldloven § 47</a>, jf. <a href="lov/2009-06-19-100/§24">§ 24</a> annet ledd, for å opprettholde eller oppnå den natur- eller kulturtilstanden som er nødvendig for å sikre bevaring av arten.</article></article><article class="legalArticle" data-lovdata-URL="SF/forskrift/2011-05-20-523/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forvaltningsmyndighet</span></h2><article class="legalP" id="paragraf-7-ledd-1">Statsforvalteren er forvaltningsmyndighet etter forskriften.</article><article class="changesToParent">Endret ved forskrift <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</article></article><article class="legalArticle" data-lovdata-URL="SF/forskrift/2011-05-20-523/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Statsforvalteren kan, etter søknad, gjøre unntak fra forbudene i <a href="forskrift/2011-05-20-523/§3">§ 3</a>, <a href="forskrift/2011-05-20-523/§4">§ 4</a> annet ledd annet punktum og <a href="forskrift/2011-05-20-523/§4">§ 4</a> tredje ledd, i samsvar med reglene i <a href="lov/2009-06-19-100/§24">naturmangfoldloven § 24</a> femte ledd. Gjelder søknaden flere fylker, behandles den av Miljødirektoratet.</article><article class="legalP" id="paragraf-8-ledd-2">Ved søknad om dispensasjon fra forskriften, kan forvaltningsorganet kreve at følgene av det planlagte tiltaket for arten klarlegges, i samsvar med <a href="lov/2009-06-19-100/§24">naturmangfoldloven § 24</a> første ledd bokstav c.</article><article class="changesToParent">Endret ved <a href="forskrift/2013-03-15-284">forskrifter 15 mars 2013 nr. 284</a> (i kraft 1 juli 2013), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</article></article><article class="legalArticle" data-lovdata-URL="SF/forskrift/2011-05-20-523/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article><article class="legalP" id="paragraf-9-ledd-2">Fra samme tidspunkt gjøres følgende endring i <a href="forskrift/2001-12-21-1525">forskrift 21. desember 2001 nr. 1525</a> om fredning av truede arter: – – –</article></article></main></body></html>