<!DOCTYPE html><html lang="no"><head><title>Forskrift om krav til bachelorgrad ved Høgskulen for landbruk og bygdenæringar</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-05-27-1897</dd><dt class="dokid">DokumentID</dt><dd class="dokid">SF/forskrift/2010-05-27-1897</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskulen for landbruk og bygdenæringer (HLB)</li></ul></dd><dt class="publishedIn">Publisert i</dt><dd class="publishedIn">I 2011 hefte 3</dd><dt class="dateInForce">I kraft fra</dt><dd class="dateInForce">2010-05-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15">lov/2005-04-01-15</a></li><li><a href="forskrift/2005-12-16-1574/§61">forskrift/2005-12-16-1574/§61</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2011-03-22 15:05</dd><dt class="titleShort">Korttittel</dt><dd class="titleShort">Forskrift om krav bachelorgrad ved HLB</dd><dt class="title">Tittel</dt><dd class="title">Forskrift om krav til bachelorgrad ved Høgskulen for landbruk og bygdenæringar</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Styret ved Høgskulen for landbruk og bygdenæringer 27. mai 2010 med heimel i <a href="lov/2005-04-01-15">lov 1. april 2005 nr. 15</a> om universiteter og høyskoler (universitets- og høyskoleloven) og <a href="forskrift/2005-12-16-1574">forskrift 16. desember 2005 nr. 1574</a> om grader og yrkesutdanninger, beskyttet tittel og normert studietid ved universiteter og høyskoler § 61. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>.</dd><dt class="refid">RefID</dt><dd class="refid">forskrift/2010-05-27-1897</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til bachelorgrad ved Høgskulen for landbruk og bygdenæringar</a><ul class="tocSubUl"><li><a href="#paragraf-1">§ 1. Verkeområde</a></li><li><a href="#paragraf-2">§ 2. Krav til innhald og omfang i bachelorgrada</a></li><li><a href="#paragraf-3">§ 4. Overlapping</a></li><li><a href="#paragraf-4">§ 5. Fritak for eksamen eller prøve</a></li><li><a href="#paragraf-5">§ 6. Vitnemål og vitnemålstillegg</a></li><li><a href="#paragraf-6">§ 7. Utfyllande vilkår/retningsliner</a></li><li><a href="#paragraf-7">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-05-27-1897" id="dokument"><h1>Forskrift om krav til bachelorgrad ved Høgskulen for landbruk og bygdenæringar</h1><article class="legalArticle" data-lovdata-URL="SF/forskrift/2010-05-27-1897/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Verkeområde</span></h2><article class="legalP" id="paragraf-1-ledd-1">Forskrifta gjeld krav til bachelorgrad ved Høgskulen for landbruk og bygdenæringar.</article></article><article class="legalArticle" data-lovdata-URL="SF/forskrift/2010-05-27-1897/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til innhald og omfang i bachelorgrada</span></h2><article class="legalP" id="paragraf-2-ledd-1">Bachelorgrada vert tildelt på grunnlag av eksamenar som til saman omfattar minimum 180 studiepoeng.</article><article class="legalP" id="paragraf-2-ledd-2">Grunnlaget for bachelorgrada er:<ol class="defaultList" type="1"><li data-name="1." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Fullført tverrfagleg studieprogram i bygdeutvikling av omfang på minimum 180 studiepoeng etter godkjent studieplan fastsett av styret for Høgskulen for landbruk og bygdenæringar (studieplan er sett saman av studieplanane for kvart akkrediterte studium).</article></article></li><li data-name="2." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Fullført studieprogram av omfang på minimum 120 studiepoeng kombinert med godkjent og fullført påbygging eller spesialisering av minimum 60 studiepoeng omfang.</article></article></li></ol></article></article><article class="legalArticle" data-lovdata-URL="SF/forskrift/2010-05-27-1897/§4" data-name="§4" id="paragraf-3"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overlapping</span></h2><article class="legalP" id="paragraf-3-ledd-1">Studieprogram som vert godskrivne i grad må ikkje ha ei overlapping i sitt faglege innhald på meir enn 10 studiepoeng.</article></article><article class="legalArticle" data-lovdata-URL="SF/forskrift/2010-05-27-1897/§5" data-name="§5" id="paragraf-4"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fritak for eksamen eller prøve</span></h2><article class="legalP" id="paragraf-4-ledd-1">Det kan verta gitt fritak frå eksamen eller prøve som inngår i grunnlaget for bachelorgrada dersom tilsvarande krav er oppfylt gjennom tidlegare avlagt eksamen eller prøve avlagt ved Høgskulen for landbruk og bygdenæringar eller anna utdanningsinstitusjon (jf. <a href="lov/2005-04-01-15/§3-5">lov om universiteter og høyskoler § 3-5</a>).</article></article><article class="legalArticle" data-lovdata-URL="SF/forskrift/2010-05-27-1897/§6" data-name="§6" id="paragraf-5"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-5-ledd-1">For oppnådd bachelorgrad vert det utskrive vitnemål på norsk. Vitnemålet skal visa det faglege innhaldet i grada. På vitnemålet skal eksamenskarakter frå alle eksamenane vera påført.</article><article class="legalP" id="paragraf-5-ledd-2">Eit eige vitnemålstillegg <i>(Diploma Supplement)</i> skal gi informasjon på engelsk av kandidaten si utdanning og av det norske høgre utdanningssystemet.</article><article class="legalP" id="paragraf-5-ledd-3">For å kunne tildela ei bachelorgrad med vitnemål frå Høgskulen for landbruk og bygdenæringar må eksamenar med eit omfang på minimum 120 studiepoeng vera avlagde ved høgskulen.</article><article class="legalP" id="paragraf-5-ledd-4">Vitnemål for oppnådd bachelorgrad etter denne forskrifta <a href="forskrift/2010-05-27-1897/§2">§ 2</a> nr. 1 vert utskriven automatisk til dei kandidatane som oppfyller krava.</article><article class="legalP" id="paragraf-5-ledd-5">Vitnemål for oppnådd bachelorgrad etter denne forskrifta <a href="forskrift/2010-05-27-1897/§2">§ 2</a> nr. 2 vert utskriven etter søknad. Søkjaren må sjølv dokumentera at krava er oppfylte.</article></article><article class="legalArticle" data-lovdata-URL="SF/forskrift/2010-05-27-1897/§7" data-name="§7" id="paragraf-6"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllande vilkår/retningsliner</span></h2><article class="legalP" id="paragraf-6-ledd-1">Styret for Høgskulen for landbruk og bygdenæringar kan fastsetja utfyllande vilkår/retningsliner til denne forskrifta.</article></article><article class="legalArticle" data-lovdata-URL="SF/forskrift/2010-05-27-1897/§8" data-name="§8" id="paragraf-7"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskrifta trer i kraft straks.</article></article></main></body></html>