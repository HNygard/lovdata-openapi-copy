<!DOCTYPE html><html lang="no"><head><title>Forskrifter for teknisk kontroll av gassvernmateriell.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1939-11-17-9575</dd><dt class="dokid">DokumentID</dt><dd class="dokid">SF/forskrift/1939-11-17-9575</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavd.</li></ul></dd><dt class="publishedIn">Publisert i</dt><dd class="publishedIn">II 1939 s 707</dd><dt class="lastChangeInForce">Ikrafttredelse av siste endring</dt><dd class="lastChangeInForce">1975-12-29</dd><dt class="lastChangedBy">Sist endret ved</dt><dd class="lastChangedBy"><a href="forskrift/1975-12-29">forskrift/1975-12-29</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1938-04-08-1/§2.">lov/1938-04-08-1/§2.</a></li></ul></dd><dt class="lastupdated">Rettet</dt><dd class="lastupdated">2019-09-13 (struktur)</dd><dt class="titleShort">Korttittel</dt><dd class="titleShort">Forskrift om kontroll av gassvernmateriell</dd><dt class="title">Tittel</dt><dd class="title">Forskrifter for teknisk kontroll av gassvernmateriell.</dd><dt class="refid">RefID</dt><dd class="refid">forskrift/1939-11-17-9575</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter for teknisk kontroll av gassvernmateriell.</a><ul class="tocSubUl"><li><a href="#kapittel-1">A. Gassmasker til sivilt bruk.</a><ul class="tocSubUl"><li><a href="#kapittel-1-kapittel-1">I. Alminnelige bestemmelser.</a></li><li><a href="#kapittel-1-kapittel-2">II. Tekniske betingelser for gassmasker til bruk for den aktive sivile befolkning.</a></li><li><a href="#kapittel-1-kapittel-3">III. Tekniske betingelser for gassmasker til bruk for den passive sivile befolkning.</a></li></ul></li><li><a href="#kapittel-2">C. Surstoffapparater.</a><ul class="tocSubUl"><li><a href="#kapittel-2-kapittel-1">I. Alminnelige bestemmelser.</a></li><li><a href="#kapittel-2-kapittel-2">II. Tekniske bestemmelser for surstoffapparater.</a></li></ul></li><li><a href="#kapittel-3">D. Annet gassvernmateriell.</a></li></ul></li></ul></dd></dl></header><main class="documentBody" data-lovdata-URL="SF/forskrift/1939-11-17-9575" id="dokument"><h1>Forskrifter for teknisk kontroll av gassvernmateriell.</h1><section class="section" data-name="kapA" id="kapittel-1" data-lovdata-URL="SF/forskrift/1939-11-17-9575/KAPITTEL_1"><h2>A. Gassmasker til sivilt bruk.</h2><section class="section" data-name="kapI" id="kapittel-1-kapittel-1" data-lovdata-URL="SF/forskrift/1939-11-17-9575/KAPITTEL_1-1"><h3>I. Alminnelige bestemmelser.</h3><ol class="defaultList" type="1"><li data-name="1." value="1"><article class="listArticle" id="kapittel-1-kapittel-1-punkt-1"><article class="legalP" id="kapittel-1-kapittel-1-punkt-1-ledd-1">Den som ønsker å tilvirke gassmasker i hensikt å utbre sånne blant almenheten, innføre fra utlandet sånt materiell som er bestemt til å brukes her i landet eller selge eller avhende gassmasker i ervervsøyemed eller til stadighet, skal sende inn søknad til Generalfelttøymesteren om godkjennelse av vedkommende materiell.</article></article></li><li data-name="2." value="2"><article class="listArticle" id="kapittel-1-kapittel-1-punkt-2"><article class="legalP" id="kapittel-1-kapittel-1-punkt-2-ledd-1">Bestemmelsen i punkt 1 gjelder ikke for tilvirkning, innførsel eller salg av gassmasker for militærvesenets behov.</article></article></li><li data-name="3." value="3"><article class="listArticle" id="kapittel-1-kapittel-1-punkt-3"><article class="legalP" id="kapittel-1-kapittel-1-punkt-3-ledd-1">Etter hensikten med bruken deler en gassmaskene i to kvalitetsmessig forskjellige klasser: <ol class="defaultList" type="a"><li data-name="a." value="1"><article class="listArticle" id="kapittel-1-kapittel-1-punkt-3-ledd-1-punkt-1"><article class="legalP" id="kapittel-1-kapittel-1-punkt-3-ledd-1-punkt-1-ledd-1">Gassmasker til bruk for den aktive sivile befolkning.</article></article></li><li data-name="b." value="2"><article class="listArticle" id="kapittel-1-kapittel-1-punkt-3-ledd-1-punkt-2"><article class="legalP" id="kapittel-1-kapittel-1-punkt-3-ledd-1-punkt-2-ledd-1">Gassmasker til bruk for den passive sivile befolkning.</article></article></li></ol></article></article></li><li data-name="4." value="4"><article class="listArticle" id="kapittel-1-kapittel-1-punkt-4"><article class="legalP" id="kapittel-1-kapittel-1-punkt-4-ledd-1">Med søknaden om godkjennelse skal en sende inn til undersøkelse og kontroll: <ol class="defaultList" type="a"><li data-name="a." value="1"><article class="listArticle" id="kapittel-1-kapittel-1-punkt-4-ledd-1-punkt-1"><article class="legalP" id="kapittel-1-kapittel-1-punkt-4-ledd-1-punkt-1-ledd-1">3 stk. ansiktsstykker (eventuelt med tilkoblingsslanger).</article></article></li><li data-name="b." value="2"><article class="listArticle" id="kapittel-1-kapittel-1-punkt-4-ledd-1-punkt-2"><article class="legalP" id="kapittel-1-kapittel-1-punkt-4-ledd-1-punkt-2-ledd-1">4 stk. filterpatroner eller filterbokser.</article></article></li><li data-name="c." value="3"><article class="listArticle" id="kapittel-1-kapittel-1-punkt-4-ledd-1-punkt-3"><article class="legalP" id="kapittel-1-kapittel-1-punkt-4-ledd-1-punkt-3-ledd-1">Prøve av stoffet i ansiktsstykket, ca. 10 x 10 cm.</article></article></li><li data-name="d." value="4"><article class="listArticle" id="kapittel-1-kapittel-1-punkt-4-ledd-1-punkt-4"><article class="legalP" id="kapittel-1-kapittel-1-punkt-4-ledd-1-punkt-4-ledd-1">2 sett komplette tegninger av det ferdige ansiktsstykke og filter med påførte mål.</article></article></li><li data-name="e." value="5"><article class="listArticle" id="kapittel-1-kapittel-1-punkt-4-ledd-1-punkt-5"><article class="legalP" id="kapittel-1-kapittel-1-punkt-4-ledd-1-punkt-5-ledd-1">2 sett fullstendige beskrivelser av ansiktsstykket med filter, med spesifikasjoner av de brukte materialer og råstoffer.</article></article></li><li data-name="f." value="6"><article class="listArticle" id="kapittel-1-kapittel-1-punkt-4-ledd-1-punkt-6"><article class="legalP" id="kapittel-1-kapittel-1-punkt-4-ledd-1-punkt-6-ledd-1">2 sett anvisninger for maskens bruk, oppbevaring og pass. Tekstene på tegninger, i beskrivelser og bruksanvisninger skal være avfattet på norsk, svensk, dansk, tysk, engelsk eller fransk.</article></article></li><li data-name="g." value="7"><article class="listArticle" id="kapittel-1-kapittel-1-punkt-4-ledd-1-punkt-7"><article class="legalP" id="kapittel-1-kapittel-1-punkt-4-ledd-1-punkt-7-ledd-1">Avgift for de nødvendige undersøkelser og prøver, kr. 250.</article></article></li></ol></article></article></li><li data-name="5." value="5"><article class="listArticle" id="kapittel-1-kapittel-1-punkt-5"><article class="legalP" id="kapittel-1-kapittel-1-punkt-5-ledd-1">På grunnlag av utført undersøkelse avgjør Generalfelttøymesteren om søknad om godkjennelse skal innvilges eller ikke, og meddeler dette til søkeren.</article></article></li><li data-name="6." value="6"><article class="listArticle" id="kapittel-1-kapittel-1-punkt-6"><article class="legalP" id="kapittel-1-kapittel-1-punkt-6-ledd-1">Godkjennelsen gjelder inntil videre. Dog kan Generalfelttøymesteren når som helst tilbakekalle en gitt godkjennelse, hvis utviklingen av de kjemiske stridsmidler skulle føre med seg at den godkjente gassmaske ikke lenger gir tilstrekkelig beskyttelse.</article></article></li><li data-name="7." value="7"><article class="listArticle" id="kapittel-1-kapittel-1-punkt-7"><article class="legalP" id="kapittel-1-kapittel-1-punkt-7-ledd-1">Konstruksjonsforandringer ved godkjent materiell vil i alminnelighet kreve ny godkjennelse. Gjelder det ubetydelige endringer, kan Generalfelttøymesteren frafalle avgiften eller sette denne ned med et passende beløp.</article></article></li><li data-name="8." value="8"><article class="listArticle" id="kapittel-1-kapittel-1-punkt-8"><article class="legalP" id="kapittel-1-kapittel-1-punkt-8-ledd-1">Av det i punkt 4 omhandlede materiell vil søkeren, i tilfelle godkjennelse blir gitt, få tilbake 1 ansiktsstykke og 1 filterpatron eller filterboks, 1 sett tegninger, beskrivelser og bruksanvisninger, påført Generalfelttøymesterens godkjennelsesstempel. Dette materiell plikter søkeren å oppbevare som modeller, så lenge godkjennelsen står ved makt.</article></article></li><li data-name="9." value="9"><article class="listArticle" id="kapittel-1-kapittel-1-punkt-9"><article class="legalP" id="kapittel-1-kapittel-1-punkt-9-ledd-1">Fabrikant, importør eller selger skal stemple eller på annen måte tydelig merke de ansiktsstykker og filtre han framstiller eller selger, med fabrikasjonsår og godkjennelsesnummer.</article></article></li><li data-name="10." value="10"><article class="listArticle" id="kapittel-1-kapittel-1-punkt-10"><article class="legalP" id="kapittel-1-kapittel-1-punkt-10-ledd-1">Representanter for Generalfelttøymesteren og politiet har adgang til når som helst å forvisse seg om at det materiell som framstilles, innføres eller selges er overensstemmende med de godkjente modeller. De kan i den anledning forlange å ta ut prøver av råmaterialer og fabrikasjonsstadier for materiell som tilvirkes innen landet.</article></article></li><li data-name="11." value="11"><article class="listArticle" id="kapittel-1-kapittel-1-punkt-11"><article class="legalP" id="kapittel-1-kapittel-1-punkt-11-ledd-1">På forlangende vil gjeldende forskrifter bli tilstillet fabrikanter, importører og forhandlere. Forskriftene blir å behandle som «fortrolige».</article></article></li><li data-name="12." value="12"><article class="listArticle" id="kapittel-1-kapittel-1-punkt-12"><article class="legalP" id="kapittel-1-kapittel-1-punkt-12-ledd-1">For deler som en forlanger standardisert, vil det på henvendelse herom bli levert ut tegninger.</article></article></li><li data-name="13." value="13"><article class="listArticle" id="kapittel-1-kapittel-1-punkt-13"><article class="legalP" id="kapittel-1-kapittel-1-punkt-13-ledd-1">Gassmasker og filtre som er innført her i landet før den 17. november 1939, behøver ingen godkjennelse.</article></article></li><li data-name="14." value="14"><article class="listArticle" id="kapittel-1-kapittel-1-punkt-14"><article class="legalP" id="kapittel-1-kapittel-1-punkt-14-ledd-1">Departementet forbeholder seg rett til å foreta de endringer og tilføyelser i så vel ovenstående regler som i de spesielle tekniske betingelser, som utviklingen måtte gjøre nødvendige eller ønskelige.</article></article></li></ol></section><section class="section" data-name="kapII" id="kapittel-1-kapittel-2" data-lovdata-URL="SF/forskrift/1939-11-17-9575/KAPITTEL_1-2"><h3>II. Tekniske betingelser for gassmasker til bruk for den aktive sivile befolkning.</h3><article class="legalP" id="kapittel-1-kapittel-2-ledd-1">– – –</article></section><section class="section" data-name="kapIII" id="kapittel-1-kapittel-3" data-lovdata-URL="SF/forskrift/1939-11-17-9575/KAPITTEL_1-3"><h3>III. Tekniske betingelser for gassmasker til bruk for den passive sivile befolkning.</h3><article class="legalP" id="kapittel-1-kapittel-3-ledd-1">– – –</article></section></section><section class="section" data-name="kapC" id="kapittel-2" data-lovdata-URL="SF/forskrift/1939-11-17-9575/KAPITTEL_2"><h2>C. Surstoffapparater.</h2><section class="section" data-name="kapI" id="kapittel-2-kapittel-1" data-lovdata-URL="SF/forskrift/1939-11-17-9575/KAPITTEL_2-1"><h3>I. Alminnelige bestemmelser.</h3><ol class="defaultList" type="1"><li data-name="1." value="1"><article class="listArticle" id="kapittel-2-kapittel-1-punkt-1"><article class="legalP" id="kapittel-2-kapittel-1-punkt-1-ledd-1">Ved surstoffapparater forstår disse forskrifter apparater som er beregnet på å isolere bærerens åndedrettsorganer helt fra den atmosfæriske luft, skaffe det for åndedrettet nødvendige surstoff fra en kilde innen apparatet og rense utåndingsluften for kullsyre og vanndamp.</article></article></li><li data-name="2." value="2"><article class="listArticle" id="kapittel-2-kapittel-1-punkt-2"><article class="legalP" id="kapittel-2-kapittel-1-punkt-2-ledd-1">Den som ønsker å tilvirke, innføre for salg eller ervervsmessig selge her i landet surstoffapparater, skal sende inn søknad til Generalfelttøymesteren om godkjennelse av vedkommende materiell.</article></article></li><li data-name="3." value="3"><article class="listArticle" id="kapittel-2-kapittel-1-punkt-3"><article class="legalP" id="kapittel-2-kapittel-1-punkt-3-ledd-1">Bestemmelsen i punkt 2 gjelder ikke for tilvirkning, innførsel eller salg av surstoffapparater til militærvesenet.</article></article></li><li data-name="4." value="4"><article class="listArticle" id="kapittel-2-kapittel-1-punkt-4"><article class="legalP" id="kapittel-2-kapittel-1-punkt-4-ledd-1">Med søknaden om godkjennelse skal søkeren sende inn: <ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-punkt-4-ledd-1-punkt-1"><article class="legalP" id="kapittel-2-kapittel-1-punkt-4-ledd-1-punkt-1-ledd-1">2 sett komplette tegninger av apparatet.</article></article></li><li data-name="b." value="2"><article class="listArticle" id="kapittel-2-kapittel-1-punkt-4-ledd-1-punkt-2"><article class="legalP" id="kapittel-2-kapittel-1-punkt-4-ledd-1-punkt-2-ledd-1">2 sett fullstendige beskrivelser av apparatet med spesifikasjoner av de brukte materialer og råstoffer.</article></article></li><li data-name="c." value="3"><article class="listArticle" id="kapittel-2-kapittel-1-punkt-4-ledd-1-punkt-3"><article class="legalP" id="kapittel-2-kapittel-1-punkt-4-ledd-1-punkt-3-ledd-1">2 sett anvisninger for apparatets bruk, pass og oppbevaring, med illustrasjoner.</article><article class="legalP" id="kapittel-2-kapittel-1-punkt-4-ledd-1-punkt-3-ledd-2">Tekstene på tegninger, i beskrivelser, bruksanvisninger, m.v. skal være avfattet på norsk, svensk, dansk, engelsk, fransk eller tysk.</article></article></li><li data-name="d." value="4"><article class="listArticle" id="kapittel-2-kapittel-1-punkt-4-ledd-1-punkt-4"><article class="legalP" id="kapittel-2-kapittel-1-punkt-4-ledd-1-punkt-4-ledd-1">1 komplett apparat med 2 reservesurstoffkilder og 2 reserverensebeholdere.</article></article></li><li data-name="e." value="5"><article class="listArticle" id="kapittel-2-kapittel-1-punkt-4-ledd-1-punkt-5"><article class="legalP" id="kapittel-2-kapittel-1-punkt-4-ledd-1-punkt-5-ledd-1">Avgift for prøvingen kr. 100.</article></article></li></ol></article></article></li><li data-name="5." value="5"><article class="listArticle" id="kapittel-2-kapittel-1-punkt-5"><article class="legalP" id="kapittel-2-kapittel-1-punkt-5-ledd-1">På grunnlag av utførte undersøkelser avgjør Generalfelttøymesteren om godkjennelse skal gis eller ikke, og meddeler avgjørelsen til søkeren.</article></article></li><li data-name="6." value="6"><article class="listArticle" id="kapittel-2-kapittel-1-punkt-6"><article class="legalP" id="kapittel-2-kapittel-1-punkt-6-ledd-1">Godkjennelsen gjelder inntil videre. Dog kan Generalfelttøymesteren når som helst tilbakekalle en gitt godkjennelse, hvis utviklingen skulle medføre at en ikke lenger kan anse apparatets beskyttende evne for å være tilfredsstillende.</article></article></li><li data-name="7." value="7"><article class="listArticle" id="kapittel-2-kapittel-1-punkt-7"><article class="legalP" id="kapittel-2-kapittel-1-punkt-7-ledd-1">Konstruksjonsendringer ved godkjent materiell vil i alminnelighet betinge ny godkjennelse. Gjelder det ubetydelige endringer, kan Generalfelttøymesteren frafalle avgiften eller sette denne ned med et passende beløp.</article></article></li><li data-name="8." value="8"><article class="listArticle" id="kapittel-2-kapittel-1-punkt-8"><article class="legalP" id="kapittel-2-kapittel-1-punkt-8-ledd-1">I tilfelle Generalfelttøymesteren meddeler godkjennelse av apparatet, vil søkeren få tilbake 1 sett av de i punkt 4 omhandlede tegninger, beskrivelser og bruksanvisninger, påført Generalfelttøymesterens godkjennelsesstempel. Disse dokumenter plikter søkeren å oppbevare og på forlangende vise dem fram til politiet, den eller de personer som Generalfelttøymesteren kommer til å nevne opp for kontroll med gassvernmateriellet.</article></article></li><li data-name="9." value="9"><article class="listArticle" id="kapittel-2-kapittel-1-punkt-9"><article class="legalP" id="kapittel-2-kapittel-1-punkt-9-ledd-1">I tilfelle materiellet tilvirkes her i landet, skal politiet og representanter for Generalfelttøymesteren når som helst ha adgang til å utføre kontroll på et hvilket som helst fabrikasjonstrinn og herunder ta ut de prøver av materialer og fabrikasjonsstadier de måtte finne nødvendig.</article></article></li><li data-name="10." value="10"><article class="listArticle" id="kapittel-2-kapittel-1-punkt-10"><article class="legalP" id="kapittel-2-kapittel-1-punkt-10-ledd-1">På forlangende vil gjeldende forskrifter bli tilstillet fabrikanter, importører og forhandlere.</article><article class="legalP" id="kapittel-2-kapittel-1-punkt-10-ledd-2">Forskriftene blir å behandle som «fortrolige».</article></article></li><li data-name="11." value="11"><article class="listArticle" id="kapittel-2-kapittel-1-punkt-11"><article class="legalP" id="kapittel-2-kapittel-1-punkt-11-ledd-1">For deler som en forlanger standardisert, vil det på henvendelse herom bli levert ut tegninger.</article></article></li><li data-name="12." value="12"><article class="listArticle" id="kapittel-2-kapittel-1-punkt-12"><article class="legalP" id="kapittel-2-kapittel-1-punkt-12-ledd-1">Surstoffapparater som er innført her i landet før 17. november 1939, behøver ingen godkjennelse.</article></article></li><li data-name="13." value="13"><article class="listArticle" id="kapittel-2-kapittel-1-punkt-13"><article class="legalP" id="kapittel-2-kapittel-1-punkt-13-ledd-1">Departementet forbeholder seg rett til å foreta de endringer og tilføyelser i så vel ovenstående regler som i de spesielle tekniske betingelser, som utviklingen måtte gjøre nødvendige eller ønskelige.</article></article></li></ol></section><section class="section" data-name="kapII" id="kapittel-2-kapittel-2" data-lovdata-URL="SF/forskrift/1939-11-17-9575/KAPITTEL_2-2"><h3>II. Tekniske bestemmelser for surstoffapparater.</h3></section></section><section class="section" data-name="kapD" id="kapittel-3" data-lovdata-URL="SF/forskrift/1939-11-17-9575/KAPITTEL_3"><h2>D. Annet gassvernmateriell.</h2><article class="legalP" id="kapittel-3-ledd-1">Alt annet materiell enn det som er nevnt foran under A., B. og C., som vesentlig tilsikter å tjene til å beskytte mot følgene av angrep med kjemiske stridsmidler, er å anse som gassvernmateriell etter lovens § 1. For dette materiell må søknad om godkjenning sendes inn til Generalfelttøymesteren.</article></section></main></body></html>