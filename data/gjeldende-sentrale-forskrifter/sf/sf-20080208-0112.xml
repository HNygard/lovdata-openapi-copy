<!DOCTYPE html><html lang="no"><head><title>Forskrift om lønns- og arbeidsvilkår i offentlige kontrakter mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-08-112</dd><dt class="dokid">DokumentID</dt><dd class="dokid">SF/forskrift/2008-02-08-112</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavdelingen</li></ul></dd><dt class="publishedIn">Publisert i</dt><dd class="publishedIn">I 2008 hefte 2</dd><dt class="dateInForce">I kraft fra</dt><dd class="dateInForce">2008-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-08-29-1363">forskrift/2023-08-29-1363</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2016-06-17-73/§6">lov/2016-06-17-73/§6</a></li><li><a href="forskrift/2011-02-11-150">forskrift/2011-02-11-150</a></li></ul></dd><dt class="dateOfPublication">Kunngjort</dt><dd class="dateOfPublication">2008-02-08 14:20</dd><dt class="lastupdated">Rettet</dt><dd class="lastupdated">2017-01-01 (hjemmel)</dd><dt class="titleShort">Korttittel</dt><dd class="titleShort">Forskrift om lønns- og arbeidsvilkår i offentlige kontrakter mv.</dd><dt class="title">Tittel</dt><dd class="title">Forskrift om lønns- og arbeidsvilkår i offentlige kontrakter mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 8. februar 2008 med hjemmel i <a href="lov/1999-07-16-69">lov 16. juli 1999 nr. 69</a> om offentlige anskaffelser <a href="lov/1999-07-16-69/§7">§ 7</a>. Fremmet av Fornyings- og administrasjonsdepartementet. <br /><strong>Tilføyd hjemmel:</strong> <a href="forskrift/2011-02-11-150">Delegeringsvedtak 11. februar 2011 nr. 150</a>. <a href="lov/2016-06-17-73">Lov 17. juni 2016 nr. 73</a> om offentlige anskaffelser (anskaffelsesloven) <a href="lov/2016-06-17-73/§6">§ 6</a>. <br /><strong>Endret</strong> ved <a href="forskrift/2010-01-25-66">forskrifter 25 jan 2010 nr. 66</a>, <a href="forskrift/2011-11-15-1104">15 nov 2011 nr. 1104</a>, <a href="forskrift/2011-11-21-1118">21 nov 2011 nr. 1118</a>, <a href="forskrift/2014-03-03-249">3 mars 2014 nr. 249</a>, <a href="forskrift/2014-05-21-673">21 mai 2014 nr. 673</a> (bortfalt) jf <a href="forskrift/2014-06-10-719">10 juni 2014 nr. 719</a>, <a href="forskrift/2016-02-04-98">4 feb 2016 nr. 98</a>, <a href="forskrift/2018-04-04-533">4 april 2018 nr. 533</a>, <a href="forskrift/2020-02-12-128">12 feb 2020 nr. 128</a>, <a href="forskrift/2023-08-29-1363">29 aug 2023 nr. 1363</a> (i kraft 1 jan 2024, bl.a tittel). <br /><strong>Rettelser:</strong> 01.07.2012 (hjemmel), 25.07.2016 (§ 6 første ledd), 01.01.2017 (hjemmel).</dd><dt class="refid">RefID</dt><dd class="refid">forskrift/2008-02-08-112</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om lønns- og arbeidsvilkår i offentlige kontrakter mv.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Oppdragsgivere som er omfattet av forskriften</a></li><li><a href="#paragraf-4">§ 4. Kontrakter som er omfattet av forskriften</a></li><li><a href="#paragraf-5">§ 5. Oppdragsgivers plikt til å innta kontraktsvilkår om lønns- og arbeidsvilkår mv.</a></li><li><a href="#paragraf-6">§ 5a. Krav til kontraktsvilkår om lønns- og arbeidsvilkår</a></li><li><a href="#paragraf-7">§ 5b. Krav til kontraktsvilkår om obligatorisk tjenestepensjon</a></li><li><a href="#paragraf-8">§ 5c. Krav til kontraktsvilkår om HMS-kort</a></li><li><a href="#paragraf-9">§ 5d. Krav til kontraktsvilkår om informasjonsplikt og språkferdigheter</a></li><li><a href="#paragraf-10">§ 6. Krav til informasjon, sanksjoner mv.</a></li><li><a href="#paragraf-11">§ 7. Kontroll</a></li><li><a href="#paragraf-12">§ 8. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-02-08-112" id="dokument"><h1>Forskrift om lønns- og arbeidsvilkår i offentlige kontrakter mv.</h1><article class="legalArticle" data-lovdata-URL="SF/forskrift/2008-02-08-112/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å bidra til at offentlige oppdragsgivere skal velge seriøse virksomheter til å utføre tjenester og bygge- og anleggsarbeider, og at de som arbeider i eller for disse virksomhetene har anstendige arbeidsforhold.</article><article class="changesToParent">Endret ved forskrifter <a href="forskrift/2011-11-21-1118">21 nov 2011 nr. 1118</a>, <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjonene i <a href="forskrift/2006-04-07-402">forskrift 7. april 2006 nr. 402</a> om offentlige anskaffelser og <a href="forskrift/2006-04-07-403">forskrift 7. april 2006 nr. 403</a> om innkjøpsregler i forsyningssektorene gjelder tilsvarende.</article></article><article class="legalArticle" data-lovdata-URL="SF/forskrift/2008-02-08-112/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppdragsgivere som er omfattet av forskriften</span></h2><article class="legalP" id="paragraf-3-ledd-1">Forskriften gjelder statlige, kommunale og fylkeskommunale myndigheter og offentligrettslige organer.</article></article><article class="legalArticle" data-lovdata-URL="SF/forskrift/2008-02-08-112/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontrakter som er omfattet av forskriften</span></h2><article class="legalP" id="paragraf-4-ledd-1">Forskriften får anvendelse på tildeling av tjenestekontrakter og bygge- og anleggskontrakter som er lik eller overstiger 1,3 million kroner ekskl. mva. for statlige myndigheter og 2,05 millioner kroner ekskl. mva. for andre oppdragsgivere</article><article class="legalP" id="paragraf-4-ledd-2">Nærings- og fiskeridepartementet kan endre disse terskelverdiene</article><article class="legalP" id="paragraf-4-ledd-3"><a href="forskrift/2008-02-08-112/§5b">§ 5b</a> og <a href="forskrift/2008-02-08-112/§5c">§ 5c</a> får bare anvendelse for kontrakter der leverandøren skal utføre bygge- eller anleggsarbeider eller renholdstjenester som er omfattet av CPV-kode 90910000 (rengjøring).</article><article class="legalP" id="paragraf-4-ledd-4"><a href="forskrift/2008-02-08-112/§5d">§ 5d</a> får bare anvendelse for kontrakter der leverandøren skal utføre bygge- eller anleggsarbeider.</article><article class="changesToParent">Endret ved forskrifter <a href="forskrift/2010-01-25-66">25 jan 2010 nr. 66</a> (i kraft 1 mars 2010), <a href="forskrift/2014-03-03-249">3 mars 2014 nr. 249</a>, <a href="forskrift/2014-05-21-673">21 mai 2014 nr. 673</a> bortfalt jf <a href="forskrift/2014-06-10-719">10 juni 2014 nr. 719</a> (i kraft 15 juni 2014), <a href="forskrift/2016-02-04-98">4 feb 2016 nr. 98</a> (i kraft 9 feb 2016), <a href="forskrift/2018-04-04-533">4 april 2018 nr. 533</a> (i kraft 6 april 2018), <a href="forskrift/2020-02-12-128">12 feb 2020 nr. 128</a>, <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppdragsgivers plikt til å innta kontraktsvilkår om lønns- og arbeidsvilkår mv.</span></h2><article class="legalP" id="paragraf-5-ledd-1">Oppdragsgiver skal i sine kontrakter stille kontraktsvilkår om at ansatte og personer hos leverandører og underleverandører, som direkte medvirker til å oppfylle kontrakten, har lønns- og arbeidsvilkår mv. i samsvar med kravene i <a href="forskrift/2008-02-08-112/§5a">§ 5a</a> til <a href="forskrift/2008-02-08-112/§5d">§ 5d</a>.</article><article class="changesToParent">Endret ved forskrifter <a href="forskrift/2011-11-15-1104">15 nov 2011 nr. 1104</a>, <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§5a" data-name="§5a" id="paragraf-6"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">Krav til kontraktsvilkår om lønns- og arbeidsvilkår</span></h2><article class="legalP" id="paragraf-6-ledd-1">På områder dekket av forskrift om allmenngjort tariffavtale skal oppdragsgiver stille kontraktsvilkår om at lønns- og arbeidsvilkår er i samsvar med gjeldende forskrifter.</article><article class="legalP" id="paragraf-6-ledd-2">På områder som ikke er dekket av forskrift om allmenngjort tariffavtale, skal oppdragsgiver stille kontraktsvilkår om lønns- og arbeidsvilkår i samsvar med gjeldende landsomfattende tariffavtale for den aktuelle bransje. Med lønns- og arbeidsvilkår menes i denne sammenheng bestemmelser om minste arbeidstid, lønn, herunder overtidstillegg, skift- og turnustillegg og ulempetillegg, og dekning av utgifter til reise, kost og losji, i den grad slike bestemmelser følger av tariffavtalen.</article><article class="changesToParent">Tilføyd ved forskrift <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§5b" data-name="§5b" id="paragraf-7"><h2 class="legalArticleHeader"><span class="legalArticleValue">§ 5b</span>. <span class="legalArticleTitle">Krav til kontraktsvilkår om obligatorisk tjenestepensjon</span></h2><article class="legalP" id="paragraf-7-ledd-1">Oppdragsgiver skal stille kontraktsvilkår om obligatorisk tjenestepensjon i samsvar med <a href="lov/2005-12-21-124">lov om obligatorisk tjenestepensjon</a>.</article><article class="changesToParent">Tilføyd ved forskrift <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§5c" data-name="§5c" id="paragraf-8"><h2 class="legalArticleHeader"><span class="legalArticleValue">§ 5c</span>. <span class="legalArticleTitle">Krav til kontraktsvilkår om HMS-kort</span></h2><article class="legalP" id="paragraf-8-ledd-1">Oppdragsgiver skal stille kontraktsvilkår om HMS-kort i samsvar med <a href="forskrift/2007-03-30-366">forskrift om HMS-kort på bygge- og anleggsplasser</a> og <a href="forskrift/2012-05-08-408">forskrift om offentlig godkjenning av renholdsvirksomheter og om kjøp av renholdstjenester</a>.</article><article class="changesToParent">Tilføyd ved forskrift <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§5d" data-name="§5d" id="paragraf-9"><h2 class="legalArticleHeader"><span class="legalArticleValue">§ 5d</span>. <span class="legalArticleTitle">Krav til kontraktsvilkår om informasjonsplikt og språkferdigheter</span></h2><article class="legalP" id="paragraf-9-ledd-1">Oppdragsgiver skal stille kontraktsvilkår om informasjonsplikt og språkferdigheter i samsvar med <a href="forskrift/2009-08-03-1028/§19">forskrift om sikkerhet, helse og arbeidsmiljø på bygge- eller anleggsplasser § 19</a> tredje ledd og <a href="forskrift/2009-08-03-1028/§19">§ 19a</a>.</article><article class="changesToParent">Tilføyd ved forskrift <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§6" data-name="§6" id="paragraf-10"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til informasjon, sanksjoner mv.</span></h2><article class="legalP" id="paragraf-10-ledd-1">Oppdragsgiver skal i kontrakten kreve at leverandører og underleverandører på forespørsel må dokumentere at kontraktsvilkår i henhold til <a href="forskrift/2008-02-08-112/§5a">§ 5a</a> til <a href="forskrift/2008-02-08-112/§5c"><a href="forskrift/2008-02-08-112/§5c">§ 5c</a></a> er oppfylt.</article><article class="legalP" id="paragraf-10-ledd-2">Oppdragsgiver skal i kontrakten forbeholde seg retten til å gjennomføre nødvendige sanksjoner, dersom leverandører eller underleverandører ikke etterlever kontraktsvilkår i henhold til <a href="forskrift/2008-02-08-112/§5a">§ 5a</a> til <a href="forskrift/2008-02-08-112/§5d">§ 5d</a> eller dokumentasjonsplikten etter <a href="forskrift/2008-02-08-112/§6/ledd/1">§ 6</a> første ledd. Sanksjonen skal være egnet til å påvirke leverandøren eller underleverandøren til å oppfylle vilkårene.</article><article class="legalP" id="paragraf-10-ledd-3">Oppdragsgiver skal i kunngjøringen eller konkurransegrunnlaget opplyse om at kontrakten vil inneholde krav om lønns- og arbeidsvilkår mv. i henhold til <a href="forskrift/2008-02-08-112/§5a">§ 5a</a> til <a href="forskrift/2008-02-08-112/§5d">§ 5d</a>, dokumentasjon og sanksjoner i samsvar med denne forskriften.</article><article class="changesToParent">Endret ved forskrifter <a href="forskrift/2011-11-15-1104">15 nov 2011 nr. 1104</a>, <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§7" data-name="§7" id="paragraf-11"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" id="paragraf-11-ledd-1">Oppdragsgiver skal gjennomføre nødvendig kontroll av om kontraktsvilkårene i henhold til <a href="forskrift/2008-02-08-112/§5a">§ 5a</a> til <a href="forskrift/2008-02-08-112/§5c">§ 5c</a> overholdes. Graden av kontroll kan tilpasses behovet i vedkommende bransje, geografiske område mv.</article><article class="legalP" id="paragraf-11-ledd-2">Leverandører og eventuelle underleverandører skal på forespørsel utlevere nødvendig dokumentasjon til oppdragsgiver for å dokumentere overholdelse av kontraktsvilkår som nevnt i <a href="forskrift/2008-02-08-112/§5a">§ 5a</a> til <a href="forskrift/2008-02-08-112/§5c">§ 5c</a>.</article><article class="changesToParent">Endret ved forskrift <a href="forskrift/2023-08-29-1363">29 aug 2023 nr. 1363</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2008-02-08-112/§8" data-name="§8" id="paragraf-12"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting</span></h2><article class="legalP" id="paragraf-12-ledd-1">Forskriften gjelder fra 1. mars 2008.</article></article></main></body></html>