<!DOCTYPE html><html lang="no"><head><title>Forskrift om forbud mot innførsel av dyr og smitteførende gjenstander</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1991-07-02-507</dd><dt class="dokid">DokumentID</dt><dd class="dokid">SF/forskrift/1991-07-02-507</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">I 1991 544</dd><dt class="dateInForce">I kraft fra</dt><dd class="dateInForce">1991-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-04-28</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-04-06-635">forskrift/2022-04-06-635</a> fra 2022-04-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="lastupdated">Rettet</dt><dd class="lastupdated">2022-04-29 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om forbud mot innførsel av dyr og smitteførende gjenstander</dd><dt class="title">Tittel</dt><dd class="title">Forskrift om forbud mot innførsel av dyr og smitteførende gjenstander</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet 2. juli 1991 med hjemmel i <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. <br /> <strong>EØS-henvisninger:</strong> EØS-avtalen vedlegg I nr. 16 (vedtak <a href="eu/31993d0013">93/13/EØF</a> og vedtak <a href="eu/31994d0305">94/305/EF</a>). <br /><strong>Endret</strong> ved <a href="forskrift/1994-07-06-674">forskrifter 6 juli 1994 nr. 674</a>, <a href="forskrift/1994-08-03-789">3 aug 1994 nr. 789</a>, <a href="forskrift/1994-11-25-1063">25 nov 1994 nr. 1063</a>, <a href="forskrift/1996-01-10-61">10 jan 1996 nr. 61</a>, <a href="forskrift/1996-02-12-142">12 feb 1996 nr. 142</a>, <a href="forskrift/1998-12-31-1499">31 des 1998 nr. 1499</a>, <a href="forskrift/2001-06-20-731">20 juni 2001 nr. 731</a>, <a href="forskrift/2004-01-09-75">9 jan 2004 nr. 75</a> (bl.a hjemmel), <a href="forskrift/2004-07-01-1105">1 juli 2004 nr. 1105</a>, <a href="forskrift/2007-10-27-1267">27 okt 2007 nr. 1267</a>, <a href="forskrift/2018-10-22-1599">22 okt 2018 nr. 1599</a>, <a href="forskrift/2022-04-06-635">6 april 2022 nr. 635</a> (i kraft 28 april 2022). <br /> <strong>Rettet</strong> 29.04.2022 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/1991-07-02-507</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot innførsel av dyr og smitteførende gjenstander</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Forbud</a></li><li><a href="#paragraf-5">§ 5. Transitt, midlertidig opphold</a></li><li><a href="#paragraf-6">§ 6. Merking – Dokumentasjon</a></li><li><a href="#paragraf-7">§ 7. Utgifter</a></li><li><a href="#paragraf-8">§ 8. Unntak</a></li><li><a href="#paragraf-9">§ 9. (Opphevet)</a></li><li><a href="#paragraf-10">§ 10. Dispensasjon – tilbakekallelse</a></li><li><a href="#paragraf-11">§ 11. Beslagleggelse – bortvisning</a></li><li><a href="#paragraf-12">§ 12. Straff</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1991-07-02-507" id="dokument"><h1>Forskrift om forbud mot innførsel av dyr og smitteførende gjenstander</h1><article class="legalArticle" data-lovdata-URL="SF/forskrift/1991-07-02-507/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å sikre dyrehelsa ved å forebygge spredning av smittsomme sykdommer ved forbud mot innførsel av dyr og produkter.</article><article class="changesToParent">Endret ved <a href="forskrift/1994-07-06-674">forskrifter 6 juli 1994 nr. 674</a>, <a href="forskrift/1996-12-20-1419">20 des 1996 nr. 1419</a>, <a href="forskrift/1998-12-31-1499">31 des 1998 nr. 1499</a> (i kraft 1 jan 1999).</article></article><article class="legalArticle" data-lovdata-URL="SF/forskrift/1991-07-02-507/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder forbud mot innførsel av levende og døde pattedyr, fugler, produkter av disse og andre varer som kan føre med seg smittsomme dyresykdommer.</article><article class="legalP" id="paragraf-2-ledd-2">Forskriften gjelder ikke forbud mot innførsel av dyr og produkter som reguleres i særforskrifter om innførsel og utførsel.</article><article class="changesToParent">Tilføyd ved <a href="forskrift/1998-12-31-1499">forskrift 31 des 1998 nr. 1499</a> (i kraft 1 jan 1999).</article></article><article class="legalArticle" data-lovdata-URL="SF/forskrift/1991-07-02-507/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:</article><article class="defaultP"><i>Innførsel:</i> Grensepassering, herunder transitt og innlegg på/uttak fra tollager og frisone.</article><article class="defaultP"><i>Utlandet:</i> områder utenfor landets grenser, herunder inkludert Svalbard, Jan Mayen og andre land underlagt Norge og internasjonalt farvann.</article><article class="defaultP"><i>produkter og varer:</i><ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">animalske råstoffer til fremstilling av farmasøytiske eller tekniske preparater.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">melk og melkeprodukter som ikke skal brukes til konsum</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">blod og blodprodukter av animalsk opprinnelse</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">koppevaksine, sera og vaksiner til veterinært bruk og andre biologiske produkter av animalsk opprinnelse, bl.a. bakterier, virus, prøver av blod, sera, celler, vev, animalske proteiner mv. til laboratoriebruk</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">hud, skinn, hodeskaller, knokler, klauer, horn, hornmel, dun, fjær, urenset hår og bust</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">torvstrø og jord</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">gress, høy, halm mv. som ikke skal til dyrefôr</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">gjødsel</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">emballasje, herunder transportkasser, bur og lignende som har vært brukt til dyr eller varer som nevnt i dette avsnitt,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">brukt landbruksmaskin, -redskap og -utstyr</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">brukte bikuber og kubedeler, herunder bunnbrett, kasser, rammer uten voks, dronninggitter og dekkbrett, og annet utstyr som har vært brukt i bigårder</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1">militært materiell, inkludert kjøretøy, som har vært brukt under øvelser eller operasjoner i utlandet</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1">andre varer som Mattilsynet bestemmer.</article></article></li></ul></article><article class="changesToParent">Endret ved <a href="forskrift/1998-12-31-1499">forskrifter 31 des 1998 nr. 1499</a> (i kraft 1 jan 1999, tidligere § 2), <a href="forskrift/2001-06-20-731">20 juni 2001 nr. 731</a>, <a href="forskrift/2004-01-09-75">9 jan 2004 nr. 75</a>, <a href="forskrift/2018-10-22-1599">22 okt 2018 nr. 1599</a>, <a href="forskrift/2022-04-06-635">6 april 2022 nr. 635</a> (i kraft 28 april 2022).</article></article><article class="legalArticle" data-lovdata-URL="SF/forskrift/1991-07-02-507/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud</span></h2><article class="legalP" id="paragraf-4-ledd-1">Det er forbudt å innføre fra utlandet levende dyr og døde pattedyr, fugler, produkter av disse og andre varer som kan føre med seg smittsom dyresykdom.</article><article class="legalP" id="paragraf-4-ledd-2">Unntatt fra dette forbudet er dyr og produkter som reguleres gjennom særforskrifter om innførsel og utførsel.</article><article class="changesToParent">Tilføyd ved <a href="forskrift/1998-12-31-1499">forskrift 31 des 1998 nr. 1499</a> (i kraft 1 jan 1999).</article></article><article class="legalArticle" data-lovdata-URL="SF/forskrift/1991-07-02-507/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Transitt, midlertidig opphold</span></h2><article class="legalP" id="paragraf-5-ledd-1">Varer som rammes av forbudet i <a href="forskrift/1991-07-02-507/§4">§ 4</a> kan med Mattilsynets tillatelse tollforpasses fra et tollsted til et annet eller utføres til skip i utenriksfart eller til installasjoner i internasjonalt farvann.</article><article class="legalP" id="paragraf-5-ledd-2">Kjøtt, kjøttvarer og andre matvarer av animalsk opprinnelse som skal leveres direkte til fartøyer i utenriksfart eller til installasjoner i internasjonalt farvann kan føres i transitt gjennom Norge. Varene skal transporteres i plombert container og under tollvesenets kontroll.</article><article class="changesToParent">Endret ved <a href="forskrift/1994-08-03-789">forskrifter 3 aug 1994 nr. 789</a>, <a href="forskrift/1996-01-10-61">10 jan 1996 nr. 61</a>, <a href="forskrift/1998-12-31-1499">31 des 1998 nr. 1499</a> (i kraft 1 jan 1999, tidligere § 3), <a href="forskrift/2004-01-09-75">9 jan 2004 nr. 75</a>.</article></article><article class="legalArticle" data-lovdata-URL="SF/forskrift/1991-07-02-507/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merking – Dokumentasjon</span></h2><article class="legalP" id="paragraf-6-ledd-1">Emballert vare som innføres, skal alltid være merket slik at identiteten kan fastslås. De animalske råvarenes opprinnelsesland skal dokumenteres.</article><article class="legalP" id="paragraf-6-ledd-2">Dokumenter som er av betydning ved vurdering av innførselen skal følge varen og legges frem for tollvesenet ved tollbehandling.</article><article class="changesToParent">Endret ved <a href="forskrift/1998-12-31-1499">forskrift 31 des 1998 nr. 1499</a> (i kraft 1 jan 1999, tidligere § 4).</article></article><article class="legalArticle" data-lovdata-URL="SF/forskrift/1991-07-02-507/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utgifter</span></h2><article class="legalP" id="paragraf-7-ledd-1">Utgifter forbundet med innførsel eller utførsel etter denne forskrift er det offentlige uvedkommende.</article><article class="changesToParent">Endret ved <a href="forskrift/1998-12-31-1499">forskrift 31 des 1998 nr. 1499</a> (i kraft 1 jan 1999, tidligere § 5).</article></article><article class="legalArticle" data-lovdata-URL="SF/forskrift/1991-07-02-507/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" id="paragraf-8-ledd-1">Unntatt fra forbudet i <a href="forskrift/1991-07-02-507/§4">§ 4</a> er, såfremt ikke annen lov eller forskrift kommer til anvendelse:<ol class="defaultList" type="1"><li data-name="1." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Helkonserver av næringsmidler og/eller av hunde- og kattemat, dersom produktene er varmebehandlet i en hermetisk lukket beholder med en FO-verdi på 3,00 eller mer. Det kreves attest for gjennomført varmebehandling utstedt av tilsynsførende myndighet ved virksomheten.</article></article></li><li data-name="2." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Prosesshjelpemidler av animalsk opprinnelse som for eksempel syrekulturer til bruk i næringsmidler.</article></article></li><li data-name="3." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Gress, høy, halm og lucerne fra land i EØS. Dersom varen er beregnet til strø eller på annen måte kan komme i kontakt med dyr, skal den følges av en bekreftelse fra produsenten om at den er høstet på arealer som ikke har vært gjødslet med husdyrgjødsel i løpet av de siste 2 år, samt en attest fra offentlig veterinær i avsenderlandet om at den kommer fra et område hvor det ikke er restriksjoner på grunn av smittsom dyresjukdom.</article></article></li><li data-name="4." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">Høy og halm fra Australia, Hviterussland, Bulgaria, Canada, Chile, Kroatia, Kypros, Tsjekkia, Slovakia, Estland, Grønland, Ungarn, Island, Latvia, Litauen, Malta, New Zealand, Polen, Romania, Slovenia, Sveits, USA og Sør-Afrika, unntatt den delen av området med munn- og klauvsjukeforanstaltninger som ligger i veterinærregionen Nord- og Øst-Transvaal, i distriktet Ingwavuma i veterinærregionen Natal og i grenseområdet mot Botswana øst for 28. lengdegrad. Dersom varen er beregnet til strø eller på annen måte kan komme i kontakt med dyr, skal den følges av en bekreftelse fra produsenten om at den er høstet på arealer som ikke har vært gjødslet med husdyrgjødsel i løpet av de siste 2 år, samt en attest fra offentlig veterinær i avsenderlandet om at den kommer fra et område hvor det ikke er restriksjoner på grunn av smittsom dyresjukdom.</article></article></li><li data-name="5." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">Farmasøytiske preparater med markedsføringstillatelse/generelt godkjenningsfritak fra Statens legemiddelkontroll.</article></article></li><li data-name="6." value="6"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">In-vitro diagnostika.</article></article></li><li data-name="7." value="7"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">Brukt utstyr til honningbehandling som er rengjort og desinfisert.</article></article></li><li data-name="8." value="8"><article class="listArticle" id="paragraf-8-ledd-1-punkt-8"><article class="legalP" id="paragraf-8-ledd-1-punkt-8-ledd-1">Produkter som ikke er handelsvarer fra godkjente tredjeland (kjøtt, melk, melkeprodukter, konserver til eget bruk, mindre enn 1 kg) og små mengder av viltkjøtt fra egen jakt til eget bruk.</article></article></li><li data-name="9." value="9"><article class="listArticle" id="paragraf-8-ledd-1-punkt-9"><article class="legalP" id="paragraf-8-ledd-1-punkt-9-ledd-1">Landbruksmaskin, -redskap og -utstyr som følges av en attest fra offentlig veterinær om at gjenstanden er desinfisert med et desinfeksjonsmiddel som er godkjent i avsenderlandet.</article></article></li><li data-name="10." value="10"><article class="listArticle" id="paragraf-8-ledd-1-punkt-10"><article class="legalP" id="paragraf-8-ledd-1-punkt-10-ledd-1">Animalsk lavrisikoavfall fra EØS-området.</article></article></li><li data-name="11." value="11"><article class="listArticle" id="paragraf-8-ledd-1-punkt-11"><article class="legalP" id="paragraf-8-ledd-1-punkt-11-ledd-1">Militært materiell som innføres i samsvar med Forsvarets interne bestemmelser om tiltak for å hindre spredning av dyresykdommer ved forflytning av materiell.</article><article class="legalP" id="paragraf-8-ledd-1-punkt-11-ledd-2">Materiellet skal følges av en skriftlig bekreftelse fra militær veterinær om at materiellet er sanert etter Forsvarets interne bestemmelser før ankomst.</article><article class="legalP" id="paragraf-8-ledd-1-punkt-11-ledd-3">Dersom tungtveiende operative hensyn eller andre forhold ikke gjør det mulig å sanere materiellet før ankomst, kan materiellet isteden føres direkte til et ankomststed, som på forhånd er avtalt med Mattilsynet, hvor det skal saneres etter ankomst. I slike tilfeller kan materiellet flyttes fra ankomststedet først etter at norsk militær veterinær har avgitt en skriftlig bekreftelse om at materiellet er sanert etter Forsvarets interne bestemmelser.</article></article></li></ol></article><article class="changesToParent">Endret ved <a href="forskrift/1994-08-03-789">forskrifter 3 aug 1994 nr. 789</a>, <a href="forskrift/1994-11-25-1063">25 nov 1994 nr. 1063</a>, <a href="forskrift/1996-01-10-61">10 jan 1996 nr. 61</a>, <a href="forskrift/1996-02-12-142">12 feb 1996 nr. 142</a>, <a href="forskrift/1996-12-20-1419">20 des 1996 nr. 1419</a>, <a href="forskrift/1998-12-31-1499">31 des 1998 nr. 1499</a> (i kraft 1 jan 1999, tidligere § 6), <a href="forskrift/2001-06-20-731">20 juni 2001 nr. 731</a>, <a href="forskrift/2004-07-01-1105">1 juli 2004 nr. 1105</a> (i kraft 3 juli 2004), <a href="forskrift/2018-10-22-1599">22 okt 2018 nr. 1599</a>, <a href="forskrift/2022-04-06-635">6 april 2022 nr. 635</a> (i kraft 28 april 2022).</article></article><article class="legalArticle" data-lovdata-URL="SF/forskrift/1991-07-02-507/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2007-10-27-1267">forskrift 27 okt 2007 nr. 1267</a>.</article></article><article class="legalArticle" data-lovdata-URL="SF/forskrift/1991-07-02-507/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon – tilbakekallelse</span></h2><article class="legalP" id="paragraf-10-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="legalP" id="paragraf-10-ledd-2">Mattilsynet kan når som helst tilbakekalle dispensasjonen/innførselstillatelsen hvis sykdomsforholdene gjør det nødvendig.</article><article class="changesToParent">Endret ved <a href="forskrift/1996-01-10-61">forskrifter 10 jan 1996 nr. 61</a>, <a href="forskrift/1998-12-31-1499">31 des 1998 nr. 1499</a> (i kraft 1 jan 1999, tidligere § 7), <a href="forskrift/2004-01-09-75">9 jan 2004 nr. 75</a>.</article></article><article class="legalArticle" data-lovdata-URL="SF/forskrift/1991-07-02-507/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Beslagleggelse – bortvisning</span></h2><article class="legalP" id="paragraf-11-ledd-1">Mattilsynet kan fatte vedtak om beslagleggelse/isolering, avliving, destruering eller utvisning av varer/dyr som forsøkes innført i strid med forskriften.</article><article class="legalP" id="paragraf-11-ledd-2">Økonomiske tap som importøren måtte få som følge av vedtak etter denne bestemmelsen er det offentlige uvedkommende.</article><article class="changesToParent">Endret ved <a href="forskrift/1998-12-31-1499">forskrifter 31 des 1998 nr. 1499</a> (i kraft 1 jan 1999, tidligere § 8), <a href="forskrift/2004-01-09-75">9 jan 2004 nr. 75</a>.</article></article><article class="legalArticle" data-lovdata-URL="SF/forskrift/1991-07-02-507/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/1998-12-31-1499">forskrifter 31 des 1998 nr. 1499</a> (i kraft 1 jan 1999, tidligere § 9), <a href="forskrift/2004-01-09-75">9 jan 2004 nr. 75</a>.</article></article><article class="legalArticle" data-lovdata-URL="SF/forskrift/1991-07-02-507/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Disse forskrifter trer i kraft 1. august 1991.</article><article class="legalP" id="paragraf-13-ledd-2">Fra samme dato oppheves forskrifter om forbud mot innførsel av dyr og smitteførende gjenstander av <a href="forskrift/1982-10-15-1513">15. oktober 1982 nr. 1513</a>.</article><article class="changesToParent">Endret ved <a href="forskrift/1998-12-31-1499">forskrift 31 des 1998 nr. 1499</a> (i kraft 1 jan 1999, tidligere § 10).</article></article></main></body></html>