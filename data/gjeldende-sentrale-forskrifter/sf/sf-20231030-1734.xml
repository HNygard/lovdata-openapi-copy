<!DOCTYPE html><html lang="nb"><head><title>Midlertidig forskrift om stønad til kunder av nærvarmeleverandører</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-10-30-1734</dd><dt class="dokid">DokumentID</dt><dd class="dokid">SF/forskrift/2023-10-30-1734</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2023-11-06 – 2026-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-18-3253">forskrift/2024-12-18-3253</a> fra 2025-01-01</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2023-10-31 14:45</dd><dt class="title">Tittel</dt><dd class="title">Midlertidig forskrift om stønad til kunder av nærvarmeleverandører</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 30. oktober 2023 til gjennomføring av Stortingets årlige budsjettvedtak, kapittel 18.20, post 76. <br /><strong>Endret</strong> ved forskrift  <a href="forskrift/2024-12-18-3253">18 des 2024 nr. 3253</a> (i kraft 1 jan 2025).</dd><dt class="refid">RefID</dt><dd class="refid">forskrift/2023-10-30-1734</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Midlertidig forskrift om stønad til kunder av nærvarmeleverandører</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Hvem skal søke om og få utbetalt stønad</a></li><li><a href="#paragraf-5">§ 5. Hva det kan gis stønad til</a></li><li><a href="#paragraf-6">§ 6. Vilkår for stønad</a></li><li><a href="#paragraf-7">§ 7. Krav til søknad om stønad</a></li><li><a href="#paragraf-8">§ 8. Beregning av stønad</a></li><li><a href="#paragraf-9">§ 9. Stønadsmyndighet</a></li><li><a href="#paragraf-10">§ 10. Kontroll med vilkår og opplysningsplikt</a></li><li><a href="#paragraf-11">§ 11. Tilbakebetaling og stans av utbetaling</a></li><li><a href="#paragraf-12">§ 12. Ikrafttredelse og opphevelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-10-30-1734" id="dokument"><h1>Midlertidig forskrift om stønad til kunder av nærvarmeleverandører</h1><article class="legalArticle" data-lovdata-URL="SF/forskrift/2023-10-30-1734/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å etablere en midlertidig ordning for økonomisk stønad til husholdningskunder av nærvarmeanlegg som møter ekstra høye nærvarmepriser som følge av ekstraordinære strømpriser.</article></article><article class="legalArticle" data-lovdata-URL="SF/forskrift/2023-10-30-1734/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder forbruk i perioden fra og med november 2022 til og med desember 2025.</article><article class="legalP" id="paragraf-2-ledd-2">Forskriften gjelder stønad til husholdningskunder av nærvarmeleverandører som i hovedsak produserer varmen ved bruk av strøm.</article><article class="changesToParent">Endret ved forskrift <a href="forskrift/2024-12-18-3253">18 des 2024 nr. 3253</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2023-10-30-1734/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>husholdningskunde</i>: privatperson eller boligselskap som bruker nærvarme til husholdningsformål,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>boligselskap</i>: eierseksjonssameier, borettslag, boligaksjeselskaper og ikke-seksjonerte boligsameier,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>nærvarme</i>: varme som leveres fra et nærvarmeanlegg,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>nærvarmeleverandør</i>: leverandør av varme fra et nærvarmeanlegg,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>nærvarmeanlegg</i>: fjernvarmeanlegg uten konsesjon,</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>fjernvarmeanlegg</i>: teknisk utrustning og tilhørende bygningstekniske konstruksjoner for produksjon, overføring og fordeling av varmtvann eller annen varmebærer til eksterne forbrukere.</article></article></li></ol></article></article><article class="legalArticle" data-lovdata-URL="SF/forskrift/2023-10-30-1734/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvem skal søke om og få utbetalt stønad</span></h2><article class="legalP" id="paragraf-4-ledd-1">Husholdningskunder kan søke om stønad, og er rettmessig stønadsmottaker. Der nærvarmekunden er et boligselskap søker dette på vegne av beboerne.</article><article class="legalP" id="paragraf-4-ledd-2">Søker plikter å sørge for at stønad etter denne forskriften ikke tilfaller andre enn husholdninger.</article></article><article class="legalArticle" data-lovdata-URL="SF/forskrift/2023-10-30-1734/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Hva det kan gis stønad til</span></h2><article class="legalP" id="paragraf-5-ledd-1">Det kan etter søknad gis stønad:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">til å dekke kostnader knyttet til husholdningskundens varmebehov,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">innenfor rammene av Stortingets budsjettvedtak, og</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">for nærvarmeleveranser fra og med november 2022 til og med desember 2024.</article></article></li></ol></article><article class="legalP" id="paragraf-5-ledd-2">Det kan ikke gis stønad til:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">kunder av fjernvarmeleverandører som omfattes av prisregulering etter <a href="lov/1990-06-29-50/§5-5/ledd/1/setning/2">energiloven § 5-5 første ledd annet punktum</a>,</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">kunder som får levert varme fra varmeanlegg omfattet av stønad etter <a href="lov/2021-12-22-170">strømstønadsloven</a>, eller</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">forbruk knyttet til annet enn husholdningsforbruk, slik som næringsformål.</article></article></li></ol></article></article><article class="legalArticle" data-lovdata-URL="SF/forskrift/2023-10-30-1734/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for stønad</span></h2><article class="legalP" id="paragraf-6-ledd-1">For å kunne motta stønad etter denne forskrift, må kravene til søknaden, jf. <a href="forskrift/2023-10-30-1734/§7">§ 7</a>, være oppfylt.</article><article class="legalP" id="paragraf-6-ledd-2">Norges vassdrags- og energidirektorat må ha mottatt bekreftelse fra nærvarmeleverandøren på at minst 75&#xa0;% av varmeproduksjonen skjer ved bruk av varmepumper eller elkjeler.</article></article><article class="legalArticle" data-lovdata-URL="SF/forskrift/2023-10-30-1734/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknad om stønad</span></h2><article class="legalP" id="paragraf-7-ledd-1">Søknaden om stønad må inneholde opplysninger om:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">søker (navn, adresse, fødselsnummer/organisasjonsnummer og kontonummer),</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">nærvarmeleverandør (navn og organisasjonsnummer),</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">hvilket nærvarmeanlegg varmen leveres fra,</article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">månedlig forbruk fra og med november 2022 og frem til søknadstidspunktet. Dersom kundeforholdet startet etter november 2022, oppgis månedlig forbruk fra oppstart av kundeforholdet,</article></article></li><li data-name="e." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">månedlig forbruk av nærvarme i et helt år. Søker kan velge å oppgi forbruket i 2020, 2021 eller 2022,</article></article></li><li data-name="f." value="6"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">hvor mye av nærvarmen som benyttes til husholdningsformål, og</article></article></li><li data-name="g." value="7"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">antall boenheter.</article></article></li></ol></article><article class="legalP" id="paragraf-7-ledd-2">Søknaden skal sendes på den måten Norges vassdrags- og energidirektorat bestemmer. Norges vassdrags- og energidirektorat kan bestemme at søknaden skal sendes elektronisk.</article></article><article class="legalArticle" data-lovdata-URL="SF/forskrift/2023-10-30-1734/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av stønad</span></h2><article class="legalP" id="paragraf-8-ledd-1">Det gis kun strømstønad dersom gjennomsnittlig månedlig elspotpris i området nærvarmeanlegget er lokalisert overstiger terskelverdi.</article><article class="legalP" id="paragraf-8-ledd-2">Stønaden beregnes for hver måned etter følgende formel: <div class="latexBlock">$$\text{Stønadsbeløp} = \frac{\text{støtteberettiget varme}}{\text{systemvirkningsgrad}} \cdot (\text{gjennomsnittlig områdepris for strøm} - \text{terskelverdi}) \cdot \text{stønadsgrad}$$</div></article><article class="legalP" id="paragraf-8-ledd-3">Systemvirkningsgraden er 2.</article><article class="legalP" id="paragraf-8-ledd-4">Stønadsgrad og terskelverdi følger av <a href="lov/2021-12-22-170/§5">strømstønadsloven § 5</a>. Fra og med forbruk i september 2023 følger stønadsgrad av <a href="lov/2021-12-22-170/§5a">strømstønadsloven § 5a</a>. Det gis ikke stønad for forbruk som samlet overstiger 5000 kWt per måned per boenhet.</article><article class="legalP" id="paragraf-8-ledd-5">Dersom fremtidige utbetalinger av godkjente søknader overskrider budsjettrammen, avkortes stønadsbeløpet fremover i tid prosentmessig likt for alle med godkjent søknad.</article></article><article class="legalArticle" data-lovdata-URL="SF/forskrift/2023-10-30-1734/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Stønadsmyndighet</span></h2><article class="legalP" id="paragraf-9-ledd-1">Norges vassdrags- og energidirektorat og Enova forvalter ordningen. Norges vassdrags- og energidirektorat treffer vedtak om tildeling av stønad og fører kontroll med ordningen.</article><article class="legalP" id="paragraf-9-ledd-2">Norges vassdrags- og energidirektorats vedtak kan påklages til departementet. Enova gjennomfører månedlig beregning og kvartalsvis utbetaling av stønad til søker.</article></article><article class="legalArticle" data-lovdata-URL="SF/forskrift/2023-10-30-1734/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll med vilkår og opplysningsplikt</span></h2><article class="legalP" id="paragraf-10-ledd-1">Søker plikter også etter innvilget søknad å opplyse om endringer hos søker som i vesentlig grad påvirker fremtidig kjøp av nærvarme.</article><article class="legalP" id="paragraf-10-ledd-2">Norges vassdrags- og energidirektorat og Riksrevisjonen kan kontrollere at vilkårene for stønad er oppfylt og kan i den forbindelse kreve at søker gir nødvendige opplysninger og dokumentasjon.</article></article><article class="legalArticle" data-lovdata-URL="SF/forskrift/2023-10-30-1734/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakebetaling og stans av utbetaling</span></h2><article class="legalP" id="paragraf-11-ledd-1">Norges vassdrags- og energidirektorat kan fatte vedtak om stans av utbetaling eller tilbakebetaling av utbetalt stønad dersom vilkårene for stønad ikke er oppfylt, eller dersom stønadsmottaker ikke medvirker i forbindelse med kontroll.</article><article class="legalP" id="paragraf-11-ledd-2">Vedtaket etter første ledd kan påklages etter reglene i <a href="lov/1967-02-10">forvaltningsloven</a> til departementet. Norges vassdrags- og energidirektorat kan helt eller delvis frafalle krav om tilbakebetaling.</article><article class="legalP" id="paragraf-11-ledd-3">Krav om tilbakebetaling etter første ledd forfaller til betaling tre uker etter at kravet er sendt til skyldner.</article></article><article class="legalArticle" data-lovdata-URL="SF/forskrift/2023-10-30-1734/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-12-ledd-1">Forskriften trer i kraft 6. november 2023.</article><article class="legalP" id="paragraf-12-ledd-2">Forskriften oppheves 1. juli 2026.</article><article class="changesToParent">Endret ved forskrift <a href="forskrift/2024-12-18-3253">18 des 2024 nr. 3253</a> (i kraft 1 jan 2025).</article></article></main></body></html>