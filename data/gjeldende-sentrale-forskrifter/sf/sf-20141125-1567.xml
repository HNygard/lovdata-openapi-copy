<!DOCTYPE html><html lang="no"><head><title>Forskrift om tilskudd til verdiskaping basert på naturarven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-25-1567</dd><dt class="dokid">DokumentID</dt><dd class="dokid">SF/forskrift/2014-11-25-1567</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 16</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-09-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-09-15-1267">forskrift/2019-09-15-1267</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2014-12-12 15:00</dd><dt class="titleShort">Korttittel</dt><dd class="titleShort">Forskrift om tilskudd til verdiskaping basert på naturarven</dd><dt class="title">Tittel</dt><dd class="title">Forskrift om tilskudd til verdiskaping basert på naturarven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 25. november 2014 med hjemmel i Stortingets årlige budsjettvedtak jf. kap. 1420 post 81. <br /><strong>Endret</strong> ved <a href="forskrift/2019-09-15-1267">forskrift 15 sep 2019 nr. 1267</a>.</dd><dt class="refid">RefID</dt><dd class="refid">forskrift/2014-11-25-1567</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til verdiskaping basert på naturarven</a><ul class="tocSubUl"><li><a href="#paragraf-1">§ 1. Formålet med ordningen</a></li><li><a href="#paragraf-2">§ 2. Tildelingskriterier</a></li><li><a href="#paragraf-3">§ 3. Krav til søknad</a></li><li><a href="#paragraf-4">§ 4. Krav om rapportering</a></li><li><a href="#paragraf-5">§ 5. Omgjøring og tilbakebetaling</a></li><li><a href="#paragraf-6">§ 6. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-11-25-1567" id="dokument"><h1>Forskrift om tilskudd til verdiskaping basert på naturarven</h1><article class="legalArticle" data-lovdata-URL="SF/forskrift/2014-11-25-1567/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Tilskuddsordningen skal bidra til at verneområder og andre verdifulle naturområder blir del av en bred verdiskaping som har en langsiktig positiv effekt på natur, lokalsamfunn og næringsutvikling.</article></article><article class="legalArticle" data-lovdata-URL="SF/forskrift/2014-11-25-1567/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildelingskriterier</span></h2><article class="legalP" id="paragraf-2-ledd-1">Kommuner, regionråd, frivillige organisasjoner, virksomheter, grunneiere, naturinformasjonssenter, tilsynsutvalg og verneområdestyrer kan få tilskudd til<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">attraksjoner og tiltak for kanalisering av ferdsel, som for eksempel innfallsporter, korte stier og utsiktspunkt</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">ulike typer informasjon, og tiltak for utvikling av besøksforvaltning og nasjonalparker som merkevare</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">naturfaglig kompetanseheving i reiselivsvirksomheter</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">tiltak for å bedre samarbeidet mellom naturforvaltning, næring og lokalsamfunn</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">ledelse av prosjekter som faller inn under bokstav a til d</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">driftstilskudd til foreningene Norges Nasjonalparkkommuner og Norske parker.</article></article></li></ol></article><article class="legalP" id="paragraf-2-ledd-2">Det gis bare tilskudd etter bokstav a til e til søkere som bidrar med minst 50 prosent egeninnsats (økonomiske midler eller arbeidsinnsats). Fysiske tiltak som får tilskudd skal være åpne for allmennheten.</article><article class="changesToParent">Endret ved <a href="forskrift/2019-09-15-1267">forskrift 15 sep 2019 nr. 1267</a>.</article></article><article class="legalArticle" data-lovdata-URL="SF/forskrift/2014-11-25-1567/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknad</span></h2><article class="legalP" id="paragraf-3-ledd-1">Søknad om tilskudd skal sendes i Miljødirektoratets elektroniske søknadssenter innen de søknadsfristene som blir kunngjort i Klima- og miljødepartementets årlige rundskriv for tilskuddsordninger. Organet som mottar søknaden kan be om utfyllende opplysninger som er nødvendige for å behandle søknaden.</article></article><article class="legalArticle" data-lovdata-URL="SF/forskrift/2014-11-25-1567/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om rapportering</span></h2><article class="legalP" id="paragraf-4-ledd-1">Mottaker av tilskudd skal levere sluttrapport og sluttregnskap i Miljødirektoratets elektroniske søknadssenter innen fristen fastsatt i vedtaksbrevet om tildeling av tilskudd. Nærmere krav om rapportering kan gis i vedtaksbrevet.</article></article><article class="legalArticle" data-lovdata-URL="SF/forskrift/2014-11-25-1567/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-5-ledd-1">Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="SF/forskrift/2014-11-25-1567/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften trer i kraft 1. januar 2015.</article></article></main></body></html>