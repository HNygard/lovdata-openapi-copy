<!DOCTYPE html><html lang="no"><head><title>Forskrift om konfliktrådsbehandling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-30-923</dd><dt class="dokid">DokumentID</dt><dd class="dokid">SF/forskrift/2014-06-30-923</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 10</dd><dt class="dateInForce">I kraft fra</dt><dd class="dateInForce">2014-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-09-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-06-27-1364">forskrift/2024-06-27-1364</a> fra 2024-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2014-06-20-49/§1">lov/2014-06-20-49/§1</a></li><li><a href="lov/2014-06-20-49/§19">lov/2014-06-20-49/§19</a></li><li><a href="lov/2005-05-20-28/§52c">lov/2005-05-20-28/§52c</a></li><li><a href="forskrift/2024-05-24-825">forskrift/2024-05-24-825</a></li></ul></dd><dt class="dateOfPublication">Kunngjort</dt><dd class="dateOfPublication">2014-07-04 16:00</dd><dt class="titleShort">Korttittel</dt><dd class="titleShort">Forskrift om konfliktrådsbehandling</dd><dt class="title">Tittel</dt><dd class="title">Forskrift om konfliktrådsbehandling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 30. juni 2014 med hjemmel i <a href="lov/2014-06-20-49">lov 20. juni 2014 nr. 49</a> om konfliktrådsbehandling (konfliktrådsloven) <a href="lov/2014-06-20-49/§1">§ 1</a> og <a href="lov/2014-06-20-49/§19">§ 19</a>. <br /> <strong>Tilføyd hjemmel:</strong> <a href="lov/2005-05-20-28/§52c">Lov 20. mai 2005 nr. 28 om straff (straffeloven) § 52c</a>, jf. <a href="forskrift/2024-05-24-825">delegeringsvedtak 24. mai 2024 nr. 825</a>. <br /> <strong>Endret</strong> ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</dd><dt class="refid">RefID</dt><dd class="refid">forskrift/2014-06-30-923</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om konfliktrådsbehandling</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Konfliktrådenes organisasjon m.m.</a><ul class="tocSubUl"><li><a href="#kapittel-1-paragraf-1">§ 1. Organisering og oppgaver</a></li><li><a href="#kapittel-1-paragraf-2">§ 2. Utvalg av meklere</a></li></ul></li><li><a href="#kapittel-2" data-child-interval="§§ 3 – 5">Kapittel 2. Generelt om behandling av saker i konfliktrådet</a><ul class="tocSubUl"><li><a href="#kapittel-2-paragraf-1">§ 3. Adgang til delvis behandling av sivile saker</a></li><li><a href="#kapittel-2-paragraf-2">§ 4. Forberedelse til konfliktrådsbehandling</a></li><li><a href="#kapittel-2-paragraf-3">§ 5. Meklingen</a></li></ul></li><li><a href="#kapittel-3" data-child-interval="§§ 6 – 9">Kapittel 3. Særregler for mekling i konfliktråd</a><ul class="tocSubUl"><li><a href="#kapittel-3-paragraf-1">§ 6. Tilfeller der konfliktrådsmøte eller avtale ikke kommer i stand</a></li><li><a href="#kapittel-3-paragraf-2">§ 7. Reforhandling av avtalen</a></li><li><a href="#kapittel-3-paragraf-3">§ 8. Varsel om brudd på avtale</a></li><li><a href="#kapittel-3-paragraf-4">§ 9. Melding fra partene om oppfylt eller brutt avtale</a></li></ul></li><li><a href="#kapittel-4" data-child-interval="§§ 9a – 9e">Kapittel 3A. Særregler for elektronisk kontroll etter straffeloven § 52c fjerde og femte ledd</a><ul class="tocSubUl"><li><a href="#kapittel-4-paragraf-1">§ 9a. Undersøkelse av om ungdomsstraff med elektronisk kontroll er egnet og informasjon til ungdommen og ungdommens husstandsmedlemmer</a></li><li><a href="#kapittel-4-paragraf-2">§ 9b. Innkalling til nytt ungdomsplanmøte ved ileggelse av elektronisk kontroll etter straffeloven § 52c fjerde og femte ledd</a></li><li><a href="#kapittel-4-paragraf-3">§ 9c. Tillatelse til handlinger som ellers ville utløst alarmen ved elektronisk kontroll</a></li><li><a href="#kapittel-4-paragraf-4">§ 9d. Behandling av brudd på vilkår ilagt av retten etter straffeloven § 52c fjerde og femte ledd</a></li><li><a href="#kapittel-4-paragraf-5">§ 9e. Behandling av personopplysninger ved elektronisk kontroll</a></li></ul></li><li><a href="#kapittel-5" data-child-interval="§§ 10 – 11">Kapittel 4. Øvrige bestemmelser</a><ul class="tocSubUl"><li><a href="#kapittel-5-paragraf-1">§ 10. Klage</a></li><li><a href="#kapittel-5-paragraf-2">§ 11. (Opphevet)</a></li></ul></li><li><a href="#kapittel-6" data-child-interval="§ 12">Kapittel 5. Ikrafttredelsesbestemmelser</a><ul class="tocSubUl"><li><a href="#kapittel-6-paragraf-1">§ 12. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2014-06-30-923" id="dokument"><h1>Forskrift om konfliktrådsbehandling</h1><section class="section" data-name="kap1" id="kapittel-1" data-lovdata-URL="SF/forskrift/2014-06-30-923/KAPITTEL_1"><h2>Kapittel 1. Konfliktrådenes organisasjon m.m.</h2><article class="legalArticle" data-lovdata-URL="SF/forskrift/2014-06-30-923/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Organisering og oppgaver</span></h3><article class="legalP" id="kapittel-1-paragraf-1-ledd-1">Konfliktrådsordningen er organisert i tre nivåer: konfliktrådene på lokalt nivå, Sekretariatet for konfliktrådene på sentralt nivå og Justis- og beredskapsdepartementet som overordnet ansvarlig organ.</article><article class="legalP" id="kapittel-1-paragraf-1-ledd-2">Sekretariatet for konfliktrådene har ansvaret for den faglige og administrative driften av konfliktrådene, ansetter konfliktrådsledere og fører tilsyn med at konfliktrådenes virksomhet utøves i samsvar med fastsatte lover og regler. Sekretariatet har ansvaret for faglig veiledning og opplæring.</article><article class="legalP" id="kapittel-1-paragraf-1-ledd-3">Konfliktrådene behandler saker etter <a href="lov/2014-06-20-49/§1">konfliktrådsloven § 1</a>.</article><article class="legalP" id="kapittel-1-paragraf-1-ledd-4">Sekretariatet for konfliktrådene kan ikke instruere konfliktrådene i enkeltsaker med unntak av det som følger av <a href="lov/2014-06-20-49/§22e">konfliktrådsloven § 22e</a> eller <a href="lov/2006-05-19-16/§32">offentleglova § 32</a>.</article><article class="legalP" id="kapittel-1-paragraf-1-ledd-5">Sekretariatet for konfliktrådene gir nærmere retningslinjer til <a href="lov/2014-06-20-49">konfliktrådsloven</a> og denne forskriften.</article><article class="changesToParent">Endret ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article><article class="legalArticle" data-lovdata-URL="SF/forskrift/2014-06-30-923/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utvalg av meklere</span></h3><article class="legalP" id="kapittel-1-paragraf-2-ledd-1">Konfliktrådslederen fastsetter antallet meklere etter behov.</article><article class="legalP" id="kapittel-1-paragraf-2-ledd-2">De ledige vervene skal normalt kunngjøres, og interesserte skal sende skriftlig søknad til konfliktrådslederen.</article><article class="legalP" id="kapittel-1-paragraf-2-ledd-3">Meklerne gis godtgjøring og refusjon av utgifter etter satser som fastsettes av departementet.</article><article class="changesToParent">Endret ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article></section><section class="section" data-name="kap2" id="kapittel-2" data-lovdata-URL="SF/forskrift/2014-06-30-923/KAPITTEL_2"><h2>Kapittel 2. Generelt om behandling av saker i konfliktrådet</h2><article class="legalArticle" data-lovdata-URL="SF/forskrift/2014-06-30-923/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til delvis behandling av sivile saker</span></h3><article class="legalP" id="kapittel-2-paragraf-1-ledd-1">Konfliktrådet kan behandle deler av et saksforhold når det finnes hensiktsmessig. En sak med flere skadevoldere kan behandles delvis eller til ulik tid.</article></article><article class="legalArticle" data-lovdata-URL="SF/forskrift/2014-06-30-923/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forberedelse til konfliktrådsbehandling</span></h3><article class="legalP" id="kapittel-2-paragraf-2-ledd-1">I saker som gjelder mekling i konfliktråd, ungdomsstraff, ungdomsoppfølging og oppfølging i konfliktråd, kan konfliktrådet bistå påtalemyndigheten med å gi partene informasjon om konfliktrådsbehandling før det treffes avgjørelse om overføring til konfliktrådet. I sivile saker kan konfliktrådet bistå et offentlig organ med å gi partene informasjon om konfliktrådsbehandling.</article><article class="legalP" id="kapittel-2-paragraf-2-ledd-2">Konfliktrådet skal så snart som mulig ta kontakt med partene og eventuelt verge for å avtale møtetidspunkt. I sivile saker skal konfliktrådet påse at samtykke foreligger og om nødvendig innhente dette, jf. <a href="lov/2014-06-20-49/§11">konfliktrådsloven § 11</a>. Partene skal orienteres om hva konfliktrådsbehandlingen innebærer.</article><article class="legalP" id="kapittel-2-paragraf-2-ledd-3">Er en verge som er varslet og som ønsker å være til stede forhindret fra å møte, skal meklingsmøtet normalt utsettes, og det skal gjøres avtale om nytt tidspunkt så snart som mulig.</article><article class="changesToParent">Endret ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article><article class="legalArticle" data-lovdata-URL="SF/forskrift/2014-06-30-923/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Meklingen</span></h3><article class="legalP" id="kapittel-2-paragraf-3-ledd-1">Mekling kan foregå på ethvert sted som finnes hensiktsmessig, men normalt ikke på noen av partenes bopel eller eiendom.</article><article class="legalP" id="kapittel-2-paragraf-3-ledd-2">Partene skal selv søke å komme frem til en løsning. Mekleren kan bidra ved å foreslå mulige løsninger og gi forslag til avtale basert på det partene bringer inn i møtet.</article><article class="legalP" id="kapittel-2-paragraf-3-ledd-3">Partene kan gjøre avtale om erstatning i penger eller naturalytelser. En sak kan også gjøres opp uten at det avtales noen ytelser.</article></article></section><section class="section" data-name="kap3" id="kapittel-3" data-lovdata-URL="SF/forskrift/2014-06-30-923/KAPITTEL_3"><h2>Kapittel 3. Særregler for mekling i konfliktråd</h2><article class="changesToParent">Kapitteloverskrift endret ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article><article class="legalArticle" data-lovdata-URL="SF/forskrift/2014-06-30-923/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilfeller der konfliktrådsmøte eller avtale ikke kommer i stand</span></h3><article class="legalP" id="kapittel-3-paragraf-1-ledd-1">Dersom konfliktrådsmøte eller avtale ikke kommer i stand, skal saken straks og normalt senest innen 3 måneder fra oversendelsen sendes tilbake til påtalemyndigheten, med opplysning om hvorfor møte eller avtale ikke har kommet i stand. Partene skal samtidig gis melding.</article></article><article class="legalArticle" data-lovdata-URL="SF/forskrift/2014-06-30-923/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Reforhandling av avtalen</span></h3><article class="legalP" id="kapittel-3-paragraf-2-ledd-1">Dersom avtalen viser seg vanskelig å oppfylle, særlige forhold gjør avtalen urimelig eller avtalen er brutt, kan det gis anledning til at partene reforhandler avtalen i et nytt møte. Påtalemyndigheten skal varsles om innholdet i en reforhandlet avtale.</article></article><article class="legalArticle" data-lovdata-URL="SF/forskrift/2014-06-30-923/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Varsel om brudd på avtale</span></h3><article class="legalP" id="kapittel-3-paragraf-3-ledd-1">Dersom en inngått avtale blir brutt og partene ikke blir enige om en ny avtale, skal det gis varsel om bruddet til påtalemyndigheten. Det skal opplyses om hvorfor avtalen er brutt og om andre relevante opplysninger. Partene skal gis anledning til å gi en uttalelse som vedlegges varselet. Konfliktrådet kan også gi uttrykk for sitt syn på hvilke konsekvenser bruddet bør føre til.</article></article><article class="legalArticle" data-lovdata-URL="SF/forskrift/2014-06-30-923/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Melding fra partene om oppfylt eller brutt avtale</span></h3><article class="legalP" id="kapittel-3-paragraf-4-ledd-1">Partene skal gi melding til konfliktrådet når avtalen er oppfylt. Dersom slik melding ikke gis i rimelig tid etter den avtalte oppfyllelsesfristens utløp, skal konfliktrådslederen innhente melding fra partene.</article><article class="legalP" id="kapittel-3-paragraf-4-ledd-2">Parten(e) skal gi melding til konfliktrådet om brudd på en inngått avtale. Den andre parten skal gis anledning til å uttale seg.</article></article></section><section class="section" data-name="kap3A" id="kapittel-4" data-lovdata-URL="SF/forskrift/2014-06-30-923/KAPITTEL_4"><h2>Kapittel 3A. Særregler for elektronisk kontroll etter <a href="lov/2005-05-20-28/§52c/ledd/4">straffeloven § 52c fjerde</a> og <a href="lov/2005-05-20-28/§52c/ledd/5">femte ledd</a></h2><article class="changesToParent">Kapittel 3A tilføyd ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article><article class="legalArticle" data-lovdata-URL="SF/forskrift/2014-06-30-923/§9a" data-name="§9a" id="kapittel-4-paragraf-1"><h3 class="legalArticleHeader"><span class="legalArticleValue">§ 9a</span>. <span class="legalArticleTitle">Undersøkelse av om ungdomsstraff med elektronisk kontroll er egnet og informasjon til ungdommen og ungdommens husstandsmedlemmer</span></h3><article class="legalP" id="kapittel-4-paragraf-1-ledd-1">Før konfliktrådet overfører saken til kriminalomsorgens regionale nivå med innstilling om at saken bringes inn for retten etter <a href="lov/2014-06-20-49/§31/ledd/3/bokstav/a">konfliktrådsloven § 31 tredje ledd bokstav a</a> (elektronisk kontroll), skal konfliktrådet vurdere om ungdommen er egnet for gjennomføring av ungdomsstraff med elektronisk kontroll og om forholdene for øvrig ligger til rette for slik gjennomføring. Ved behov kan konfliktrådet be kriminalomsorgen undersøke om det er tekniske eller praktiske hinder for å gjennomføre oppholds- og kontaktrestriksjoner med elektronisk kontroll.</article><article class="legalP" id="kapittel-4-paragraf-1-ledd-2">Konfliktrådet skal informere husstandsmedlemmer og eventuelle barn som vil bli berørt av oppholds- og kontaktrestriksjonene om hva det vil innebære for dem dersom ungdommen underlegges elektronisk kontroll, og de skal gis anledning til å uttale seg. Det samme gjelder institusjonen eller kommunen, dersom ungdommen har eller skal ta opphold på en institusjon eller kommunal boenhet.</article><article class="changesToParent">Tilføyd ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article><article class="legalArticle" data-lovdata-URL="SF/forskrift/2014-06-30-923/§9b" data-name="§9b" id="kapittel-4-paragraf-2"><h3 class="legalArticleHeader"><span class="legalArticleValue">§ 9b</span>. <span class="legalArticleTitle">Innkalling til nytt ungdomsplanmøte ved ileggelse av elektronisk kontroll etter straffeloven § 52c fjerde og femte ledd</span></h3><article class="legalP" id="kapittel-4-paragraf-2-ledd-1">Når domstolen har fastslått at ungdomsstraffen skal fortsette å løpe med elektronisk kontroll etter <a href="lov/2005-05-20-28/§52c/ledd/4">straffeloven § 52c fjerde</a> og <a href="lov/2005-05-20-28/§52c/ledd/5">femte ledd</a>, skal ungdomskoordinatoren innkalle til nytt ungdomsplanmøte etter <a href="lov/2014-06-20-49/§24">konfliktrådsloven § 24</a> for å oppdatere ungdomsplanen, dersom det er behov for det.</article><article class="legalP" id="kapittel-4-paragraf-2-ledd-2">Ungdomsplanen endres i den utstrekning det er nødvendig for å tilpasses de domstolfastsatte vilkårene.</article><article class="changesToParent">Tilføyd ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article><article class="legalArticle" data-lovdata-URL="SF/forskrift/2014-06-30-923/§9c" data-name="§9c" id="kapittel-4-paragraf-3"><h3 class="legalArticleHeader"><span class="legalArticleValue">§ 9c</span>. <span class="legalArticleTitle">Tillatelse til handlinger som ellers ville utløst alarmen ved elektronisk kontroll</span></h3><article class="legalP" id="kapittel-4-paragraf-3-ledd-1">Dersom vektige grunner tilsier det, kan ungdomskoordinator gi tillatelse til handlinger som ellers ville utløst alarmen, herunder opphold innenfor en forbudssone og utenfor en påbudssone. Tillatelsen skal gis for et bestemt formål og et avgrenset tidsrom. Konfliktrådet må informere kriminalomsorgen om hvilke tillatelser som er gitt.</article><article class="changesToParent">Tilføyd ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article><article class="legalArticle" data-lovdata-URL="SF/forskrift/2014-06-30-923/§9d" data-name="§9d" id="kapittel-4-paragraf-4"><h3 class="legalArticleHeader"><span class="legalArticleValue">§ 9d</span>. <span class="legalArticleTitle">Behandling av brudd på vilkår ilagt av retten etter straffeloven § 52c fjerde og femte ledd</span></h3><article class="legalP" id="kapittel-4-paragraf-4-ledd-1">Dersom ungdommen bryter vilkårene retten har satt etter <a href="lov/2005-05-20-28/§52c/ledd/4">straffeloven § 52c fjerde</a> og <a href="lov/2005-05-20-28/§52c/ledd/5">femte ledd</a>, skal ungdomskoordinatoren overføre saken til kriminalomsorgens regionale nivå med innstilling om at saken bringes inn for retten etter <a href="lov/2014-06-20-49/§31/ledd/3">konfliktrådsloven § 31 tredje ledd</a> andre alternativ bokstav a til c. Dersom bruddet er bagatellmessig, kan ungdomskoordinatoren i stedet for å sende slik innstilling innkalle ungdommen til bruddsamtale.</article><article class="changesToParent">Tilføyd ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article><article class="legalArticle" data-lovdata-URL="SF/forskrift/2014-06-30-923/§9e" data-name="§9e" id="kapittel-4-paragraf-5"><h3 class="legalArticleHeader"><span class="legalArticleValue">§ 9e</span>. <span class="legalArticleTitle">Behandling av personopplysninger ved elektronisk kontroll</span></h3><article class="legalP" id="kapittel-4-paragraf-5-ledd-1">Konfliktrådet kan behandle personopplysninger fra den elektroniske kontrollen i den utstrekning det er nødvendig for å behandle en sak etter §§ 9c eller 9d.</article><article class="legalP" id="kapittel-4-paragraf-5-ledd-2">Personopplysninger knyttet til den elektroniske kontrollen, herunder eventuell overskuddsinformasjon, skal slettes så snart som mulig og senest ett år etter at kontrollen er avsluttet, med mindre de skal arkiveres etter <a href="lov/1992-12-04-126">arkivlova</a> eller opplysningene er av betydning for konfliktrådets behandling av brudd- eller straffesaken.</article><article class="changesToParent">Tilføyd ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article></section><section class="section" data-name="kap4" id="kapittel-5" data-lovdata-URL="SF/forskrift/2014-06-30-923/KAPITTEL_5"><h2>Kapittel 4. Øvrige bestemmelser</h2><article class="legalArticle" data-lovdata-URL="SF/forskrift/2014-06-30-923/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h3><article class="legalP" id="kapittel-5-paragraf-1-ledd-1">Konfliktrådets avgjørelser kan ikke påklages, med mindre slik klageadgang følger av <a href="lov/2014-06-20-49/§22e">konfliktrådsloven § 22e</a> eller <a href="lov/2006-05-19-16/§32">offentleglova § 32</a>.</article><article class="changesToParent">Endret ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article><article class="legalArticle" data-lovdata-URL="SF/forskrift/2014-06-30-923/§11" data-name="§11" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2024-06-27-1364">27 juni 2024 nr. 1364</a> (i kraft 1 sep 2024).</article></article></section><section class="section" data-name="kap5" id="kapittel-6" data-lovdata-URL="SF/forskrift/2014-06-30-923/KAPITTEL_6"><h2>Kapittel 5. Ikrafttredelsesbestemmelser</h2><article class="legalArticle" data-lovdata-URL="SF/forskrift/2014-06-30-923/§12" data-name="§12" id="kapittel-6-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Denne forskriften trer i kraft 1. juli 2014.</article></article></section></main></body></html>