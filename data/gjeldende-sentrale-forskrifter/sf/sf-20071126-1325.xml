<!DOCTYPE html><html lang="no"><head><title>Forskrift om gruppesøksmål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-26-1325</dd><dt class="dokid">DokumentID</dt><dd class="dokid">SF/forskrift/2007-11-26-1325</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Domstoladministrasjonen</li></ul></dd><dt class="publishedIn">Publisert i</dt><dd class="publishedIn">I 2007 hefte 11</dd><dt class="dateInForce">I kraft fra</dt><dd class="dateInForce">2008-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-90/§35-6">lov/2005-06-17-90/§35-6</a></li><li><a href="lov/2005-06-17-90/§35-7">lov/2005-06-17-90/§35-7</a></li></ul></dd><dt class="dateOfPublication">Kunngjort</dt><dd class="dateOfPublication">2007-11-30 15:45</dd><dt class="titleShort">Korttittel</dt><dd class="titleShort">Forskrift om gruppesøksmål</dd><dt class="title">Tittel</dt><dd class="title">Forskrift om gruppesøksmål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Domstoladministrasjonen 26. november 2007 med hjemmel i <a href="lov/2005-06-17-90">lov 17. juni 2005 nr. 90</a> om mekling og rettergang i sivile tvister (tvisteloven) <a href="lov/2005-06-17-90/§35-6">§ 35-6</a> og <a href="lov/2005-06-17-90/§35-7">§ 35-7</a>.</dd><dt class="refid">RefID</dt><dd class="refid">forskrift/2007-11-26-1325</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gruppesøksmål</a><ul class="tocSubUl"><li><a href="#paragraf-1">§ 1. Påmelding til gruppesøksmål etter tvisteloven § 35-6</a></li><li><a href="#paragraf-2">§ 2. Grupperegisteret</a></li><li><a href="#paragraf-3">§ 3. Uttreden som gruppemedlem i gruppesøksmål</a></li><li><a href="#paragraf-4">§ 4. Utmeldingsregister</a></li><li><a href="#paragraf-5">§ 5. Undergrupperegister</a></li><li><a href="#paragraf-6">§ 6. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-11-26-1325" id="dokument"><h1>Forskrift om gruppesøksmål</h1><article class="legalArticle" data-lovdata-URL="SF/forskrift/2007-11-26-1325/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Påmelding til gruppesøksmål etter <a href="lov/2005-06-17-90/§35-6">tvisteloven § 35-6</a></span></h2><article class="legalP" id="paragraf-1-ledd-1">Begjæring om registrering som gruppemedlem i et gruppesøksmål etter <a href="lov/2005-06-17-90/§35-6">tvisteloven § 35-6</a>, settes fram for den domstolen som behandler gruppesøksmålet.</article><article class="legalP" id="paragraf-1-ledd-2">Begjæringen kan være skriftlig eller muntlig. Muntlig begjæring inngis ved personlig oppmøte i den domstolen som behandler gruppesøksmålet. Begjæringen må angi de opplysningene som er nødvendig for å avgjøre om vilkårene for registrering som gruppemedlemmer er oppfylt:<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">søkerens navn, adresse og person- eller organisasjonsnummer</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">gruppesøksmålet begjæringen gjelder og</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">det krav som gjøres gjeldende, og det faktiske grunnlaget for kravet.</article></article></li></ol></article></article><article class="legalArticle" data-lovdata-URL="SF/forskrift/2007-11-26-1325/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grupperegisteret</span></h2><article class="legalP" id="paragraf-2-ledd-1">Retten skal så snart den har avgjort begjæringen om registrering varsle søkeren om resultatet og føre vedkommende inn i grupperegisteret dersom begjæringen blir tatt til følge.</article><article class="legalP" id="paragraf-2-ledd-2">Grupperegisteret føres elektronisk av domstolen, og skal så snart det er opprettet legges ut på lukket nettside for gruppemedlemmene, grupperepresentanten, prosessfullmektigen for gruppesøksmålet, saksøkte og saksøktes prosessfullmektig. Medlemmenes personnummer skal ikke legges ut på nettsiden. Grupperegisteret skal oppdateres når noen melder seg på eller trer ut av gruppesøksmålet.</article><article class="legalP" id="paragraf-2-ledd-3">Grupperegisteret føres av den instans som behandler saken. Anke over kjennelser om saksbehandlingen etter <a href="lov/2005-06-17-90/§29-3">tvisteloven § 29-3</a> (2) eller over beslutninger etter <a href="lov/2005-06-17-90/§29-3">tvisteloven § 29-3</a> (3), medfører ikke at ankeinstansen får plikt til å føre grupperegister.</article></article><article class="legalArticle" data-lovdata-URL="SF/forskrift/2007-11-26-1325/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Uttreden som gruppemedlem i gruppesøksmål</span></h2><article class="legalP" id="paragraf-3-ledd-1">Enhver kan tre ut som gruppemedlem. Det gjøres ved sletting i grupperegisteret for medlemmer i gruppesøksmål etter § 35-6 og ved innføring i utmeldingsregisteret for medlemmer i gruppesøksmål etter § 35-7. Begjæring om utmelding framsettes for den domstolen som behandler gruppesøksmålet. Kravene i <a href="forskrift/2007-11-26-1325/§1">§ 1</a> annet ledd første, annet og tredje punktum bokstav a og b gjelder tilsvarende. Utmeldingen er virksom fra det tidspunktet retten mottar begjæringen.</article><article class="legalP" id="paragraf-3-ledd-2">Straks etter mottak av en begjæring om uttreden, skal retten sørge for at gruppemedlemmet slettes fra grupperegisteret eller innføres i utmeldingsregistret.</article></article><article class="legalArticle" data-lovdata-URL="SF/forskrift/2007-11-26-1325/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utmeldingsregister</span></h2><article class="legalP" id="paragraf-4-ledd-1">Utmeldingsregisteret føres elektronisk av domstolen.</article><article class="legalP" id="paragraf-4-ledd-2">Gruppemedlemmene, grupperepresentanten, prosessfullmektigen for gruppesøksmålet, saksøkte og saksøktes prosessfullmektig har rett til innsyn i utmeldingsregisteret fra det tidspunktet gruppesøksmålet er fremmet.</article><article class="legalP" id="paragraf-4-ledd-3">Reglene i <a href="forskrift/2007-11-26-1325/§2">§ 2</a> tredje ledd gjelder tilsvarende for utmeldingsregister.</article></article><article class="legalArticle" data-lovdata-URL="SF/forskrift/2007-11-26-1325/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Undergrupperegister</span></h2><article class="legalP" id="paragraf-5-ledd-1">I saker hvor retten etter <a href="lov/2005-06-17-90/§35-10">tvisteloven § 35-10</a> annet ledd bestemmer at det skal være undergrupper, skal det opprettes undergrupperegistre som er knyttet til grupperegisteret for gruppesøksmålet. Bestemmelsene i <a href="forskrift/2007-11-26-1325/§2">§ 2</a> og <a href="forskrift/2007-11-26-1325/§3">§ 3</a> gjelder tilsvarende for undergrupperegister.</article></article><article class="legalArticle" data-lovdata-URL="SF/forskrift/2007-11-26-1325/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften trer i kraft 1. januar 2008.</article></article></main></body></html>