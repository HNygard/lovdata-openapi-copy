<!DOCTYPE html><html lang="no"><head><title>Forskrift om bruk av tvangsmulkt og overtredelsesgebyr ved brudd på havressurslova og deltakerloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-20-1437</dd><dt class="dokid">DokumentID</dt><dd class="dokid">SF/forskrift/2011-12-20-1437</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="publishedIn">Publisert i</dt><dd class="publishedIn">I 2011 hefte 15</dd><dt class="dateInForce">I kraft fra</dt><dd class="dateInForce">2012-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-11-3052">forskrift/2024-12-11-3052</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-03-26-15/§28">lov/1999-03-26-15/§28</a></li><li><a href="lov/1999-03-26-15/§29">lov/1999-03-26-15/§29</a></li><li><a href="lov/2008-06-06-37/§5">lov/2008-06-06-37/§5</a></li><li><a href="lov/2008-06-06-37/§58">lov/2008-06-06-37/§58</a></li><li><a href="lov/2008-06-06-37/§59">lov/2008-06-06-37/§59</a></li></ul></dd><dt class="dateOfPublication">Kunngjort</dt><dd class="dateOfPublication">2012-01-03 15:00</dd><dt class="lastupdated">Rettet</dt><dd class="lastupdated">2020-12-17 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om tvangsmulkt mv. ved brudd på havressurslova og deltakerloven</dd><dt class="title">Tittel</dt><dd class="title">Forskrift om bruk av tvangsmulkt og overtredelsesgebyr ved brudd på havressurslova og deltakerloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 20. desember 2011 med hjemmel i <a href="lov/1999-03-26-15">lov 26. mars 1999 nr. 15</a> om retten til å delta i fiske og fangst (deltakerloven) <a href="lov/1999-03-26-15/§28">§ 28</a> og <a href="lov/1999-03-26-15/§29">§ 29</a> og <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§5">§ 5</a>, <a href="lov/2008-06-06-37/§58">§ 58</a> og <a href="lov/2008-06-06-37/§59">§ 59</a>. <br /><strong>Endret</strong> ved <a href="forskrift/2014-07-28-997">forskrifter 28 juli 2014 nr. 997</a>, <a href="forskrift/2015-01-27-65">27 jan 2015 nr. 65</a>, <a href="forskrift/2015-02-24-153">24 feb 2015 nr. 153</a>, <a href="forskrift/2016-07-15-934">15 juli 2016 nr. 934</a>, <a href="forskrift/2017-09-01-1329">1 sep 2017 nr. 1329</a>, <a href="forskrift/2017-09-13-1391">13 sep 2017 nr. 1391</a>, <a href="forskrift/2017-07-05-1142">5 juli 2017 nr. 1142</a>, <a href="forskrift/2020-12-14-2786">14 des 2020 nr. 2786</a> (i kraft 1 jan 2021), <a href="forskrift/2021-12-23-3909">23 des 2021 nr. 3909</a> (i kraft 1 jan 2022), <a href="forskrift/2022-10-31-1889">31 okt 2022 nr. 1889</a> (i kraft 1 nov 2022), <a href="forskrift/2024-12-11-3052">11 des 2024 nr. 3052</a>  (i kraft 1 jan 2025). <br /> <strong>Endres</strong> ved forskrift <a href="forskrift/2025-09-04-1773">4 sep 2025 nr. 1773</a> (i kraft 1 jan 2026). <br /><strong> Rettelser:</strong> 17.12.020 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2011-12-20-1437</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bruk av tvangsmulkt og overtredelsesgebyr ved brudd på havressurslova og deltakerloven</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Tvangsmulkt</a></li><li><a href="#paragraf-3">§ 3. Utmåling av tvangsmulkt</a></li><li><a href="#paragraf-4">§ 4. Overtredelsesgebyr</a></li><li><a href="#paragraf-5">§ 5. Utmåling av overtredelsesgebyr</a></li><li><a href="#paragraf-6">§ 6. Vedtakskompetanse</a></li><li><a href="#paragraf-7">§ 7. Innkreving, renter m.m.</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-12-20-1437" id="dokument"><h1>Forskrift om bruk av tvangsmulkt og overtredelsesgebyr ved brudd på havressurslova og deltakerloven</h1><article class="legalArticle" data-lovdata-URL="SF/forskrift/2011-12-20-1437/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder bruk av overtredelsesgebyr og tvangsmulkt ved brudd på havressurslova, deltakerloven eller bestemmelser gitt i medhold av disse.</article><article class="changesToParent">Endret ved <a href="forskrift/2017-09-01-1329">forskrift 1 sep 2017 nr. 1329</a>.</article></article><article class="legalArticle" data-lovdata-URL="SF/forskrift/2011-12-20-1437/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tvangsmulkt</span></h2><article class="legalP" id="paragraf-2-ledd-1">For å sikre at pålegg gitt i eller i medhold av havressurslova eller deltakerloven blir fulgt, kan Fiskeridirektoratet ilegge løpende tvangsmulkt.</article><article class="legalP" id="paragraf-2-ledd-2">Tvangsmulkt begynner å løpe fra det tidspunkt vedtaksmyndighetene fastsetter. Tvangsmulkt løper likevel tidligst fra vedtaksdato der denne fremgår av forhåndsvarsel i saken, eller i andre tilfeller tidligst fra vedtaket om tvangsmulkt er kommet frem til mottaker.</article><article class="legalP" id="paragraf-2-ledd-3">Fiskeridirektoratet kan i særlige tilfeller, etter søknad, helt eller delvis ettergi oppsamlet tvangsmulkt.</article><article class="changesToParent">Endret ved <a href="forskrift/2017-09-01-1329">forskrift 1 sep 2017 nr. 1329</a>.</article></article><article class="legalArticle" data-lovdata-URL="SF/forskrift/2011-12-20-1437/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utmåling av tvangsmulkt</span></h2><article class="legalP" id="paragraf-3-ledd-1">Tvangsmulkten blir satt til to ganger rettsgebyret (R) per dag, jf. <a href="lov/1982-12-17-86">lov 17. desember 1982 nr. 86</a> om rettsgebyr <a href="lov/1982-12-17-86/§1">§ 1</a>.</article><article class="legalP" id="paragraf-3-ledd-2">Tvangsmulkt kan settes lavere eller høyere per dag dersom det foreligger særlige forhold, men ikke lavere enn 0,5 ganger R og ikke høyere enn 5 ganger R. I vurderingen av om det skal ilegges høyere tvangsmulkt skal det tas hensyn til om det er behov for et sterkere oppfyllingspress.</article></article><article class="legalArticle" data-lovdata-URL="SF/forskrift/2011-12-20-1437/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr</span></h2><article class="legalP" id="paragraf-4-ledd-1">Fiskeridirektoratet kan ilegge overtredelsesgebyr til foretak og til den som med forsett eller uaktsomhet bryter en eller flere av følgende bestemmelser i eller i medhold av <a href="lov/2008-06-06-37">havressurslova</a>:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy kapittel I–III</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1"><a href="forskrift/2014-12-19-1822">forskrift 19. desember 2014 nr. 1822</a> om elektronisk rapportering for norske fiske- og fangstfartøy under 15 meter <a href="forskrift/2014-12-19-1822/§6">§ 6</a></article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1"><a href="forskrift/2021-12-23-3910/KAPITTEL_9">forskrift 23. desember 2021 nr. 3910 om gjennomføring av høsting av viltlevende marine ressurser (høstingsforskriften) kapittel IX</a> og <a href="forskrift/2021-12-23-3910/KAPITTEL_15">XV</a></article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">bestemmelser om rapportering i høstingsforskriften og i diverse reguleringsforskrifter og bestemmelser gitt i medhold av disse</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">bestemmelser om bifangst i diverse reguleringsforskrifter</article></article></li><li data-name="f." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1"><a href="forskrift/2014-05-06-607">forskrift 6. mai 2014 nr. 607</a> om landings- og sluttseddel <a href="forskrift/2014-05-06-607/§8">§ 8</a>, <a href="forskrift/2014-05-06-607/§9">§ 9</a>, <a href="forskrift/2014-05-06-607/§10">§ 10</a>, <a href="forskrift/2014-05-06-607/§11">§ 11</a>, <a href="forskrift/2014-05-06-607/§13">§ 13</a> og <a href="forskrift/2014-05-06-607/§16">§ 16</a></article></article></li><li data-name="g." value="7"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1"><a href="lov/2008-06-06-37/§16">havressurslova § 16</a> bokstav a, c og g, samt <a href="lov/2008-06-06-37/§22">§ 22</a> og <a href="lov/2008-06-06-37/§23">§ 23</a></article></article></li><li data-name="h." value="8"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1"><a href="forskrift/2010-03-17-396">forskrift 17. mars 2010 nr. 396</a> om rapporteringsplikt ved fangst av kongekrabbe med ikke-merkeregistrerte fartøy eller fra land</article></article></li><li data-name="i." value="9"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1"><a href="forskrift/2012-11-26-1104">forskrift 26. november 2012 nr. 1104</a> om utforming og innmontering av sorteringsrist i reketrål og <a href="forskrift/2012-11-26-1105">forskrift 26. november 2012 nr. 1105</a> om utforming og innmontering av sorteringsrist i direkte fiske etter sjøkreps</article></article></li><li data-name="j." value="10"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1"><a href="forskrift/2010-12-20-1786">forskrift 20. desember 2010 nr. 1786</a> om bruk av sorteringsristsystem i fiske med stormasket trål og <a href="forskrift/2009-04-30-471">forskrift 30. april 2009 nr. 471</a> om utforming og innmontering av sorteringsrist i fisket etter kolmule og øyepål med småmasket trål</article></article></li><li data-name="k." value="11"><article class="listArticle" id="paragraf-4-ledd-1-punkt-11"><article class="legalP" id="paragraf-4-ledd-1-punkt-11-ledd-1">overtrer forbudet mot ombordproduksjon i forskriftene om fangst av kongekrabbe i og utenfor kvoteregulert område</article></article></li><li data-name="l." value="12"><article class="listArticle" id="paragraf-4-ledd-1-punkt-12"><article class="legalP" id="paragraf-4-ledd-1-punkt-12-ledd-1"><a href="forskrift/2017-07-05-1141">forskrift 5. juli 2017 nr. 1141</a> om turistfiskevirksomheter <a href="forskrift/2017-07-05-1141/§2">§ 2</a> – § 5</article></article></li><li data-name="m." value="13"><article class="listArticle" id="paragraf-4-ledd-1-punkt-13"><article class="legalP" id="paragraf-4-ledd-1-punkt-13-ledd-1">forskrifter fastsatt med hjemmel i <a href="lov/2008-06-06-37/§32">havressurslova § 32</a></article></article></li><li data-name="n." value="14"><article class="listArticle" id="paragraf-4-ledd-1-punkt-14"><article class="legalP" id="paragraf-4-ledd-1-punkt-14-ledd-1"><a href="forskrift/2021-12-23-3890/§2">forskrift 23. desember 2021 nr. 3890 om høsting av hummer § 2</a></article></article></li><li data-name="o." value="15"><article class="listArticle" id="paragraf-4-ledd-1-punkt-15"><article class="legalP" id="paragraf-4-ledd-1-punkt-15-ledd-1"><a href="forskrift/2024-12-11-3049">forskrift 11. desember 2024 nr. 3049 om forbud mot å gjennomføre grensekryssende fiskeoperasjoner mv.</a></article></article></li></ol></article><article class="legalP" id="paragraf-4-ledd-2">Fiskeridirektoratet kan ilegge overtredelsesgebyr til foretak og til den som med forsett eller uaktsomhet bryter en eller flere av følgende bestemmelser i eller i medhold av <a href="lov/1999-03-26-15">deltakerloven</a> på følgende måte:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">fisker uten nødvendig ervervstillatelse, spesiell tillatelse, deltakeradgang eller adgang til å delta i åpen gruppe i medhold av <a href="lov/1999-03-26-15/§4">deltakerloven § 4</a>, <a href="lov/1999-03-26-15/§12">§ 12</a> og <a href="lov/1999-03-26-15/§21">§ 21</a> og bestemmelser gitt i medhold av disse</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">benytter leiefartøy uten eller i strid med leiefartøytillatelse gitt i medhold av konsesjonsforskriften eller deltakerforskriften</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">deltar i ett fiskeri med flere fartøy enn deltakerforskriften åpner for, eller skifter gruppetilhørighet i løpet av reguleringsåret i strid med deltakerforskriften</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">overtrer bestemmelsene om eierkonsentrasjon i konsesjonsforskriften og deltakerforskriften</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">overdrar aksje eller part i selskap eller sammenslutning som direkte eller indirekte eier merkeregistrert fartøy uten at det på forhånd er gitt nødvendig tillatelse etter <a href="lov/1999-03-26-15/§9">deltakerloven § 9</a> eller sendt pliktig melding etter ervervstillatelsesforskriften kapittel II a</article></article></li><li data-name="f." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">overtrer bostedskravet i <a href="lov/1999-03-26-15/§5a">deltakerloven § 5a</a></article></article></li><li data-name="g." value="7"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">overtrer <a href="forskrift/2016-07-25-943">forskrift 25. juli 2016 nr. 943</a> om adgang til å drive fiske og fangst i farvann underlagt annen stats fiskerijurisdiksjon.</article></article></li></ol></article><article class="legalP" id="paragraf-4-ledd-3">Fiskeridirektoratet kan ilegge overtredelsesgebyr til foretak og til den som med forsett eller uaktsomhet bryter en eller flere av følgende bestemmelser i medhold av deltakerloven:<ol class="defaultList" type="a"><li data-name="a." value="1"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1"><a href="forskrift/2003-09-12-1131">forskrift 12. september 2003 nr. 1131</a> om leveringsplikt for fartøy med torsketråltillatelse unntatt bestemmelsene om bearbeidingsplikt</article></article></li><li data-name="b." value="2"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">vilkår som er stilt ved tildeling av torsketråltillatelse eller strukturkvote for torsketrålere til fartøy med leveringsplikt.</article></article></li></ol></article><article class="changesToParent">Endret ved <a href="forskrift/2014-07-28-997">forskrifter 28 juli 2014 nr. 997</a> (i kraft 1 aug 2014), <a href="forskrift/2015-01-27-65">27 jan 2015 nr. 65</a>, <a href="forskrift/2015-02-24-153">24 feb 2015 nr. 153</a>, <a href="forskrift/2016-07-15-934">15 juli 2016 nr. 934</a>, <a href="forskrift/2017-09-01-1329">1 sep 2017 nr. 1329</a>, <a href="forskrift/2017-09-13-1391">13 sep 2017 nr. 1391</a>, <a href="forskrift/2017-07-05-1142">5 juli 2017 nr. 1142</a> (i kraft 1 jan 2018), <a href="forskrift/2020-12-14-2786">14 des 2020 nr. 2786</a> (i kraft 1 jan 2021), <a href="forskrift/2021-12-23-3909">23 des 2021 nr. 3909</a> (i kraft 1 jan 2022), <a href="forskrift/2022-10-31-1889">31 okt 2022 nr. 1889</a> (i kraft 1 nov 2022), <a href="forskrift/2024-12-11-3052">11 des 2024 nr. 3052</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-20-1437/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utmåling av overtredelsesgebyr</span></h2><article class="legalP" id="paragraf-5-ledd-1">Gebyret skal fastsettes konkret i hvert enkelt tilfelle. Ved utmåling av gebyret skal det legges vekt på hvor alvorlig overtredelsen er, fortjenesten eller den potensielle fortjenesten ved lovbruddet, om det gjelder et eller flere brudd av samme type, graden av skyld og ekstra kostnader som kontrolltiltak og håndtering av saken har medført.</article><article class="legalP" id="paragraf-5-ledd-2">Det kan ilegges overtredelsesgebyr på inntil 100 000 kroner per rettssubjekt. Ved overtredelse av bestemmelser nevnt i <a href="forskrift/2011-12-20-1437/§4">§ 4</a> tredje ledd kan det ilegges overtredelsesgebyr på inntil 3&#xa0;000&#xa0;000 kroner per fartøy med torsketråltillatelse per kalenderår.</article><article class="changesToParent">Endret ved <a href="forskrift/2017-09-01-1329">forskrift 1 sep 2017 nr. 1329</a>.</article></article><article class="legalArticle" data-lovdata-URL="SF/forskrift/2011-12-20-1437/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vedtakskompetanse</span></h2><article class="legalP" id="paragraf-6-ledd-1">Fiskeridirektoratet treffer vedtak etter denne forskriften. Fiskeridirektoratets klagesaksenhet er klageinstans. Departementet er likevel klageinstans for vedtak om overtredelsesgebyr etter <a href="forskrift/2011-12-20-1437/§4">§ 4</a> tredje ledd.</article><article class="changesToParent">Endret ved <a href="forskrift/2017-09-01-1329">forskrifter 1 sep 2017 nr. 1329</a>, <a href="forskrift/2022-10-31-1889">31 okt 2022 nr. 1889</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2011-12-20-1437/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innkreving, renter m.m.</span></h2><article class="legalP" id="paragraf-7-ledd-1">Tvangsmulkt forfaller tidligst til betaling 14 dager etter fristen for oppfylling.</article><article class="legalP" id="paragraf-7-ledd-2">Overtredelsesgebyr forfaller til betaling 30 dager etter at melding om vedtaket er kommet frem til mottaker.</article><article class="legalP" id="paragraf-7-ledd-3">Tvangsmulkt og overtredelsesgebyr kreves inn av Statens innkrevingssentral og tilfaller staten. Overtredelsesgebyr kan også kreves inn gjennom salgslaget ved motregning i fangstoppgjør.</article><article class="legalP" id="paragraf-7-ledd-4">Ved forsinket betaling av tvangsmulkt og overtredelsesgebyr løper forsinkelsesrenter med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article><article class="changesToParent"><strong>Endres</strong> ved forskrift <a href="forskrift/2025-09-04-1773">4 sep 2025 nr. 1773</a> (i kraft 1 jan 2026).</article></article><article class="legalArticle" data-lovdata-URL="SF/forskrift/2011-12-20-1437/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. mars 2012.</article></article></main></body></html>