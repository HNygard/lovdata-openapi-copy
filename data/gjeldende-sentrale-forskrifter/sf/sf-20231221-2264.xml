<!DOCTYPE html><html lang="nb"><head><title>Forskrift om midlertidig tilskudd til drivstoff for kystrekeflåten i 2024</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-21-2264</dd><dt class="dokid">DokumentID</dt><dd class="dokid">SF/forskrift/2023-12-21-2264</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-06-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-06-19-1058">forskrift/2024-06-19-1058</a></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2023-12-27 15:25</dd><dt class="title">Tittel</dt><dd class="title">Forskrift om midlertidig tilskudd til drivstoff for kystrekeflåten i 2024</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 21. desember 2023 til gjennomføring av Stortingets budsjettvedtak 15. desember 2023 på kapittel 919 post 77 Tilskudd til kystrekeflåten. <br /> <strong>Endret</strong> ved forskrift <a href="forskrift/2024-06-19-1058">19 juni 2024 nr. 1058</a>.</dd><dt class="refid">RefID</dt><dd class="refid">forskrift/2023-12-21-2264</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midlertidig tilskudd til drivstoff for kystrekeflåten i 2024</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Vilkår for tilskudd</a></li><li><a href="#paragraf-3">§ 3. Tildelingsmyndighet</a></li><li><a href="#paragraf-4">§ 4. Tilskuddet</a></li><li><a href="#paragraf-5">§ 5. Klage</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2023-12-21-2264" id="dokument"><h1>Forskrift om midlertidig tilskudd til drivstoff for kystrekeflåten i 2024</h1><article class="legalArticle" data-lovdata-URL="SF/forskrift/2023-12-21-2264/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å bidra til å avhjelpe den krevende likviditetssituasjonen for merkeregistrerte fartøy i kystrekeflåten i 2024 ved å redusere kostnadsbyrden som følge av ekstraordinære utgifter til drivstoff.</article></article><article class="legalArticle" data-lovdata-URL="SF/forskrift/2023-12-21-2264/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for tilskudd</span></h2><article class="legalP" id="paragraf-2-ledd-1">Følgende fartøy kan søke om tilskudd til drivstoffutgifter til norsk avgiftsbelagt drivstoff som er bunkret i 2024:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Fartøy som i henhold til <a href="forskrift/2020-12-17-2950">forskrift 17. desember 2020 nr. 2950 om midlertidig tilskudd som kompensasjon for CO<sub>2</sub>-avgift til fartøy som driver fiske og fangst i nære farvann</a>, inngikk i kystrekeflåten for året 2023.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Fartøy som ikke omfattes av punkt a, men som dokumenterer at inntekten fra reke- og sjøkrepsfisket i sum overstiger 50&#xa0;% av fangstverdien som bunkringen av drivstoff er opphav til.</article></article></li></ol></article><article class="legalP" id="paragraf-2-ledd-2">Det kan søkes om tilskudd inntil 12 ganger og første søknad kan sendes fra og med februar 2024.</article></article><article class="legalArticle" data-lovdata-URL="SF/forskrift/2023-12-21-2264/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tildelingsmyndighet</span></h2><article class="legalP" id="paragraf-3-ledd-1">Søknad om tilskudd sendes til Garantikassen for fiskere. Garantikassen kan i særlige tilfeller dispensere fra vilkårene i denne forskriften og kan fastsette nærmere krav til søknaden.</article></article><article class="legalArticle" data-lovdata-URL="SF/forskrift/2023-12-21-2264/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskuddet</span></h2><article class="legalP" id="paragraf-4-ledd-1">Det gis tilskudd med 4 kroner og femti øre per fylte liter drivstoff. For søkere som har blitt tildelt tilskudd etter lavere sats skal Garantikassen gjennomføre etterbetaling slik at tilskuddet samlet utgjør 4 kroner og femti øre per fylte liter drivstoff.</article><article class="legalP" id="paragraf-4-ledd-2">Tildeling av tilskudd foretas så lenge det er gjenstående midler i ordningen forutsatt at bunkringen av drivstoff er gjort i 2024. Dersom det er flere søknader enn det de gjenstående midlene i ordningen kan imøtekomme, skal søknadene prioriteres etter når de er kommet inn til Garantikassen. Gjenstår det midler i ordningen ved utløpet av 2024, kan Garantikassen fastsette en endelig søknadsfrist. Garantikassen kan deretter fordele gjenværende midler på de søkere som har blitt innvilget tilskudd for bunkringer gjort i 2024. Fordelingen skal skje på grunnlag av antall fylte liter som det er gitt tilskudd for.</article><article class="legalP" id="paragraf-4-ledd-3">Tilskudd som er utbetalt på grunnlag av uriktige opplysninger kan kreves tilbakebetalt.</article><article class="changesToParent">Endret ved forskrift <a href="forskrift/2024-06-19-1058">19 juni 2024 nr. 1058</a>.</article></article><article class="legalArticle" data-lovdata-URL="SF/forskrift/2023-12-21-2264/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" id="paragraf-5-ledd-1">Fiskeridirektoratet er klageinstans for vedtak om tildeling av tilskudd. Klage skal sendes til Garantikassen for fiskere.</article></article><article class="legalArticle" data-lovdata-URL="SF/forskrift/2023-12-21-2264/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. januar 2024.</article></article></main></body></html>