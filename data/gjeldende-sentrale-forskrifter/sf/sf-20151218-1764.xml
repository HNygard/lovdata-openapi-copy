<!DOCTYPE html><html lang="no"><head><title>Forskrift om konsolidering mv. i tverrsektorielle grupper</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1764</dd><dt class="dokid">DokumentID</dt><dd class="dokid">SF/forskrift/2015-12-18-1764</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="publishedIn">Publisert i</dt><dd class="publishedIn">I 2015 hefte 16</dd><dt class="dateInForce">I kraft fra</dt><dd class="dateInForce">2016-01-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-11-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-11-03-1776">forskrift/2023-11-03-1776</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2015-04-10-17/§18-2">lov/2015-04-10-17/§18-2</a></li><li><a href="lov/2015-04-10-17/§18-7">lov/2015-04-10-17/§18-7</a></li><li><a href="lov/2007-06-29-75/§9-21">lov/2007-06-29-75/§9-21</a></li><li><a href="lov/2007-06-29-75/§9-46">lov/2007-06-29-75/§9-46</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="lastupdated">Rettet</dt><dd class="lastupdated">2021-02-12 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om konsolidering mv. i tverrsektorielle grupper</dd><dt class="title">Tittel</dt><dd class="title">Forskrift om konsolidering mv. i tverrsektorielle grupper</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2015 med hjemmel i <a href="lov/2015-04-10-17/§18-2">lov 10. april 2015 nr. 17 om finansforetak og finanskonsern (finansforetaksloven) § 18-2</a> fjerde ledd og <a href="lov/2015-04-10-17/§18-7">§ 18-7</a> og <a href="lov/2007-06-29-75/§9-21">lov 29. juni 2007 nr. 75 om verdipapirhandel (verdipapirhandelloven) § 9-21</a> og <a href="lov/2007-06-29-75/§9-46">§ 9-46</a>. <br /> <strong>EØS-henvisninger</strong>: <a href="avtale/avt-1992-05-02-1-v9">EØS-avtalen vedlegg IX</a> (forordning <a href="eu/32014r0342">(EU) nr. 342/2014</a> og forordning <a href="eu/32015r2303">(EU) 2015/2303</a>), nr. 31eac (forordning <a href="eu/32022r2454">(EU) 2022/2454</a>). <br /><strong>Endret</strong> ved forskrifter <a href="forskrift/2021-02-09-373">9 feb 2021 nr. 373</a>, <a href="forskrift/2023-11-03-1776">3 nov 2023 nr. 1776</a> (bl.a. hjemmel). <br /> <strong>Rettet</strong> 12.02.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2015-12-18-1764</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om konsolidering mv. i tverrsektorielle grupper</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Oppfyllelse av soliditetskrav på konsolidert basis</a></li><li><a href="#paragraf-4">§ 4. Konsolideringsmetode</a></li><li><a href="#paragraf-5">§ 5. Medregning av ansvarlig kapital mellom sektorer</a></li><li><a href="#paragraf-6">§ 6. Medregning av ansvarlig kapital fra datterforetak etter sektorregler</a></li><li><a href="#paragraf-7">§ 7. Rapportering</a></li><li><a href="#paragraf-8">§ 8. Inkorporasjonsbestemmelse</a></li><li><a href="#paragraf-9">§ 9. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-18-1764" id="dokument"><h1>Forskrift om konsolidering mv. i tverrsektorielle grupper</h1><article class="legalArticle" data-lovdata-URL="SF/forskrift/2015-12-18-1764/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">banker, kredittforetak og finansieringsforetak,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">forsikringsforetak,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">holdingselskap i finanskonsern,</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">verdipapirforetak, forvaltningsselskap for verdipapirfond med tillatelse til å yte aktiv forvaltning og forvalter av alternative investeringsfond med tillatelse til å yte aktiv forvaltning, og</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">morselskap som nevnt i <a href="lov/2007-06-29-75/§9-21">verdipapirhandelloven § 9-21</a> første ledd nr. 3.</article></article></li></ol></article><article class="legalP" id="paragraf-1-ledd-2">Finanstilsynet kan bestemme at regler i denne forskrift også skal gjelde annet eierforetak som nevnt i <a href="lov/2015-04-10-17/§17-6">finansforetaksloven § 17-6</a> annet ledd bokstav c.</article><article class="legalP" id="paragraf-1-ledd-3">Forskriften gjelder ikke for foretak i tverrsektorielle finansielle grupper som har avgrenset tverrsektoriell virksomhet og som er underlagt konsolideringsreglene i CRR/CRD IV-forskriften eller reglene om forsikringsgrupper i Solvens II-forskriften. Finanstilsynet kan ved enkeltvedtak bestemme at forskriften likevel skal gjelde for foretak som nevnt i første punktum når andre forhold enn dem nevnt i <a href="forskrift/2015-12-18-1764/§2">§ 2</a> annet ledd tilsier at gruppens tverrsektorielle virksomhet er av et slikt omfang at den ikke kan anses som avgrenset.</article><article class="legalP" id="paragraf-1-ledd-4">Konsolidering etter <a href="lov/2015-04-10-17/§18-2">finansforetaksloven § 18-2</a>, <a href="lov/2007-06-29-75/§9-21">verdipapirhandelloven § 9-21</a> og denne forskrift skal foretas når foretaket har deltakerinteresser i eller felles ledelse med et annet foretak slik at de sammen utgjør en tverrsektoriell finansiell gruppe. Plikten gjelder øverste norske foretak i gruppen.</article></article><article class="legalArticle" data-lovdata-URL="SF/forskrift/2015-12-18-1764/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Som tverrsektoriell finansiell gruppe regnes en gruppe som i tillegg til å omfatte forsikringsforetak også omfatter minst ett av følgende foretak: bank, kredittforetak, finansieringsforetak, verdipapirforetak, forvaltningsselskap for verdipapirfond med tillatelse til å yte aktiv forvaltning eller forvalter av alternative investeringsfond med tillatelse til å yte aktiv forvaltning.</article><article class="legalP" id="paragraf-2-ledd-2">Som grupper med avgrenset tverrsektoriell virksomhet regnes grupper der kredittinstitusjonsvirksomheten og verdipapirforetaksvirksomheten til sammen, eller forsikringsvirksomheten alene, på konsolidert basis har<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">en forvaltningskapital som utgjør mindre enn 10 prosent av gruppens konsoliderte forvaltningskapital eller et beløp som svarer til 6 milliarder euro, eller</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">et kapitalkrav som utgjør mindre enn 10 prosent av gruppens konsoliderte kapitalkrav, jf. <a href="forskrift/2015-12-18-1764/§3">§ 3</a>.</article></article></li></ol></article><article class="legalP" id="paragraf-2-ledd-3">Som deltakerinteresser regnes direkte eller indirekte eierandel på 20 prosent eller mer av stemmene eller kapitalen i et annet foretak.</article><article class="legalP" id="paragraf-2-ledd-4">Som felles ledelse regnes der to eller flere foretak har de samme personene som utgjør flertallet i foretakenes styrende eller kontrollerende organer.</article><article class="legalP" id="paragraf-2-ledd-5">Som risikokonsentrasjon regnes eksponeringer som kan true soliditeten eller den finansielle stillingen til foretak i gruppen.</article><article class="legalP" id="paragraf-2-ledd-6">Som konserninterne transaksjoner regnes transaksjoner og engasjementer mellom foretak i et finanskonsern, mellom finansforetak og tilknyttet foretak, og mellom finansforetak og deltakende foretak, samt transaksjoner gjennomført med en person som har nære forbindelser til gruppen.</article></article><article class="legalArticle" data-lovdata-URL="SF/forskrift/2015-12-18-1764/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppfyllelse av soliditetskrav på konsolidert basis</span></h2><article class="legalP" id="paragraf-3-ledd-1">Summen av ansvarlig kapital for kredittinstitusjonsvirksomheten og verdipapirforetaksvirksomheten og ansvarlig kapital for forsikringsvirksomheten, begge beregnet på konsolidert basis, skal være tilstrekkelig til å dekke summen av sektorkravene som nevnt i annet og tredje ledd.</article><article class="legalP" id="paragraf-3-ledd-2">Som sektorkrav for kredittinstitusjonsvirksomheten og verdipapirforetaksvirksomheten regnes summen av<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">kravet til kapital for banker, kredittforetak og finansieringsforetak etter <a href="lov/2015-04-10-17/§14-1">finansforetaksloven § 14-1</a> og <a href="lov/2015-04-10-17/§14-3">§ 14-3</a> samt eventuelle kapitalkrav etter <a href="lov/2015-04-10-17/§14-6">finansforetaksloven § 14-6</a> og</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">kravet til kapital for verdipapirforetak, forvaltningsselskap for verdipapirfond med tillatelse til å yte aktiv forvaltning og forvalter av alternative investeringsfond med tillatelse til å yte aktiv forvaltning etter <a href="lov/2007-06-29-75/§9-15">verdipapirhandelloven § 9-15</a> og <a href="lov/2007-06-29-75/§9-15">§ 9-15</a>a samt eventuelle kapitalkrav etter <a href="lov/2007-06-29-75/§9-16">§ 9-16</a> sjette ledd.</article></article></li></ol></article><article class="legalP" id="paragraf-3-ledd-3">Som sektorkrav for forsikringsforetak regnes solvenskapitalkravet etter <a href="lov/2015-04-10-17/§14-10">finansforetaksloven § 14-10</a> medregnet eventuelle kapitalkravstillegg etter <a href="lov/2015-04-10-17/§14-13">finansforetaksloven § 14-13</a>.</article></article><article class="legalArticle" data-lovdata-URL="SF/forskrift/2015-12-18-1764/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Konsolideringsmetode</span></h2><article class="legalP" id="paragraf-4-ledd-1">Konsolidert ansvarlig kapital, beregningsgrunnlag og solvenskapitalkrav skal beregnes etter samme prinsipper som ved konsolidering etter regnskapsreglene, men slik at forholdsmessig konsolidering benyttes i stedet for egenkapitalmetoden. Konsolideringen skal omfatte ikke-balanseførte forpliktelser. Ikke-balanseførte interne poster mellom foretakene skal elimineres. Finanstilsynet kan ved enkeltvedtak bestemme at det skal foretas beregninger etter en alternativ metode.</article><article class="legalP" id="paragraf-4-ledd-2">Ved beregning av ansvarlig kapital, beregningsgrunnlag og solvenskapitalkrav innenfor sektorene og vurdering av foretakene som skal konsolideres inn, gjelder de ulike sektorreglene, herunder bestemmelsene om verdivurdering i <a href="lov/2015-04-10-17/§14-8">finansforetaksloven § 14-8</a>.</article><article class="legalP" id="paragraf-4-ledd-3">Ved beregning av ansvarlig kapital på konsolidert basis skal det tas hensyn til begrensninger i muligheten for å overføre og gjøre disponibel kapitalen på tvers av sektorene og foretakene i gruppen.</article></article><article class="legalArticle" data-lovdata-URL="SF/forskrift/2015-12-18-1764/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Medregning av ansvarlig kapital mellom sektorer</span></h2><article class="legalP" id="paragraf-5-ledd-1">Ved beregning av ansvarlig kapital på konsolidert basis kan kapital som nevnt i annet til fjerde ledd og som ikke skal elimineres etter <a href="forskrift/2015-12-18-1764/§6">§ 6</a>, bare medregnes i den grad kapitalen benyttes til å dekke kravet til ansvarlig kapital på konsolidert basis for den sektoren foretaket eller delkonsernet tilhører.</article><article class="legalP" id="paragraf-5-ledd-2">For foretak som er omfattet av CRR/CRD IV-forskriften, kan følgende kapital bare medregnes på sektornivå:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">minoritetsinteresser</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">fondsobligasjonskapital og ansvarlig lånekapital utstedt til foretak som ikke inngår på konsolidert basis (tredjeparter).</article></article></li></ol></article><article class="legalP" id="paragraf-5-ledd-3">For forsikringsforetak kan følgende kapitalelementer bare medregnes på sektornivå:<ol class="defaultList" type="a"><li data-name="a." value="1"><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">minoritetsinteresser</article></article></li><li data-name="b." value="2"><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">fondsobligasjonskapital og ansvarlig lånekapital utstedt til selskap som ikke inngår på konsolidert basis (tredjeparter)</article></article></li><li data-name="c." value="3"><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">forventet fortjeneste knyttet til fremtidige premier</article></article></li><li data-name="d." value="4"><article class="listArticle" id="paragraf-5-ledd-3-punkt-4"><article class="legalP" id="paragraf-5-ledd-3-punkt-4-ledd-1">netto utsatt skattefordel</article></article></li><li data-name="e." value="5"><article class="listArticle" id="paragraf-5-ledd-3-punkt-5"><article class="legalP" id="paragraf-5-ledd-3-punkt-5-ledd-1">supplerende kapital som ikke er innbetalt</article></article></li><li data-name="f." value="6"><article class="listArticle" id="paragraf-5-ledd-3-punkt-6"><article class="legalP" id="paragraf-5-ledd-3-punkt-6-ledd-1">risikoutjevningsfond.</article></article></li></ol></article><article class="legalP" id="paragraf-5-ledd-4">Finanstilsynet kan ved enkeltvedtak bestemme at også andre særskilte kapitalelementer bare skal kunne medregnes på sektornivå.</article><article class="legalP" id="paragraf-5-ledd-5">Annen ansvarlig kapital enn den som er nevnt i annet til fjerde ledd og som ikke skal elimineres etter <a href="forskrift/2015-12-18-1764/§6">§ 6</a>, medregnes fullt ut ved beregningen av dekningen av det konsoliderte kapitalkravet.</article></article><article class="legalArticle" data-lovdata-URL="SF/forskrift/2015-12-18-1764/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Medregning av ansvarlig kapital fra datterforetak etter sektorregler</span></h2><article class="legalP" id="paragraf-6-ledd-1">Ved beregning av sektorkravet til ansvarlig kapital for banker mv. og verdipapirforetak på konsolidert basis, jf. <a href="forskrift/2015-12-18-1764/§3">§ 3</a> andre ledd kan kapital etter <a href="forskrift/2015-12-18-1764/§5">§ 5</a> annet ledd, bare medregnes i den grad kapitalen benyttes til å dekke kravet til ansvarlig kapital på konsolidert basis for datterforetaket. Andelen som ikke kan medregnes, er differansen mellom datterforetakets ansvarlige kapital og kapitalkravet for datterforetaket på konsolidert basis, dividert på datterforetakets ansvarlige kapital.</article><article class="legalP" id="paragraf-6-ledd-2">Ved beregning av oppfyllelsen av sektorkravet til ansvarlig kapital for forsikringsforetak på konsolidert basis skal det gjøres fradrag for minoritetsinteresser som ikke kan inngå i beregningen av gruppesolvens. Minoritetsinteresser som ikke kan inngå, beregnes som differansen mellom datterselskapets ansvarlige kapital og solvenskapitalkravet for datterselskapet på gruppenivå multiplisert med minoritetsandelen. Hvis øvrig ansvarlig kapital som etter Finanstilsynets vurdering ikke kan gjøres tilgjengelig for å dekke solvenskapitalkravet på gruppenivå, overstiger solvenskapitalkravet for datterselskapet på gruppenivå, skal datterforetakets ansvarlige kapital reduseres med denne differansen før minoritetsinteressene som ikke kan inngå, beregnes.</article></article><article class="legalArticle" data-lovdata-URL="SF/forskrift/2015-12-18-1764/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering</span></h2><article class="legalP" id="paragraf-7-ledd-1">Tverrsektorielle finansielle grupper skal minst årlig rapportere risikokonsentrasjon på gruppenivå til Finanstilsynet på den måte Finanstilsynet fastsetter.</article><article class="legalP" id="paragraf-7-ledd-2">Tverrsektorielle finansielle grupper skal årlig sende inn til Finanstilsynet en oversikt over gruppens juridiske struktur og organisering.</article><article class="legalP" id="paragraf-7-ledd-3">Tverrsektorielle finansielle grupper skal minst årlig rapportere til Finanstilsynet gruppeinterne transaksjoner på den måte Finanstilsynet fastsetter.</article></article><article class="legalArticle" data-lovdata-URL="SF/forskrift/2015-12-18-1764/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Inkorporasjonsbestemmelse</span></h2><article class="legalP" id="paragraf-8-ledd-1">Følgende utfyllende forordninger gjelder som norsk forskrift med de tilpasningene som følger av <a href="avtale/avt-1992-05-02-1-v9">EØS-avtalen vedlegg IX</a>, protokoll 1 til avtalen og avtalen for øvrig:<ol class="defaultList" type="1"><li data-name="1." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1"><a href="avtale/avt-1992-05-02-1-v9">EØS-avtalen vedlegg IX</a> delegert kommisjonsforordning <a href="eu/32014r0342">(EU) nr. 342/2014</a> om utfylling av europaparlaments- og rådsdirektiv <a href="eu/32002l0087">2002/87/EF</a>, europaparlaments- og rådsforordning <a href="eu/32013r0575">(EU) nr. 575/2013</a> og europaparlaments- og rådsdirektiv <a href="eu/32009l0138">2009/138/EF</a> med hensyn til tekniske reguleringsstandarder for anvendelse av beregningsmetodene for kapitaldekningskrav for finansielle konglomerater</article></article></li><li data-name="2." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1"><a href="avtale/avt-1992-05-02-1-v9">EØS-avtalen vedlegg IX</a> delegert kommisjonsforordning <a href="eu/32015r2303">(EU) 2015/2303</a> om utfylling av europaparlaments- og rådsdirektiv <a href="eu/32002l0087">2002/87/EF</a>, europaparlaments- og rådsforordning <a href="eu/32013r0575">(EU) nr. 575/2013</a> og europaparlaments- og rådsdirektiv <a href="eu/32009l0138">2009/138/EF</a> med hensyn til tekniske reguleringsstandarder som spesifiserer definisjoner og samordner det utvidede tilsynet med risikokonsentrasjoner og konserninterne transaksjoner.</article></article></li><li data-name="3." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1"><a href="avtale/avt-1992-05-02-1-v9">EØS-avtalen vedlegg IX</a> nr. 31eac forordning <a href="eu/32022r2454">(EU) 2022/2454</a> om fastsettelse av tekniske gjennomføringsstandarder for anvendelse av europaparlaments- og rådsdirektiv <a href="eu/32002l0087">2002/87/EF</a> med hensyn til tilsynsrapportering av risikokonsentrasjoner og konserninterne transaksjoner.</article></article></li></ol></article><article class="changesToParent">Endret ved forskrifter <a href="forskrift/2021-02-09-373">9 feb 2021 nr. 373</a>, <a href="forskrift/2023-11-03-1776">3 nov 2023 nr. 1776</a>.</article></article><article class="legalArticle" data-lovdata-URL="SF/forskrift/2015-12-18-1764/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" id="paragraf-9-ledd-1">Forskriften trer i kraft 31. januar 2016.</article></article></main></body></html>