<!DOCTYPE html><html lang="no"><head><title>Forskrift om gebyrer for Norsk akkrediterings tjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-07-19-2432</dd><dt class="dokid">DokumentID</dt><dd class="dokid">SF/forskrift/2021-07-19-2432</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Handelspolitisk avdeling</li></ul></dd><dt class="dateInForce">I kraft fra</dt><dd class="dateInForce">2021-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-10-29-2590">forskrift/2024-10-29-2590</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2013-07-01-821">forskrift/2013-07-01-821</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2013-04-12-13/§3">lov/2013-04-12-13/§3</a></li></ul></dd><dt class="dateOfPublication">Kunngjort</dt><dd class="dateOfPublication">2021-07-20 14:40</dd><dt class="titleShort">Korttittel</dt><dd class="titleShort">Forskrift om gebyrer for Norsk akkrediterings tjenester</dd><dt class="title">Tittel</dt><dd class="title">Forskrift om gebyrer for Norsk akkrediterings tjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 19. juli 2021 med hjemmel i <a href="lov/2013-04-12-13/§3">lov 12. april 2013 nr. 13 om det frie varebytte i EØS (EØS-vareloven) § 3</a> tredje ledd. <br /> <strong>Endret</strong> ved forskrifter <a href="forskrift/2021-11-25-3281">25 nov 2021 nr. 3281</a> (i kraft 1 jan 2022), <a href="forskrift/2022-11-01-1898">1 nov 2022 nr. 1898</a> (i kraft 1 jan 2023), <a href="forskrift/2023-11-13-1830">13 nov 2023 nr. 1830</a> (i kraft 1 jan 2024), <a href="forskrift/2024-10-29-2590">29 okt 2024 nr. 2590</a> (i kraft 1 jan 2025).</dd><dt class="refid">RefID</dt><dd class="refid">forskrift/2021-07-19-2432</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gebyrer for Norsk akkrediterings tjenester</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Gebyrtyper</a></li></ul></li><li><a href="#kapittel-2" data-child-interval="§§ 4 – 9">Kapittel 2. Gebyrsatser og andre kostnader</a><ul class="tocSubUl"><li><a href="#kapittel-2-paragraf-1">§ 4. Søknadsgebyr</a></li><li><a href="#kapittel-2-paragraf-2">§ 5. Saksbehandlingsgebyr</a></li><li><a href="#kapittel-2-paragraf-3">§ 6. Årsgebyr</a></li><li><a href="#kapittel-2-paragraf-4">§ 7. Administrasjons- og harmoniseringsgebyr</a></li><li><a href="#kapittel-2-paragraf-5">§ 8. Reisekostnader</a></li><li><a href="#kapittel-2-paragraf-6">§ 9. Andre nødvendige kostnader</a></li></ul></li><li><a href="#kapittel-3" data-child-interval="§§ 10 – 12">Kapittel 3. Særskilte bestemmelser om påløpte gebyrer, gebyr ved suspensjon og tilbaketrekking av akkreditering eller andre godkjenningsordninger, forfall, purregebyr og forsinkelsesrenter</a><ul class="tocSubUl"><li><a href="#kapittel-3-paragraf-1">§ 10. Manglende fremdrift i søknadsprosessen mv.</a></li><li><a href="#kapittel-3-paragraf-2">§ 11. Gebyr ved suspensjon og tilbaketrekking av akkreditering eller andre godkjenningsordninger</a></li><li><a href="#kapittel-3-paragraf-3">§ 12. Forfall, purregebyr og forsinkelsesrenter</a></li></ul></li><li><a href="#kapittel-4" data-child-interval="§ 13">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 13. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-07-19-2432" id="dokument"><h1>Forskrift om gebyrer for Norsk akkrediterings tjenester</h1><section class="section" data-name="kap1" id="kapittel-1" data-lovdata-URL="SF/forskrift/2021-07-19-2432/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2021-07-19-2432/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften fastsetter gebyr for Norsk akkrediterings myndighetsutøvelse for behandling av søknader om akkreditering og oppfølging av akkrediterte virksomheter etter <a href="lov/2013-04-12-13">lov 12. april 2013 nr. 13 om det frie varebytte i EØS (EØS-vareloven)</a>. Omfattet er også gebyr for Norsk akkrediterings myndighetsutøvelse av andre godkjenningsordninger og relaterte aktiviteter.</article></article><article class="legalArticle" data-lovdata-URL="SF/forskrift/2021-07-19-2432/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Akkreditering:</i> en uavhengig vurdering av en virksomhets kompetanse, integritet og uavhengighet. Vurderingen innbefatter virksomhetens evne og vilje til å utføre angitte oppgaver i samsvar med gitte krav i internasjonale akkrediteringsstandarder.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Innleid personell:</i> ekspertise som Norsk akkreditering leier inn til å delta i eller lede enkeltoppdrag.</article></article></li></ol></article></article><article class="legalArticle" data-lovdata-URL="SF/forskrift/2021-07-19-2432/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gebyrtyper</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Søknadsgebyr omfatter kostnader Norsk akkreditering har når en virksomhet søker om ny akkreditering eller annen godkjenning, samt ved søknad om utvidelse av eksisterende akkreditering eller annen godkjenning.</article><article class="numberedLegalP" data-numerator="2" id="kapittel-1-paragraf-3-nummer-2">(2) Saksbehandlingsgebyr omfatter kostnader Norsk akkreditering og deres innleide personell har i forbindelse med saksbehandling og gjennomføring av en søknad eller oppfølgning av en eksisterende akkreditering eller annen godkjenning.</article><article class="numberedLegalP" data-numerator="3" id="kapittel-1-paragraf-3-nummer-3">(3) Årsgebyr omfatter kostnader knyttet til Norsk akkrediterings vedlikehold og administrasjon av eksisterende akkreditering eller annen godkjenningsordning.</article><article class="numberedLegalP" data-numerator="4" id="kapittel-1-paragraf-3-nummer-4">(4) Administrasjons- og harmoniseringsgebyr omfatter kostnader Norsk akkreditering har knyttet til vedlikehold og administrasjon av innleid personell.</article></article></section><section class="section" data-name="kap2" id="kapittel-2" data-lovdata-URL="SF/forskrift/2021-07-19-2432/KAPITTEL_2"><h2>Kapittel 2. Gebyrsatser og andre kostnader</h2><article class="legalArticle" data-lovdata-URL="SF/forskrift/2021-07-19-2432/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknadsgebyr</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Søknadsgebyr utgjør kr 13&#xa0;500 for søknad om ny akkreditering eller annen godkjenning.</article><article class="numberedLegalP" data-numerator="2" id="kapittel-2-paragraf-1-nummer-2">(2) Søknadsgebyr utgjør kr 4&#xa0;070 for søknad om utvidelse av eksisterende akkreditering eller annen godkjenning.</article><article class="changesToParent">Endret ved forskrifter <a href="forskrift/2021-11-25-3281">25 nov 2021 nr. 3281</a> (i kraft 1 jan 2022), <a href="forskrift/2022-11-01-1898">1 nov 2022 nr. 1898</a> (i kraft 1 jan 2023), <a href="forskrift/2023-11-13-1830">13 nov 2023 nr. 1830</a> (i kraft 1 jan 2024), <a href="forskrift/2024-10-29-2590">29 okt 2024 nr. 2590</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2021-07-19-2432/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandlingsgebyr</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) For Norsk akkrediterings egne ansatte utgjør saksbehandlingsgebyret en fast pris på kr 1&#xa0;870 pr. time.</article><article class="numberedLegalP" data-numerator="2" id="kapittel-2-paragraf-2-nummer-2">(2) Norsk akkreditering inngår egne kontrakter med innleid personell, hvor deres timepris fastsettes.</article><article class="numberedLegalP" data-numerator="3" id="kapittel-2-paragraf-2-nummer-3">(3) For Norsk akkrediterings egne ansatte og innleid personell vil reisetid bli fakturert med 50 prosent av timepris.</article><article class="changesToParent">Endret ved forskrifter <a href="forskrift/2021-11-25-3281">25 nov 2021 nr. 3281</a> (i kraft 1 jan 2022), <a href="forskrift/2022-11-01-1898">1 nov 2022 nr. 1898</a> (i kraft 1 jan 2023), <a href="forskrift/2023-11-13-1830">13 nov 2023 nr. 1830</a> (i kraft 1 jan 2024), <a href="forskrift/2024-10-29-2590">29 okt 2024 nr. 2590</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2021-07-19-2432/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Årsgebyr</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Årsgebyr utgjør kr 17&#xa0;640 pr. akkreditering.</article><article class="numberedLegalP" data-numerator="2" id="kapittel-2-paragraf-3-nummer-2">(2) Fakturering av årsgebyr gjøres etterskuddsvis årlig. For virksomheter som har vært akkreditert en del av året, multipliseres årsgebyret med den brøkdelen av året akkrediteringen har vart.</article><article class="changesToParent">Endret ved forskrifter <a href="forskrift/2021-11-25-3281">25 nov 2021 nr. 3281</a> (i kraft 1 jan 2022), <a href="forskrift/2022-11-01-1898">1 nov 2022 nr. 1898</a> (i kraft 1 jan 2023), <a href="forskrift/2023-11-13-1830">13 nov 2023 nr. 1830</a> (i kraft 1 jan 2024), <a href="forskrift/2024-10-29-2590">29 okt 2024 nr. 2590</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2021-07-19-2432/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjons- og harmoniseringsgebyr</span></h3><article class="legalP" id="kapittel-2-paragraf-4-ledd-1">Ved innleie av personell kommer det i tillegg et administrasjons- og harmoniseringsgebyr på kr 270 pr. utført time.</article><article class="changesToParent">Endret ved forskrifter <a href="forskrift/2021-11-25-3281">25 nov 2021 nr. 3281</a> (i kraft 1 jan 2022), <a href="forskrift/2022-11-01-1898">1 nov 2022 nr. 1898</a> (i kraft 1 jan 2023), <a href="forskrift/2023-11-13-1830">13 nov 2023 nr. 1830</a> (i kraft 1 jan 2024), <a href="forskrift/2024-10-29-2590">29 okt 2024 nr. 2590</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2021-07-19-2432/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Reisekostnader</span></h3><article class="legalP" id="kapittel-2-paragraf-5-ledd-1">Reiseutgifter i tilknytning til tjenester som nevnt i denne forskrift belastes søker eller akkreditert/godkjent virksomhet i samsvar med statens reiseregulativ.</article></article><article class="legalArticle" data-lovdata-URL="SF/forskrift/2021-07-19-2432/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Andre nødvendige kostnader</span></h3><article class="legalP" id="kapittel-2-paragraf-6-ledd-1">I tilfeller hvor Norsk akkreditering pådrar seg andre nødvendige utgifter for å kunne gjennomføre et oppdrag, vil disse utgiftene bli fakturert til aktuell søker eller akkreditert/godkjent virksomhet. Slike utgifter kan være innkjøp av spesielle standarder, utstyr og lignende.</article></article></section><section class="section" data-name="kap3" id="kapittel-3" data-lovdata-URL="SF/forskrift/2021-07-19-2432/KAPITTEL_3"><h2>Kapittel 3. Særskilte bestemmelser om påløpte gebyrer, gebyr ved suspensjon og tilbaketrekking av akkreditering eller andre godkjenningsordninger, forfall, purregebyr og forsinkelsesrenter</h2><article class="legalArticle" data-lovdata-URL="SF/forskrift/2021-07-19-2432/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Manglende fremdrift i søknadsprosessen mv.</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Påløpt gebyr bortfaller ikke selv om søknaden trekkes tilbake av virksomheten selv eller avsluttes av Norsk akkreditering.</article><article class="numberedLegalP" data-numerator="2" id="kapittel-3-paragraf-1-nummer-2">(2) Dersom pålegg fra Norsk akkreditering ikke følges opp innen fastsatte frister eller dersom søkeren i løpet av seks måneder ikke har kommet videre i søknadsprosessen, kan Norsk akkreditering avslutte søknaden uten at påløpt gebyr bortfaller.</article></article><article class="legalArticle" data-lovdata-URL="SF/forskrift/2021-07-19-2432/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Gebyr ved suspensjon og tilbaketrekking av akkreditering eller andre godkjenningsordninger</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Ved hel eller delvis suspensjon eller tilbaketrekking av akkreditering eller andre godkjenningsordninger, skal påløpte kostnader dekkes. Dette inkluderer kostnader knyttet til tiltak iverksatt av Norsk akkreditering for å verifisere akkrediterte eller andre typer godkjente tjenester utført siden siste oppfølging av gjeldende akkreditering eller annen godkjenningsordning.</article><article class="numberedLegalP" data-numerator="2" id="kapittel-3-paragraf-2-nummer-2">(2) Ved suspensjon eller tilbaketrekking av en akkreditering eller annen godkjenning, refunderes ikke innbetalte gebyrer.</article><article class="numberedLegalP" data-numerator="3" id="kapittel-3-paragraf-2-nummer-3">(3) Årsgebyr betales i henhold til denne forskriften uavhengig av eventuell periode med hel eller delvis suspensjon.</article></article><article class="legalArticle" data-lovdata-URL="SF/forskrift/2021-07-19-2432/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Forfall, purregebyr og forsinkelsesrenter</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Gebyr skal betales etter faktura fra Norsk akkreditering.</article><article class="numberedLegalP" data-numerator="2" id="kapittel-3-paragraf-3-nummer-2">(2) Ved for sen betaling kreves purregebyr i henhold til <a href="forskrift/1989-07-14-562">forskrift 14. juli 1989 nr. 562 til inkassoloven m.m. (inkassoforskriften)</a>.</article><article class="numberedLegalP" data-numerator="3" id="kapittel-3-paragraf-3-nummer-3">(3) Ved betaling etter forfallsdato, beregnes forsinkelsesrenter med den sats som er fastsatt i henhold til <a href="lov/1976-12-17-100">lov 17. desember 1976 nr. 100 om renter ved forsinket betaling m.m. (forsinkelsesrenteloven)</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2021-07-19-2432/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="SF/forskrift/2021-07-19-2432/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. august 2021. Fra samme tidspunkt oppheves <a href="forskrift/2013-07-01-821">forskrift 1. juli 2013 nr. 821 om gebyrer for Norsk Akkrediterings tjenester</a>.</article></article></section></main></body></html>