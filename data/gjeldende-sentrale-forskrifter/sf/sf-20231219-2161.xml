<!DOCTYPE html><html lang="nb"><head><title>Forskrift om håndtering av energiknapphet og kraftrasjonering</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-19-2161</dd><dt class="dokid">DokumentID</dt><dd class="dokid">SF/forskrift/2023-12-19-2161</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Norges vassdrags- og energidirektorat</li></ul></dd><dt class="dateInForce">I kraft fra</dt><dd class="dateInForce">2024-01-01, 2024-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-06-20-1306">forskrift/2024-06-20-1306</a> fra 2024-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2001-12-17-1421">forskrift/2001-12-17-1421</a></li></ul></dd><dt class="basedOn">Hjemmel</dt><dd class="basedOn"><ul><li><a href="forskrift/1990-12-07-959/§9-1">forskrift/1990-12-07-959/§9-1</a></li><li><a href="lov/1990-06-29-50/§10-6">lov/1990-06-29-50/§10-6</a></li></ul></dd><dt class="dateOfPublication">Kunngjort</dt><dd class="dateOfPublication">2023-12-20 16:45</dd><dt class="lastupdated">Rettet</dt><dd class="lastupdated">2024-06-20 (fotnoter)</dd><dt class="title">Tittel</dt><dd class="title">Forskrift om håndtering av energiknapphet og kraftrasjonering</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 19. desember 2023 med hjemmel i <a href="forskrift/1990-12-07-959/§9-1">forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 9-1</a> og <a href="lov/1990-06-29-50/§10-6">lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6</a>. <br /><strong>Endret</strong> ved forskrift <a href="forskrift/2024-06-20-1306">20 juni 2024 nr. 1306</a> (i kraft 1 juli 2024).</dd><dt class="refid">RefID</dt><dd class="refid">forskrift/2023-12-19-2161</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om håndtering av energiknapphet og kraftrasjonering</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Hvem forskriften gjelder for</a></li><li><a href="#kapittel-1-paragraf-4">§ 4. Definisjoner</a></li></ul></li><li><a href="#kapittel-2" data-child-interval="§§ 5 – 9">Kapittel 2. Ansvar og myndighet</a><ul class="tocSubUl"><li><a href="#kapittel-2-paragraf-1">§ 5. Rasjoneringsmyndighetens ansvar og oppgaver</a></li><li><a href="#kapittel-2-paragraf-2">§ 6. Den systemansvarliges ansvar og oppgaver</a></li><li><a href="#kapittel-2-paragraf-3">§ 7. Utveksling av informasjon mellom rasjoneringsmyndigheten og reguleringsmyndigheten for energi</a></li><li><a href="#kapittel-2-paragraf-4">§ 8. Samarbeid</a></li><li><a href="#kapittel-2-paragraf-5">§ 9. Plikt til å følge rasjoneringsmyndighetens pålegg</a></li></ul></li><li><a href="#kapittel-3" data-child-interval="§§ 10 – 16">Kapittel 3. Virkemidler og tiltak for håndtering av energiknapphet</a><ul class="tocSubUl"><li><a href="#kapittel-3-paragraf-1">§ 10. Prinsipper for valg av og rekkefølge for bruk av virkemidler og tiltak for håndtering av energiknapphet og kraftrasjonering</a></li><li><a href="#kapittel-3-paragraf-2">§ 11. Pålegg om rapportering</a></li><li><a href="#kapittel-3-paragraf-3">§ 12. Andre pålegg</a></li><li><a href="#kapittel-3-paragraf-4">§ 13. Særskilte virkemidler for håndtering av energiknapphet</a></li><li><a href="#kapittel-3-paragraf-5">§ 14. Kvoterasjonering av kraftforbruk og tariffering under kraftrasjonering</a></li><li><a href="#kapittel-3-paragraf-6">§ 15. Tvangsmessige leveringsinnskrenkninger av kraftforbruk</a></li><li><a href="#kapittel-3-paragraf-7">§ 16. Rekvisisjon av kraftproduksjon</a></li></ul></li><li><a href="#kapittel-4" data-child-interval="§§ 17 – 23">Kapittel 4. Planlegging av kraftrasjonering</a><ul class="tocSubUl"><li><a href="#kapittel-4-paragraf-1">§ 17. Prinsipper for fordeling av energi ved kraftrasjonering</a></li><li><a href="#kapittel-4-paragraf-2">§ 18. Nettselskapenes rasjoneringsplaner</a></li><li><a href="#kapittel-4-paragraf-3">§ 19. Innhold i nettselskapenes rasjoneringsplaner</a></li><li><a href="#kapittel-4-paragraf-4">§ 20. Plikt til samordning av rasjoneringsplaner</a></li><li><a href="#kapittel-4-paragraf-5">§ 21. Rasjoneringsmyndighetens rasjoneringsplan for store sluttbrukere</a></li><li><a href="#kapittel-4-paragraf-6">§ 22. Prosedyrer for varsling og rapportering</a></li><li><a href="#kapittel-4-paragraf-7">§ 23. Oppdatering og evaluering</a></li></ul></li><li><a href="#kapittel-5" data-child-interval="§§ 24 – 28">Kapittel 5. Gjennomføring av kraftrasjonering</a><ul class="tocSubUl"><li><a href="#kapittel-5-paragraf-1">§ 24. Iverksettelse av kraftrasjonering</a></li><li><a href="#kapittel-5-paragraf-2">§ 25. Gjennomføring av nettselskapenes rasjoneringsplaner</a></li><li><a href="#kapittel-5-paragraf-3">§ 26. Gjennomføring av rasjoneringsmyndighetens rasjoneringsplan for store sluttbrukere</a></li><li><a href="#kapittel-5-paragraf-4">§ 27. Gjennomføring av rekvisisjon av kraftproduksjon</a></li><li><a href="#kapittel-5-paragraf-5">§ 28. Opphør av kraftrasjonering</a></li></ul></li><li><a href="#kapittel-6" data-child-interval="§§ 29 – 32">Kapittel 6. Kontroll og dispensasjon</a><ul class="tocSubUl"><li><a href="#kapittel-6-paragraf-1">§ 29. Kontroll</a></li><li><a href="#kapittel-6-paragraf-2">§ 30. Dispensasjon</a></li><li><a href="#kapittel-6-paragraf-3">§ 31. Tvangsmulkt</a></li><li><a href="#kapittel-6-paragraf-4">§ 32. Overtredelsesgebyr</a></li></ul></li><li><a href="#kapittel-7" data-child-interval="§§ 33 – 34">Kapittel 7. Ikrafttredelse og overgangsregler</a><ul class="tocSubUl"><li><a href="#kapittel-7-paragraf-1">§ 33. Ikrafttredelse</a></li><li><a href="#kapittel-7-paragraf-2">§ 34. Forholdet til eksisterende rasjoneringsplaner og overgangsregler</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2023-12-19-2161" id="dokument"><h1>Forskrift om håndtering av energiknapphet og kraftrasjonering</h1><section class="section" data-name="kap1" id="kapittel-1" data-lovdata-URL="SF/forskrift/2023-12-19-2161/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2023-12-19-2161/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Denne forskriften skal:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">bidra til at markedet får virke før, under og etter iverksettelse av kraftrasjonering.</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">bidra til at valg og bruk av virkemidler og tiltak for håndtering av energiknapphet er planlagte, forholdsmessige og i størst mulig grad brukes ut fra markedsmessige prinsipper.</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">legge til rette for at rasjoneringsmyndigheten og systemansvarlig sørger for at valg av type, rekkefølge og omfang av virkemidler og tiltak skjer etter en helhetlig vurdering av kraftsituasjonen.</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">bidra til at kraftrasjonering unngås.</article></article></li><li data-name="e." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">bidra til at kraftrasjonering blir gjennomført på en samfunnsmessig rasjonell måte, slik at energien blir best mulig utnyttet ut fra hensynet til allmenne og private interesser.</article></article></li><li data-name="f." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">bidra til involvering av og samarbeid mellom relevante myndigheter og aktører.</article></article></li></ol></article></article><article class="legalArticle" data-lovdata-URL="SF/forskrift/2023-12-19-2161/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne forskriften gjelder planlegging for, og håndtering av, situasjoner med energiknapphet og kraftrasjonering.</article></article><article class="legalArticle" data-lovdata-URL="SF/forskrift/2023-12-19-2161/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem forskriften gjelder for</span></h3><article class="legalP" id="kapittel-1-paragraf-3-ledd-1">Denne forskriften gjelder for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">den som i medhold av <a href="lov/1990-06-29-50/§6-2">energiloven § 6-2</a> annet ledd er utpekt som rasjoneringsmyndighet.</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">den som i medhold av <a href="lov/1990-06-29-50/§6-1">energiloven § 6-1</a> annet ledd er tildelt myndigheten til å utøve systemansvaret.</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">den som omfattes av definisjonen av nettselskap i <a href="forskrift/2023-12-19-2161/§4">§ 4</a>.</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">den som i medhold av <a href="forskrift/2012-12-07-1157/§3-4">kraftberedskapsforskriften § 3-4</a>, jf. <a href="forskrift/2012-12-07-1157/§2-1">§ 2-1</a>, er utpekt som KDS (kraftforsyningens distriktssjefer).</article></article></li><li data-name="e." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">den som omfattes av definisjonen kraftprodusent i <a href="forskrift/2023-12-19-2161/§4">§ 4</a>.</article></article></li><li data-name="f." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">statsforvalter.</article></article></li></ol></article></article><article class="legalArticle" data-lovdata-URL="SF/forskrift/2023-12-19-2161/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskriften menes med:<ul class="defaultList"><li><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>Energi:</i> elektrisk energi.</article></article></li><li><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>Kraftprodusent:</i> den som driver produksjon av elektrisk energi i medhold av konsesjon etter <a href="lov/1990-06-29-50/§3-1">energiloven § 3-1</a>.</article></article></li><li><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>Nettselskap:</i> virksomhet omfattet av <a href="forskrift/2012-12-07-1157/§2-1">kraftberedskapsforskriften § 2-1</a> og som har områdekonsesjon etter <a href="lov/1990-06-29-50/§3-2">energiloven § 3-2</a>, og som også forsyner andre sluttbrukere.</article></article></li><li><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1"><i>Sluttbruker:</i> Kjøper av elektrisk energi som ikke selger denne videre.</article></article></li></ul></article></article></section><section class="section" data-name="kap2" id="kapittel-2" data-lovdata-URL="SF/forskrift/2023-12-19-2161/KAPITTEL_2"><h2>Kapittel 2. Ansvar og myndighet</h2><article class="legalArticle" data-lovdata-URL="SF/forskrift/2023-12-19-2161/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Rasjoneringsmyndighetens ansvar og oppgaver</span></h3><article class="legalP" id="kapittel-2-paragraf-1-ledd-1">Rasjoneringsmyndigheten skal:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">utføre oppgaver etter <a href="lov/1990-06-29-50/§6-2">energiloven § 6-2</a> og <a href="forskrift/1990-12-07-959/§6-2a">energilovforskriften § 6-2a</a> og etter denne forskriften.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">sørge for nødvendig samordning av vurderinger av kraftsituasjonen og behovet for tiltak med systemansvarlig.</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">i samarbeid med departementet, informere allmenheten om forhold knyttet til den aktuelle kraftsituasjonen.</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">til enhver tid ha planer for å kunne gi informasjon etter bokstav c.</article></article></li><li data-name="e." value="5"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">påse at nettselskap har rasjoneringsplaner i henhold til denne forskriften.</article></article></li></ol></article><article class="changesToParent">Endret ved forskrift <a href="forskrift/2024-06-20-1306">20 juni 2024 nr. 1306</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2023-12-19-2161/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Den systemansvarliges ansvar og oppgaver</span></h3><article class="legalP" id="kapittel-2-paragraf-2-ledd-1">Systemansvarlig skal:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">bistå rasjoneringsmyndigheten i forbindelse med innhenting og vurdering av informasjon etter <a href="forskrift/2023-12-19-2161/§11">§ 11</a>.</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">orientere rasjoneringsmyndigheten når det vurderes eller innføres virkemidler og tiltak, som kan påvirke kraftsituasjonen, men som ikke krever godkjenning etter <a href="forskrift/2023-12-19-2161/§13">§ 13</a>.</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">koordinere ekstern informasjon sammen med rasjoneringsmyndigheten i situasjoner med energiknapphet og kraftrasjonering.</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">etter anmodning fra rasjoneringsmyndigheten bistå ved planlegging og bruk av virkemidler og tiltak for å håndtere energiknapphet eller kraftrasjonering.</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">Utrede og utvikle særskilte virkemidler og tiltak for å håndtere perioder med energiknapphet etter <a href="forskrift/2023-12-19-2161/§13">§ 13</a>.</article></article></li><li data-name="f." value="6"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">vurdere om det er behov for å ta i bruk virkemidler og tiltak eller iverksette kraftrasjonering, og etter anmodning fra rasjoneringsmyndigheten bistå med å vurdere kraftsituasjonen.</article></article></li></ol></article></article><article class="legalArticle" data-lovdata-URL="SF/forskrift/2023-12-19-2161/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utveksling av informasjon mellom rasjoneringsmyndigheten og reguleringsmyndigheten for energi</span></h3><article class="legalP" id="kapittel-2-paragraf-3-ledd-1">Rasjoneringsmyndigheten og Reguleringsmyndigheten for energi skal fortløpende, uten hinder av taushetsplikt, gi hverandre informasjon av betydning for håndtering av energiknapphet og kraftrasjonering.</article></article><article class="legalArticle" data-lovdata-URL="SF/forskrift/2023-12-19-2161/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Samarbeid</span></h3><article class="legalP" id="kapittel-2-paragraf-4-ledd-1">De som omfattes av denne forskriften, skal samarbeide slik at situasjoner med energiknapphet og kraftrasjonering håndteres best mulig.</article><article class="legalP" id="kapittel-2-paragraf-4-ledd-2">KDS skal bidra til at det utarbeides planer i samsvar med forskriften. Statsforvalteren bør bidra i arbeidet med disse planene.</article></article><article class="legalArticle" data-lovdata-URL="SF/forskrift/2023-12-19-2161/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Plikt til å følge rasjoneringsmyndighetens pålegg</span></h3><article class="legalP" id="kapittel-2-paragraf-5-ledd-1">De som omfattes av denne forskriften § 3 a–e, plikter å rette seg etter de pålegg som gis av rasjoneringsmyndigheten eller den rasjoneringsmyndigheten har gitt fullmakt til å gi pålegg.</article></article></section><section class="section" data-name="kap3" id="kapittel-3" data-lovdata-URL="SF/forskrift/2023-12-19-2161/KAPITTEL_3"><h2>Kapittel 3. Virkemidler og tiltak for håndtering av energiknapphet</h2><article class="legalArticle" data-lovdata-URL="SF/forskrift/2023-12-19-2161/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Prinsipper for valg av og rekkefølge for bruk av virkemidler og tiltak for håndtering av energiknapphet og kraftrasjonering</span></h3><article class="legalP" id="kapittel-3-paragraf-1-ledd-1">I samsvar med <a href="forskrift/1990-12-07-959/§6-2a">energilovforskriften § 6-2a</a> skal rasjoneringsmyndigheten til enhver tid overvåke kraftsituasjonen som grunnlag for å vurdere om det er behov for å ta i bruk virkemidler og iverksette tiltak for å håndtere energiknapphet.</article><article class="legalP" id="kapittel-3-paragraf-1-ledd-2">I samsvar med <a href="forskrift/1990-12-07-959/§6-2a">energilovforskriften § 6-2a</a> skal rasjoneringsmyndigheten legge til rette for at markedet kan virke så lenge som mulig og i så stor utstrekning som mulig. Det skal legges til rette for at markedsmessige virkemidler benyttes før, under og etter iverksettelse av kraftrasjonering.</article><article class="legalP" id="kapittel-3-paragraf-1-ledd-3">Rasjoneringsmyndigheten skal i valg av type virkemiddel og tiltak, samt rekkefølge for disse vurdere:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">hva som i den konkrete situasjonen bidrar til å håndtere energiknapphet og kraftrasjonering på best mulig måte, og</article></article></li><li data-name="b." value="2"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">hva som er minst inngripende.</article></article></li></ol></article><article class="legalP" id="kapittel-3-paragraf-1-ledd-4">Valg av virkemidler og tiltak skal så langt som mulig bidra til at kraftrasjonering unngås, og at kraftrasjonering varer så kort som mulig.</article><article class="changesToParent">Endret ved forskrift <a href="forskrift/2024-06-20-1306">20 juni 2024 nr. 1306</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2023-12-19-2161/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Pålegg om rapportering</span></h3><article class="legalP" id="kapittel-3-paragraf-2-ledd-1">Rasjoneringsmyndigheten kan, når det vurderes nødvendig, pålegge en eller flere bestemte kraftprodusenter å innrapportere produksjonsstatistikk, prognoser om forventet magasinfylling og/eller andre forhold som anses relevante for å få tilstrekkelig innsikt i kraftsituasjonen innenfor et bestemt tidsrom.</article><article class="legalP" id="kapittel-3-paragraf-2-ledd-2">Rasjoneringsmyndigheten kan i pålegget sette vilkår om frister, varighet og innhold. Rasjoneringsmyndigheten kan gi nærmere bestemmelser om formatet og metoden for innrapporteringen.</article></article><article class="legalArticle" data-lovdata-URL="SF/forskrift/2023-12-19-2161/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Andre pålegg</span></h3><article class="legalP" id="kapittel-3-paragraf-3-ledd-1">Rasjoneringsmyndigheten eller den rasjoneringsmyndigheten gir fullmakt, kan gi pålegg som er nødvendig for gjennomføring av denne forskriften. Bestemmelsen i <a href="forskrift/2023-12-19-2161/§11">§ 11</a> annet ledd første punktum gjelder tilsvarende.</article><article class="legalP" id="kapittel-3-paragraf-3-ledd-2">Vurdering av hvilke pålegg som skal gis, skal følge prinsippene i <a href="forskrift/2023-12-19-2161/§10">§ 10</a>.</article></article><article class="legalArticle" data-lovdata-URL="SF/forskrift/2023-12-19-2161/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Særskilte virkemidler for håndtering av energiknapphet</span></h3><article class="legalP" id="kapittel-3-paragraf-4-ledd-1">Den systemansvarlige skal utrede og utvikle særskilte virkemidler for å håndtere perioder med energiknapphet. Den systemansvarlige skal orientere rasjoneringsmyndigheten om de virkemidlene som er utredet og utviklet.</article><article class="legalP" id="kapittel-3-paragraf-4-ledd-2">Søknad om godkjenning av virkemiddel for å håndtere energiknapphet skal sendes rasjoneringsmyndigheten. Godkjenning av virkemiddel kan gis med og uten tidsbegrensning.</article><article class="legalP" id="kapittel-3-paragraf-4-ledd-3">Med mindre det i vedtak etter annet ledd er fastsatt at systemansvarlig ikke trenger ytterligere godkjenning kan ikke virkemiddelet tas i bruk før etter godkjenning av rasjoneringsmyndigheten.</article></article><article class="legalArticle" data-lovdata-URL="SF/forskrift/2023-12-19-2161/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kvoterasjonering av kraftforbruk og tariffering under kraftrasjonering</span></h3><article class="legalP" id="kapittel-3-paragraf-5-ledd-1">Etter at departementet har besluttet kraftrasjonering, kan rasjoneringsmyndigheten, eller den rasjoneringsmyndigheten gir fullmakt, pålegge sluttbrukere en fastsatt kvote for bruk av energi innenfor en gitt tidsperiode. Bruk av energi utover kvoten vil bli pålagt særskilte tariffer satt av rasjoneringsmyndigheten, jf. annet ledd. Rasjoneringsmyndigheten kan endre størrelse på tidligere fastsatt kvote dersom situasjonen utvikler seg.</article><article class="legalP" id="kapittel-3-paragraf-5-ledd-2">Rasjoneringsmyndigheten, eller den rasjoneringsmyndigheten gir fullmakt, kan fastsette særskilte tariffer. Nettselskapene har ansvar for å fakturere kraftforbruk ut over kvoten.</article></article><article class="legalArticle" data-lovdata-URL="SF/forskrift/2023-12-19-2161/§15" data-name="§15" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tvangsmessige leveringsinnskrenkninger av kraftforbruk</span></h3><article class="legalP" id="kapittel-3-paragraf-6-ledd-1">Etter at departementet har besluttet kraftrasjonering, kan rasjoneringsmyndigheten eller den rasjoneringsmyndigheten gir fullmakt, foreta tvangsmessige leveringsinnskrenkninger i form av utkobling av kraftforbruk. Slike leveringsinnskrenkninger skal søkes gjennomført etter saklige og kontrollerbare kriterier, og til minst mulig ulempe for dem som berøres.</article></article><article class="legalArticle" data-lovdata-URL="SF/forskrift/2023-12-19-2161/§16" data-name="§16" id="kapittel-3-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Rekvisisjon av kraftproduksjon</span></h3><article class="legalP" id="kapittel-3-paragraf-7-ledd-1">Etter at departementet har besluttet kraftrasjonering, kan rasjoneringsmyndigheten eller den rasjoneringsmyndigheten gir fullmakt, pålegge kraftprodusenter å endre sin beslutning om produksjonstidspunkt og/eller mengde kraftproduksjon.</article></article></section><section class="section" data-name="kap4" id="kapittel-4" data-lovdata-URL="SF/forskrift/2023-12-19-2161/KAPITTEL_4"><h2>Kapittel 4. Planlegging av kraftrasjonering</h2><article class="legalArticle" data-lovdata-URL="SF/forskrift/2023-12-19-2161/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Prinsipper for fordeling av energi ved kraftrasjonering</span></h3><article class="legalP" id="kapittel-4-paragraf-1-ledd-1">Kraftrasjonering skal planlegges slik at skade eller ulempe for den enkelte sluttbruker blir minst mulig.</article><article class="legalP" id="kapittel-4-paragraf-1-ledd-2">Ved utarbeidelse av rasjoneringsplaner skal det legges vekt på liv og helse, kritiske samfunnsfunksjoner og hensynet til å minimere ulempe for andre samfunnsinteresser.</article></article><article class="legalArticle" data-lovdata-URL="SF/forskrift/2023-12-19-2161/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Nettselskapenes rasjoneringsplaner</span></h3><article class="legalP" id="kapittel-4-paragraf-2-ledd-1">Nettselskapene skal utarbeide rasjoneringsplaner for det geografiske området og sluttbrukere innenfor områdekonsesjonen. Dette gjelder ikke nettselskaper som kun forsyner eget kraftforbruk eller kun forsyner et fåtall sluttbrukere.</article><article class="legalP" id="kapittel-4-paragraf-2-ledd-2">Rasjoneringsplaner skal inneholde alle elementer fastsatt i <a href="forskrift/2023-12-19-2161/§19">§ 19</a>.</article><article class="legalP" id="kapittel-4-paragraf-2-ledd-3">Nettselskapene skal be statsforvalter om å bidra med nødvendig informasjon om sluttbrukere for utarbeidelse av rasjoneringsplaner.</article><article class="legalP" id="kapittel-4-paragraf-2-ledd-4">Statsforvalter bør:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-4-punkt-1"><article class="legalP" id="kapittel-4-paragraf-2-ledd-4-punkt-1-ledd-1">innhente nødvendig informasjon for fordeling av energi fra relevante myndigheter og private aktører.</article></article></li><li data-name="b." value="2"><article class="listArticle" id="kapittel-4-paragraf-2-ledd-4-punkt-2"><article class="legalP" id="kapittel-4-paragraf-2-ledd-4-punkt-2-ledd-1">bidra til at innhentet informasjon etter bokstav a gir best mulig grunnlag for nettselskapets utarbeidelse av rasjoneringsplaner.</article></article></li><li data-name="c." value="3"><article class="listArticle" id="kapittel-4-paragraf-2-ledd-4-punkt-3"><article class="legalP" id="kapittel-4-paragraf-2-ledd-4-punkt-3-ledd-1">bistå med samordning av rasjoneringsplaner, jf. denne forskriften <a href="forskrift/2023-12-19-2161/§20">§ 20</a> og <a href="forskrift/2023-12-19-2161/§21">§ 21</a>.</article></article></li></ol></article><article class="legalP" id="kapittel-4-paragraf-2-ledd-5">KDS skal utføre sine oppgaver i tråd med den avtale som er inngått med NVE og i årlige forventningsbrev i medhold av <a href="forskrift/2012-12-07-1157/§3-4">kraftberedskapsforskriften § 3-4</a>.</article></article><article class="legalArticle" data-lovdata-URL="SF/forskrift/2023-12-19-2161/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Innhold i nettselskapenes rasjoneringsplaner</span></h3><article class="legalP" id="kapittel-4-paragraf-3-ledd-1">Nettselskapenes rasjoneringsplaner skal inneholde følgende elementer:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Plan for organisering av nettselskapets interne beredskap og vaktordninger ved gjennomføring av kraftrasjonering. Planen bør ta hensyn til beredskap for feilretting.</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Plan for informasjonshåndtering knyttet til gjennomføring av kraftrasjonering. Dette skal omfatte både informasjon til sluttbrukerne, statsforvalteren, kommuner, kritiske samfunnsfunksjoner, media og rasjoneringsmyndigheten, samt plan for informasjon internt i egen organisasjon. Planen skal også beskrive hvordan henvendelser fra de ulike aktørene nevnt over skal håndteres.</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Plan for samarbeid med KDS, statsforvalteren, kommuner, kritiske samfunnsfunksjoner og andre viktige aktører ved planlegging og gjennomføring av kraftrasjonering.</article></article></li><li data-name="d." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">Oversikt over sluttbrukere innenfor eget område som skal omfattes av plan for fordeling av energi under kvoterasjonering.</article></article></li><li data-name="e." value="5"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">Plan for gjennomføring av kvoterasjonering. Denne skal inkludere hvordan nettselskapet skal kunne redusere samlet overføring til sine sluttbrukere med henholdsvis 10, 30 og 50 prosent sammenlignet med et representativt forbruksnivå. Nettselskapene må også planlegge for at rasjoneringsmyndigheten kan vedta andre satser for kvoterasjonering.</article></article></li><li data-name="f." value="6"><article class="listArticle" id="kapittel-4-paragraf-3-ledd-1-punkt-6"><article class="legalP" id="kapittel-4-paragraf-3-ledd-1-punkt-6-ledd-1">Oversikt over forventet forbruksreduksjon etter bokstav e.</article></article></li></ol></article></article><article class="legalArticle" data-lovdata-URL="SF/forskrift/2023-12-19-2161/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Plikt til samordning av rasjoneringsplaner</span></h3><article class="legalP" id="kapittel-4-paragraf-4-ledd-1">Nettselskapene skal samordne sine rasjoneringsplaner med andre relevante nettselskaper. KDS skal bistå og koordinere nettselskapenes rasjoneringsplaner i samarbeid med statsforvalter.</article></article><article class="legalArticle" data-lovdata-URL="SF/forskrift/2023-12-19-2161/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Rasjoneringsmyndighetens rasjoneringsplan for store sluttbrukere</span></h3><article class="legalP" id="kapittel-4-paragraf-5-ledd-1">Rasjoneringsmyndigheten skal utarbeide rasjoneringsplan for fordeling av energi til store sluttbrukere. Rasjoneringsmyndigheten skal samordne planene med relevante statsforvaltere og nettselskaper. Sluttbrukere som omfattes av rasjoneringsmyndigheten sine planer, skal ikke være en del av nettselskapene sine planer.</article></article><article class="legalArticle" data-lovdata-URL="SF/forskrift/2023-12-19-2161/§22" data-name="§22" id="kapittel-4-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Prosedyrer for varsling og rapportering</span></h3><article class="legalP" id="kapittel-4-paragraf-6-ledd-1">Nettselskap med rasjoneringsplaner etter <a href="forskrift/2023-12-19-2161/§18">§ 18</a>, skal utarbeide prosedyrer for sikker og effektiv varsling av iverksetting, gjennomføring og opphør av kraftrasjonering til sluttbrukere. Nettselskapene skal også ha prosedyrer for rapportering til rasjoneringsmyndigheten om iverksetting, gjennomføring og opphør av kraftrasjoneringen.</article></article><article class="legalArticle" data-lovdata-URL="SF/forskrift/2023-12-19-2161/§23" data-name="§23" id="kapittel-4-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Oppdatering og evaluering</span></h3><article class="legalP" id="kapittel-4-paragraf-7-ledd-1">Nettselskapenes rasjoneringsplaner etter <a href="forskrift/2023-12-19-2161/§19">§ 19</a> og prosedyrer etter <a href="forskrift/2023-12-19-2161/§22">§ 22</a> skal holdes oppdatert og gjennomgås minimum årlig.</article><article class="legalP" id="kapittel-4-paragraf-7-ledd-2">Nettselskapene skal etter at kraftrasjonering er gjennomført evaluere egen håndtering av situasjonen. Evalueringen skal brukes som grunnlag for å oppdatere rasjoneringsplaner etter <a href="forskrift/2023-12-19-2161/§19">§ 19</a> og prosedyrer etter <a href="forskrift/2023-12-19-2161/§22">§ 22</a>. Evalueringen skal gjøres i samarbeid med aktører som nevnt i <a href="forskrift/2023-12-19-2161/§19">§ 19</a> bokstav c.</article></article></section><section class="section" data-name="kap5" id="kapittel-5" data-lovdata-URL="SF/forskrift/2023-12-19-2161/KAPITTEL_5"><h2>Kapittel 5. Gjennomføring av kraftrasjonering</h2><article class="legalArticle" data-lovdata-URL="SF/forskrift/2023-12-19-2161/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Iverksettelse av kraftrasjonering</span></h3><article class="legalP" id="kapittel-5-paragraf-1-ledd-1">Når rasjoneringsmyndigheten anser at det foreligger en reell risiko for kraftrasjonering, skal den informere departementet om situasjonen og virkemidler og tiltak.</article><article class="legalP" id="kapittel-5-paragraf-1-ledd-2">Dersom kraftrasjonering iverksettes skal rasjoneringsmyndigheten, i samarbeid med departementet, informere allmenheten.</article><article class="legalP" id="kapittel-5-paragraf-1-ledd-3">Prinsippene for valg og bruk av virkemidler og tiltak for å håndtere energiknapphet gjelder tilsvarende ved iverksetting av kraftrasjonering.</article></article><article class="legalArticle" data-lovdata-URL="SF/forskrift/2023-12-19-2161/§25" data-name="§25" id="kapittel-5-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Gjennomføring av nettselskapenes rasjoneringsplaner</span></h3><article class="legalP" id="kapittel-5-paragraf-2-ledd-1">Når departementet har besluttet kraftrasjonering, kan rasjoneringsmyndigheten pålegge nettselskapene å iverksette sine rasjoneringsplaner.</article><article class="legalP" id="kapittel-5-paragraf-2-ledd-2">Nettselskapene skal gjennomføre sine rasjoneringsplaner. Nettselskapene skal melde tilbake til rasjoneringsmyndigheten om status og utvikling av situasjonen, og om planene har tiltenkt virkning.</article></article><article class="legalArticle" data-lovdata-URL="SF/forskrift/2023-12-19-2161/§26" data-name="§26" id="kapittel-5-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Gjennomføring av rasjoneringsmyndighetens rasjoneringsplan for store sluttbrukere</span></h3><article class="legalP" id="kapittel-5-paragraf-3-ledd-1">Når departementet har besluttet kraftrasjonering, kan rasjoneringsmyndigheten gjennomføre rasjoneringsplanen for store sluttbrukere.</article></article><article class="legalArticle" data-lovdata-URL="SF/forskrift/2023-12-19-2161/§27" data-name="§27" id="kapittel-5-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Gjennomføring av rekvisisjon av kraftproduksjon</span></h3><article class="legalP" id="kapittel-5-paragraf-4-ledd-1">Når departementet har besluttet kraftrasjonering, kan rasjoneringsmyndigheten gjennomføre rekvisisjon av kraftproduksjon i medhold av <a href="forskrift/2023-12-19-2161/§16">§ 16</a>.</article></article><article class="legalArticle" data-lovdata-URL="SF/forskrift/2023-12-19-2161/§28" data-name="§28" id="kapittel-5-paragraf-5"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Opphør av kraftrasjonering</span></h3><article class="legalP" id="kapittel-5-paragraf-5-ledd-1">Rasjoneringsmyndigheten skal informere departementet når behovet for kraftrasjonering ikke lenger anses å være til stede.</article><article class="legalP" id="kapittel-5-paragraf-5-ledd-2">Rasjoneringsmyndigheten skal, i samarbeid med departementet, informere allmenheten om at kraftrasjonering er besluttet å opphøre.</article></article></section><section class="section" data-name="kap6" id="kapittel-6" data-lovdata-URL="SF/forskrift/2023-12-19-2161/KAPITTEL_6"><h2>Kapittel 6. Kontroll og dispensasjon</h2><article class="legalArticle" data-lovdata-URL="SF/forskrift/2023-12-19-2161/§29" data-name="§29" id="kapittel-6-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Kontroll</span></h3><article class="legalP" id="kapittel-6-paragraf-1-ledd-1">Rasjoneringsmyndigheten, eller den rasjoneringsmyndigheten gir fullmakt, fører kontroll med at bestemmelsene gitt i eller i medhold av denne forskriften blir overholdt.</article><article class="legalP" id="kapittel-6-paragraf-1-ledd-2">Den som omfattes av denne forskriften, skal medvirke til kontroll. Dette omfatter blant annet å fremskaffe opplysninger og dokumentasjon som er nødvendig for å gjennomføre en kontroll.</article></article><article class="legalArticle" data-lovdata-URL="SF/forskrift/2023-12-19-2161/§30" data-name="§30" id="kapittel-6-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-2-ledd-1">Rasjoneringsmyndigheten kan i særlige tilfeller dispensere fra denne forskriften. Det kan settes vilkår for dispensasjon.</article></article><article class="legalArticle" data-lovdata-URL="SF/forskrift/2023-12-19-2161/§31" data-name="§31" id="kapittel-6-paragraf-3"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Tvangsmulkt</span></h3><article class="legalP" id="kapittel-6-paragraf-3-ledd-1">Ved overtredelse av bestemmelser gitt i eller i medhold av denne forskriften, kan rasjoneringsmyndigheten ilegge tvangsmulkt i medhold av <a href="lov/1990-06-29-50/§10-3">energiloven § 10-3</a>.</article></article><article class="legalArticle" data-lovdata-URL="SF/forskrift/2023-12-19-2161/§32" data-name="§32" id="kapittel-6-paragraf-4"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Overtredelsesgebyr</span></h3><article class="legalP" id="kapittel-6-paragraf-4-ledd-1">Ved overtredelse av bestemmelsene i <a href="forskrift/2023-12-19-2161/§6">§ 6</a>, <a href="forskrift/2023-12-19-2161/§8">§ 8</a>, <a href="forskrift/2023-12-19-2161/§9">§ 9</a>, <a href="forskrift/2023-12-19-2161/§11">§ 11</a>, <a href="forskrift/2023-12-19-2161/§12">§ 12</a>, <a href="forskrift/2023-12-19-2161/§13">§ 13</a>, <a href="forskrift/2023-12-19-2161/§15">§ 15</a>, <a href="forskrift/2023-12-19-2161/§16">§ 16</a>, <a href="forskrift/2023-12-19-2161/§18">§ 18</a>, <a href="forskrift/2023-12-19-2161/§19">§ 19</a>, <a href="forskrift/2023-12-19-2161/§20">§ 20</a>, <a href="forskrift/2023-12-19-2161/§22">§ 22</a>, <a href="forskrift/2023-12-19-2161/§23">§ 23</a>, <a href="forskrift/2023-12-19-2161/§26">§ 26</a> og vedtak truffet i medhold av denne forskriften, kan rasjoneringsmyndigheten ilegge overtredelsesgebyr i medhold av <a href="lov/1990-06-29-50/§10-7">energiloven § 10-7</a>.</article></article></section><section class="section" data-name="kap7" id="kapittel-7" data-lovdata-URL="SF/forskrift/2023-12-19-2161/KAPITTEL_7"><h2>Kapittel 7. Ikrafttredelse og overgangsregler</h2><article class="legalArticle" data-lovdata-URL="SF/forskrift/2023-12-19-2161/§33" data-name="§33" id="kapittel-7-paragraf-1"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften trer i kraft fra 1. januar 2024 med unntak av <a href="forskrift/2023-12-19-2161/§5">§ 5</a>–<a href="forskrift/2023-12-19-2161/§16">§ 16</a> og <a href="forskrift/2023-12-19-2161/§27">§ 27</a>. Fra samme tid oppheves følgende bestemmelser i <a href="forskrift/2001-12-17-1421/§4">forskrift 17. desember 2001 nr. 1421 om kraftrasjonering: § 4</a>, <a href="forskrift/2001-12-17-1421/§6a">§ 6a</a>, <a href="forskrift/2001-12-17-1421/§9">§ 9</a>, <a href="forskrift/2001-12-17-1421/§10">§ 10</a> første og tredje ledd, <a href="forskrift/2001-12-17-1421/§11">§ 11</a>, samt <a href="forskrift/2001-12-17-1421/vedlegg1">vedlegg 1</a>.</article><article class="legalP" id="kapittel-7-paragraf-1-ledd-2">Forskriftens <a href="forskrift/2023-12-19-2161/§5">§§ 5</a>–<a href="forskrift/2023-12-19-2161/§16">16</a> og <a href="forskrift/2023-12-19-2161/§27">27</a> trer i kraft fra 1. juli 2024. Fra samme tid oppheves <a href="forskrift/2001-12-17-1421">forskrift 17. desember 2001 nr. 1421 om kraftrasjonering</a>.</article><article class="changesToParent">Endret ved forskrift <a href="forskrift/2024-06-20-1306">20 juni 2024 nr. 1306</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2023-12-19-2161/§34" data-name="§34" id="kapittel-7-paragraf-2"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Forholdet til eksisterende rasjoneringsplaner og overgangsregler</span></h3><article class="legalP" id="kapittel-7-paragraf-2-ledd-1">Rasjoneringsplaner utarbeidet i henhold til <a href="forskrift/2001-12-17-1421">forskrift 17. desember 2001 nr. 1421 om kraftrasjonering</a>, gjelder inntil de blir oppdatert eller erstattet med rasjoneringsplaner utarbeidet i henhold til denne forskriften.</article><article class="legalP" id="kapittel-7-paragraf-2-ledd-2">Nettselskapene har en overgangsperiode til 1. oktober 2024 til å oppdatere eller erstatte sine rasjoneringsplaner.</article></article></section></main></body></html>