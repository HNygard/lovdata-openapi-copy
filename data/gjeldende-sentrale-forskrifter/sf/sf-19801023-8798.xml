<!DOCTYPE html><html lang="no"><head><title>Forskrifter om fjernsynsmottakere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-10-23-8798</dd><dt class="dokid">DokumentID</dt><dd class="dokid">SF/forskrift/1980-10-23-8798</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medie- og kunstavd.</li></ul></dd><dt class="publishedIn">Publisert i</dt><dd class="publishedIn">I 1981 723</dd><dt class="dateInForce">I kraft fra</dt><dd class="dateInForce">1980-06-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-12-20-1924">forskrift/2019-12-20-1924</a> fra 2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1980-06-13-36/§21">lov/1980-06-13-36/§21</a></li><li><a href="lov/1980-06-13-36/§23">lov/1980-06-13-36/§23</a></li><li><a href="lov/1992-12-04-127/§8-1">lov/1992-12-04-127/§8-1</a></li><li><a href="lov/1992-12-04-127/§8-2">lov/1992-12-04-127/§8-2</a></li><li><a href="lov/1992-12-04-127/§8-3">lov/1992-12-04-127/§8-3</a></li><li><a href="forskrift/2004-01-30-243">forskrift/2004-01-30-243</a></li></ul></dd><dt class="titleShort">Korttittel</dt><dd class="titleShort">Forskrift om fjernsynsmottakere</dd><dt class="title">Tittel</dt><dd class="title">Forskrifter om fjernsynsmottakere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret i Norsk rikskringkasting 23. oktober 1980 med hjemmel i <a href="lov/1992-12-04-127">lov av 4. desember 1992 nr. 127</a> om kringkasting <a href="lov/1992-12-04-127/§8-1">§ 8-1</a> annet ledd, <a href="lov/1992-12-04-127/§8-2">§ 8-2</a> og <a href="lov/1992-12-04-127/§8-3">§ 8-3</a> fjerde og femte ledd. (Tidligere hjemmel: <a href="lov/1980-06-13-36/§21">lov om kringkasting av 13. juni 1980 nr. 36 § 21</a> nr. 2 og <a href="lov/1980-06-13-36/§23">§ 23</a> nr. 3 og 4.) <br /><strong>Endret</strong> ved <a href="forskrift/1984-01-24-229">forskrifter 24 jan 1984 nr. 229</a>, <a href="forskrift/1988-03-21-285">21 mars 1988 nr. 285</a>, <a href="forskrift/1989-12-22-1273">22 des 1989 nr. 1273</a>, <a href="forskrift/1997-02-19-235">19 feb 1997 nr. 235</a>, <a href="forskrift/2007-07-04-844">4 juli 2007 nr. 844</a>, <a href="forskrift/2009-05-22-626">22 mai 2009 nr. 626</a>, <a href="forskrift/2019-12-20-1924">20 des 2019 nr. 1924</a> (i kraft 1 jan 2020).</dd><dt class="refid">RefID</dt><dd class="refid">forskrift/1980-10-23-8798</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om fjernsynsmottakere</a><ul class="tocSubUl"><li><a href="#paragraf-1">§ 1. Betalingsplikt</a></li><li><a href="#paragraf-2">§ 2. Betaling av avgiften</a></li><li><a href="#paragraf-3">§ 3. Tilleggsavgift</a></li><li><a href="#paragraf-4">§ 4. Flere mottakere på ett kringkastingskort</a></li><li><a href="#paragraf-5">§ 5. Fritak for kringkastingsavgift (frilisens)</a></li><li><a href="#paragraf-6">§ 6. Meldeplikt</a></li><li><a href="#paragraf-7">§ 7. Overdragelse</a></li><li><a href="#paragraf-8">§ 8. Adresseendring</a></li><li><a href="#paragraf-9">§ 9. Mottaker ikke i bruk</a></li><li><a href="#paragraf-10">§ 10. Kontroll</a></li><li><a href="#paragraf-11">§ 11. Straff</a></li><li><a href="#paragraf-12">§ 12. Gyldighet</a></li></ul></li></ul></dd></dl></header><main class="documentBody" data-lovdata-URL="SF/forskrift/1980-10-23-8798" id="dokument"><h1>Forskrifter om fjernsynsmottakere</h1><article class="legalArticle" data-lovdata-URL="SF/forskrift/1980-10-23-8798/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Betalingsplikt</span></h2><article class="legalP" id="paragraf-1-ledd-1">Den som har (bl.a. også den som låner eller leier) fjernsynsmottaker plikter å betale den kringkastingsavgift som til enhver tid er fastsatt av Stortinget.</article><article class="legalP" id="paragraf-1-ledd-2">For videospiller kombinert med tuner (mottakerdel) skal det betales kringkastingsavgift som for fjernsynsmottaker med farge.</article><article class="legalP" id="paragraf-1-ledd-3">Kvittering for betalt avgift gis ved kringkastingskort.</article></article><article class="legalArticle" data-lovdata-URL="SF/forskrift/1980-10-23-8798/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Betaling av avgiften</span></h2><article class="legalP" id="paragraf-2-ledd-1">Kringkastingsavgiften skal betales for et halvt år av gangen. Avgift for perioden 1. januar til 30. juni betales med forfall 31. januar. Avgift for perioden 1. juli til 31. desember betales med forfall 31. juli.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-2-ledd-2">Avgiftsplikt inntrer fra og med måneden etter at mottakeren ble anskaffet/tatt i bruk. For nye avgiftspliktige avkortes årets kringkastingsavgift for hver måned vedkommende ikke har hatt fjernsynsmottaker, inkludert den måneden mottakeren ble anskaffet.</article><article class="legalP" id="paragraf-2-ledd-3">Det må betales avgift selv om mottakeren brukes lite. Dette gjelder også om mottakeren har vært i ustand eller ute av drift pga. strømmangel, dårlige mottakingsforhold og lignende, eller om den bare brukes en enkelt gang.</article><article class="changesToParent">Endret ved <a href="forskrift/1997-02-19-235">forskrifter 19 feb 1997 nr. 235</a>, <a href="forskrift/2007-07-04-844">4 juli 2007 nr. 844</a> (i kraft straks med virkning fra og med innkreving av andre termin av kringkastingsavgiften for 2007).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ved ikrafttredelse av endringen av 4 juli 2007 gjelder følgende overgangsregel til <a href="forskrift/1980-10-23-8798/§2">§ 2</a> første ledd: I 2007 betales avgiften i to deler. Avgift for perioden 1. mars til 31. august betales med forfall 1. mars og avgift for perioden 1. september til 31. desember betales med forfall 1. september.</article></footer></article><article class="legalArticle" data-lovdata-URL="SF/forskrift/1980-10-23-8798/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilleggsavgift</span></h2><ol class="defaultList" type="a"><li data-name="a." value="1"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Den som ikke har betalt kringkastingsavgiften ved forfall,</article></article></li><li data-name="b." value="2"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">den som har meldt fra at kringkastingskortet (lisensen) ikke ønskes fornyet, men likevel bruker eller har mottaker oppsatt uten å løse nytt kort,</article></article></li><li data-name="c." value="3"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">den som har mottaker uten å være registrert i NRK,</article></article></li><li data-name="d." value="4"><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">den som bruker eller har oppsatt mottaker som ikke etter forskriftene går inn under kringkastingskortet hans/hennes,</article></article></li><li data-name="e." value="5"><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1">den som unnlater å gi slik melding som er nevnt i <a href="forskrift/1980-10-23-8798/§6">§ 6</a></article></article></li></ol><p class="leddfortsettelse">kan foruten den ordinære avgift pålegges å betale tilleggsavgift.</p><article class="legalP" id="paragraf-3-ledd-1">Dette gjelder selv om krav på kringkastingsavgiften ikke er mottatt av årsaker som ikke skyldes NRK. Tilleggsavgiften ble til og med 2019 fastsatt av Stortinget.</article><article class="changesToParent">Endret ved <a href="forskrift/2019-12-20-1924">forskrift 20 des 2019 nr. 1924</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1980-10-23-8798/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Flere mottakere på ett kringkastingskort</span></h2><article class="legalP" id="paragraf-4-ledd-1">Det må betales kringkastingsavgift for hver enkelt mottaker (herunder avgreninger til separate skjermer). Unntak fra dette gjøres i følgende tilfeller:<ol class="defaultList" type="I"><li data-name="I" value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Mottakere som bare brukes av kortinnehavere/avgiftsbetaleren selv og ektefellen, eller av øvrige husstandsmedlemmer som helt forsørges av han/henne, forutsatt at mottakerne er plassert i boligen (herunder hytte eller landsted o.l.) eller bringes med til midlertidig opphold utenfor hjemmet. Den som har trygd, føderåd eller studielån, regnes ikke som forsørget av andre.</article></article></li><li data-name="II" value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Det skal kun betales én kringkastingsavgift pr. institusjon for fjernsynsmottakere på følgende institusjoner: <ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-2-ledd-1-punkt-1"><article class="legalP" id="paragraf-4-ledd-1-punkt-2-ledd-1-punkt-1-ledd-1">sykehus</article></article></li><li data-name="b." value="2"><article class="listArticle" id="paragraf-4-ledd-1-punkt-2-ledd-1-punkt-2"><article class="legalP" id="paragraf-4-ledd-1-punkt-2-ledd-1-punkt-2-ledd-1">aldershjem, sykehjem og kombinerte alders-/sykehjem, forutsatt at hjemmet har felles husholdning,</article></article></li><li data-name="c." value="3"><article class="listArticle" id="paragraf-4-ledd-1-punkt-2-ledd-1-punkt-3"><article class="legalP" id="paragraf-4-ledd-1-punkt-2-ledd-1-punkt-3-ledd-1">barnehjem,</article></article></li><li data-name="d." value="4"><article class="listArticle" id="paragraf-4-ledd-1-punkt-2-ledd-1-punkt-4"><article class="legalP" id="paragraf-4-ledd-1-punkt-2-ledd-1-punkt-4-ledd-1">asylmottak,</article></article></li><li data-name="e." value="5"><article class="listArticle" id="paragraf-4-ledd-1-punkt-2-ledd-1-punkt-5"><article class="legalP" id="paragraf-4-ledd-1-punkt-2-ledd-1-punkt-5-ledd-1">andre institusjoner av lignende art når særlige grunner foreligger,</article></article></li><li data-name="f." value="6"><article class="listArticle" id="paragraf-4-ledd-1-punkt-2-ledd-1-punkt-6"><article class="legalP" id="paragraf-4-ledd-1-punkt-2-ledd-1-punkt-6-ledd-1">fengsler,</article></article></li><li data-name="g." value="7"><article class="listArticle" id="paragraf-4-ledd-1-punkt-2-ledd-1-punkt-7"><article class="legalP" id="paragraf-4-ledd-1-punkt-2-ledd-1-punkt-7-ledd-1">barnehager, grunnskoler og videregående skoler, såfremt mottakerne bare skal brukes i undervisningen.</article></article></li></ol></article><article class="legalP" id="paragraf-4-ledd-1-punkt-2-ledd-2">Unntakene i denne bestemmelsen gjelder ikke for fjernsynsmottakere som brukes av de ansatte.</article></article></li><li data-name="III" value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">For fjernsynsmottakere ombord i norske skip (også fiskefartøyer) må det betales kringkastingsavgift uansett hvor de befinner seg. Det er tilstrekkelig med ett kort i skipets navn. Samme bestemmelse gjelder for borerigger eller lignende.</article></article></li><li data-name="IV" value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Hoteller o.l. som har flere enn én fjernsynsmottaker, kan ha inntil 10 mottakere på hvert kringkastingskort for fargefjernsyn, når mottakerne er plassert på hotellrom som bare brukes av tilfeldige gjester. For alle andre mottakere må det for hver løses kringkastingskort for svart/hvitt eller fargefjernsynsmottakere.</article></article></li></ol></article><article class="changesToParent">Endret ved <a href="forskrift/2009-05-22-626">forskrift 22 mai 2009 nr. 626</a> (i kraft 1 jan 2010).</article></article><article class="legalArticle" data-lovdata-URL="SF/forskrift/1980-10-23-8798/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fritak for kringkastingsavgift (frilisens)</span></h2><ol class="defaultList" type="I"><li data-name="I" value="1"><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Norsk rikskringkasting AS kan gi dispensasjon for kringkastingsavgift for ett år om gangen til: <ol class="defaultList" type="a"><li data-name="a." value="1"><article class="listArticle" id="paragraf-5-punkt-1-ledd-1-punkt-1"><article class="legalP" id="paragraf-5-punkt-1-ledd-1-punkt-1-ledd-1">utenlandske diplomatiske tjenestemenn, utsendte konsulære tjenestemenn og utsendte ikke diplomatiske funksjonærer ved utenlandske misjoner,</article></article></li><li data-name="b." value="2"><article class="listArticle" id="paragraf-5-punkt-1-ledd-1-punkt-2"><article class="legalP" id="paragraf-5-punkt-1-ledd-1-punkt-2-ledd-1">medlemmer av NRKs kringkastingsråd og – på visse vilkår – tjenestemenn i NRK,</article></article></li><li data-name="c." value="3"><article class="listArticle" id="paragraf-5-punkt-1-ledd-1-punkt-3"><article class="legalP" id="paragraf-5-punkt-1-ledd-1-punkt-3-ledd-1">personer i tilsvarende funksjon som er nevnt under bokstavene a) og b) og som av særlige grunner bør gis dispensasjon,</article></article></li><li data-name="d." value="4"><article class="listArticle" id="paragraf-5-punkt-1-ledd-1-punkt-4"><article class="legalP" id="paragraf-5-punkt-1-ledd-1-punkt-4-ledd-1">personer som varig er sterkt funksjonshemmet slik at det er vanskelig for dem å bevege seg utenfor boligen eller å få kontakt med andre, og som ikke har økonomisk evne til å betale kringkastingsavgiften selv. Dersom søkeren tilhører en husstand, er det et vilkår at heller ikke andre av husstanden har økonomisk evne til å betale avgiften,</article></article></li></ol></article></article></li><li data-name="II" value="2"><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Unntatt fra avgiftsplikt er videre personer som er bosatt i utlandet og som besøker Norge og har fjernsynsmottaker med seg eller skaffer seg mottaker, når oppholdet i Norge ikke blir lenger enn 3 måneder.</article></article></li><li data-name="III" value="3"><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">Sjøfolk i utenriks fart, fredskorpsdeltakere og tilsvarende kan under opphold i Norge i inntil 3 måneder pr. år fritas for å betale kringkastingsavgift for mottaker som ellers ikke er i bruk.</article></article></li></ol><article class="changesToParent">Endret ved <a href="forskrift/2009-05-22-626">forskrift 22 mai 2009 nr. 626</a> (i kraft 1 jan 2010).</article></article><article class="legalArticle" data-lovdata-URL="SF/forskrift/1980-10-23-8798/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Meldeplikt</span></h2><article class="legalP" id="paragraf-6-ledd-1">Den som anskaffer, tar i bruk eller har fjernsynsmottaker, skal straks melde fra om dette til NRK.</article><article class="legalP" id="paragraf-6-ledd-2">Den som har fjernsynsmottaker i fartøy/kjøretøy i yrkestrafikk, skal gi melding for hvert fartøy/kjøretøy som utstyres med mottaker.</article><article class="legalP" id="paragraf-6-ledd-3">Den som anskaffer fargemottaker plikter å gi melding om dette selv om det er betalt avgift for svart/hvitt mottaker.</article><article class="legalP" id="paragraf-6-ledd-4">Det er unødvendig med melding når mottaker er anskaffet hos radiohandler, med mindre det er gått 3 måneder fra anskaffelsen uten at avgiftskrav fra NRK er mottatt.</article></article><article class="legalArticle" data-lovdata-URL="SF/forskrift/1980-10-23-8798/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overdragelse</span></h2><article class="legalP" id="paragraf-7-ledd-1">Den som overdrar fjernsynsmottaker ved salg (herunder auksjonssalg), gave eller på annen måte, leier ut eller låner ut, må straks gi skriftlig melding til NRK om hvem mottakeren er overdratt til.</article><article class="legalP" id="paragraf-7-ledd-2">Den som unnlater å gi slik melding, kan pålegges å betale tilleggsavgift som fastsettes av Stortinget.</article><article class="legalP" id="paragraf-7-ledd-3">For ervervsmessig salg eller utleie av mottakere vises det til egne forskrifter.</article></article><article class="legalArticle" data-lovdata-URL="SF/forskrift/1980-10-23-8798/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Adresseendring</span></h2><article class="legalP" id="paragraf-8-ledd-1">Adresseendring må straks meldes til NRK. Dette gjelder ikke midlertidig flytting som i ferier og lignende.</article></article><article class="legalArticle" data-lovdata-URL="SF/forskrift/1980-10-23-8798/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Mottaker ikke i bruk</span></h2><article class="legalP" id="paragraf-9-ledd-1">Når mottaker ikke lenger er i bruk, må skriftlig melding sendes NRK straks og før ny termin begynner. I motsatt fall må avgift betales på forskriftsmessig måte.</article><article class="legalP" id="paragraf-9-ledd-2">Det gis ikke refusjon for innbetalt kringkastingsavgift.</article><article class="legalP" id="paragraf-9-ledd-3">Ønsker en fortsatt å beholde fjernsynsmottakeren, må det i meldingen gis erklæring om at den er satt bort og ikke vil bli tatt i bruk igjen før NRK er underrettet om dette, se <a href="forskrift/1980-10-23-8798/§6">§ 6</a>.</article><article class="legalP" id="paragraf-9-ledd-4">Dersom NRK ønsker det, skal det også være adgang til å plombere mottaker og/eller antenneinntak.</article><article class="changesToParent">Endret ved <a href="forskrift/2007-07-04-844">forskrift 4 juli 2007 nr. 844</a> (i kraft straks med virkning fra og med innkreving av andre termin av kringkastingsavgiften for 2007).</article></article><article class="legalArticle" data-lovdata-URL="SF/forskrift/1980-10-23-8798/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll</span></h2><article class="legalP" id="paragraf-10-ledd-1">Kringkastingskort må vises fram når kontrollør fra NRK ber om det. Denne skal være utstyrt med legitimasjonskort forsynt med fotografi.</article></article><article class="legalArticle" data-lovdata-URL="SF/forskrift/1980-10-23-8798/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Forsettelig eller uaktsom overtredelse av bestemmelser i disse forskrifter, eller medvirkning til dette, kan medføre straff, jfr. § 29 i <a href="lov/1980-06-13-36/§29">lov om kringkasting av 13. juni 1980 nr. 36</a>.</article></article><article class="legalArticle" data-lovdata-URL="SF/forskrift/1980-10-23-8798/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Gyldighet</span></h2><article class="legalP" id="paragraf-12-ledd-1">Disse forskrifter tar til å gjelde fra 1. juni 1981. Fra samme tid oppheves de forskrifter om fjernsynsmottakeranlegg som er fastsatt av NRK den 6. desember 1958 og forskrifter om radiomottakeranlegg fastsatt av NRK den 24. januar 1949.</article><article class="legalP" id="paragraf-12-ledd-2">NRK finansieres fra 1. januar 2020 med tilskudd over statsbudsjettet. Bestemmelsene i forskriften <a href="forskrift/1980-10-23-8798/§6">§ 6</a>, <a href="forskrift/1980-10-23-8798/§7">§ 7</a> første og tredje ledd og <a href="forskrift/1980-10-23-8798/§8">§ 8</a> til <a href="forskrift/1980-10-23-8798/§11">§ 11</a> gjelder kun for perioden før 1. januar 2020. Bestemmelsene i <a href="forskrift/1980-10-23-8798/§1">§ 1</a> til <a href="forskrift/1980-10-23-8798/§5">§ 5</a>, <a href="forskrift/1980-10-23-8798/§7">§ 7</a> andre ledd og <a href="forskrift/1980-10-23-8798/§12">§ 12</a> gjelder også etter 1. januar 2020.</article><article class="changesToParent">Endret ved <a href="forskrift/2019-12-20-1924">forskrift 20 des 2019 nr. 1924</a> (i kraft 1 jan 2020).</article></article></main></body></html>