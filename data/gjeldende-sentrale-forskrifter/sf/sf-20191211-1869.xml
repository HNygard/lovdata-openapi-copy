<!DOCTYPE html><html lang="no"><head><title>Forskrift om overtredelsesgebyr etter havne- og farvannsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-11-1869</dd><dt class="dokid">DokumentID</dt><dd class="dokid">SF/forskrift/2019-12-11-1869</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for maritim politikk og kystutvikling</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-06-21-70/§50">lov/2019-06-21-70/§50</a></li></ul></dd><dt class="dateOfPublication">Kunngjort</dt><dd class="dateOfPublication">2019-12-19 16:50</dd><dt class="titleShort">Korttittel</dt><dd class="titleShort">Forskrift om overtredelsesgebyr etter havne- og farvannsloven</dd><dt class="title">Tittel</dt><dd class="title">Forskrift om overtredelsesgebyr etter havne- og farvannsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 11. desember 2019 med hjemmel i <a href="lov/2019-06-21-70">lov 21. juni 2019 nr. 70</a> om havner og farvann (havne- og farvannsloven) <a href="lov/2019-06-21-70/§50">§ 50</a>.</dd><dt class="refid">RefID</dt><dd class="refid">forskrift/2019-12-11-1869</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overtredelsesgebyr etter havne- og farvannsloven</a><ul class="tocSubUl"><li><a href="#paragraf-1">§ 1. Overtredelsesgebyr mot enkeltpersoner</a></li><li><a href="#paragraf-2">§ 2. Overtredelsesgebyr mot foretak</a></li><li><a href="#paragraf-3">§ 3. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-11-1869" id="dokument"><h1>Forskrift om overtredelsesgebyr etter havne- og farvannsloven</h1><article class="legalArticle" data-lovdata-URL="SF/forskrift/2019-12-11-1869/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overtredelsesgebyr mot enkeltpersoner</span></h2><article class="legalP" id="paragraf-1-ledd-1">Ved utmålingen av overtredelsesgebyr etter <a href="lov/2019-06-21-70/§50">§ 50</a> første og andre ledd mot enkeltpersoner skal det særlig legges vekt på<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">hvor alvorlig overtredelsen er, herunder overtredelsens omfang og virkning, og om det har inntrådt eller har oppstått fare for skade på liv, helse, miljø eller materielle verdier</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">graden av utvist skyld</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">om vedkommende har hatt eller kunne oppnå noen fordel ved overtredelsen</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">om det foreligger gjentakelse</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">vedkommende sin økonomiske evne</article></article></li><li data-name="f." value="6"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">allmennpreventive hensyn.</article></article></li></ol></article><article class="legalP" id="paragraf-1-ledd-2">Overtredelsesgebyret for enkeltpersoner som opptrer utenfor næringsvirksomhet skal maksimalt utgjøre 0,2 ganger folketrygdens grunnbeløp (G). Dette gjelder for overtredelse av havne- og farvannsloven <a href="lov/2019-06-21-70/§7">§ 7</a>, <a href="lov/2019-06-21-70/§8">§ 8</a>, <a href="lov/2019-06-21-70/§9">§ 9</a>, <a href="lov/2019-06-21-70/§10">§ 10</a> første og tredje ledd, <a href="lov/2019-06-21-70/§11">§ 11</a> andre ledd, <a href="lov/2019-06-21-70/§14">§ 14</a> første ledd første punktum og <a href="lov/2019-06-21-70/§17">§ 17</a>.</article><article class="legalP" id="paragraf-1-ledd-3">Overtredelsesgebyret for enkeltpersoner som opptrer i næringsvirksomhet skal maksimalt utgjøre 0,6 ganger folketrygdens grunnbeløp (G).</article><article class="legalP" id="paragraf-1-ledd-4">Overtredelsesgebyret skal oppfylles innen fire uker fra vedtaket ble truffet. Lengre frist kan fastsettes i vedtaket eller senere.</article><article class="legalP" id="paragraf-1-ledd-5">Dersom overtredelsesgebyret ikke blir betalt innen forfall, påløper forsinkelsesrente etter forsinkelsesrenteloven.</article></article><article class="legalArticle" data-lovdata-URL="SF/forskrift/2019-12-11-1869/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overtredelsesgebyr mot foretak</span></h2><article class="legalP" id="paragraf-2-ledd-1">Ved utmålingen av overtredelsesgebyr etter § 50 tredje ledd mot foretak skal momentene angitt i <a href="lov/1967-02-10/§46">forvaltningsloven § 46</a> andre ledd legges til grunn. I vurderingen av overtredelsens grovhet skal det legges særlig vekt på om det har inntrådt eller er oppstått fare for skade på liv, helse, miljø eller materielle verdier.</article><article class="legalP" id="paragraf-2-ledd-2">Overtredelsesgebyret skal maksimalt utgjøre 10 ganger folketrygdens grunnbeløp (G).</article><article class="legalP" id="paragraf-2-ledd-3">Overtredelsesgebyret skal oppfylles innen fire uker fra vedtaket ble truffet. Lengre frist kan fastsettes i vedtaket eller senere.</article><article class="legalP" id="paragraf-2-ledd-4">Dersom overtredelsesgebyret ikke blir betalt innen forfall, påløper forsinkelsesrente etter forsinkelsesrenteloven.</article></article><article class="legalArticle" data-lovdata-URL="SF/forskrift/2019-12-11-1869/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikraftsetting</span></h2><article class="legalP" id="paragraf-3-ledd-1">Forskriften trer i kraft 1. januar 2020.</article></article></main></body></html>