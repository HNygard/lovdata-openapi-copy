<!DOCTYPE html><html lang="no"><head><title>Forskrift for virksomheten til Statens Banksikringsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1991-11-29-763</dd><dt class="dokid">DokumentID</dt><dd class="dokid">SF/forskrift/1991-11-29-763</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Økonomiavd.</li></ul></dd><dt class="publishedIn">Publisert i</dt><dd class="publishedIn">I 1991 793</dd><dt class="dateInForce">I kraft fra</dt><dd class="dateInForce">1991-11-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1991-03-15-2/§4">lov/1991-03-15-2/§4</a></li><li><a href="lov/1991-03-15-2/§11">lov/1991-03-15-2/§11</a></li><li><a href="forskrift/1991-03-15-142">forskrift/1991-03-15-142</a></li><li><a href="forskrift/1991-11-29-759">forskrift/1991-11-29-759</a></li></ul></dd><dt class="titleShort">Korttittel</dt><dd class="titleShort">Forskrift for Statens Banksikringsfond</dd><dt class="title">Tittel</dt><dd class="title">Forskrift for virksomheten til Statens Banksikringsfond.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 29. november 1991 med hjemmel i <a href="lov/1991-03-15-2">lov 15. mars 1991 nr. 2</a> om Statens Banksikringsfond <a href="lov/1991-03-15-2/§4">§§ 4</a> og <a href="lov/1991-03-15-2/§11">11</a>, jf. <a href="forskrift/1991-03-15-142">kgl.res. 15. mars 1991 nr. 142</a> og <a href="forskrift/1991-11-29-759">kgl.res. 29. november 1991 nr. 759</a>.</dd><dt class="refid">RefID</dt><dd class="refid">forskrift/1991-11-29-763</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for virksomheten til Statens Banksikringsfond.</a><ul class="tocSubUl"><li><a href="#kapittel-1" data-child-interval="§§ 1-1 – 1-6">Kapittel I. Innledende bestemmelser.</a><ul class="tocSubUl"><li><a href="#kapittel-1-paragraf-1">§ 1-1.</a></li><li><a href="#kapittel-1-paragraf-2">§ 1-2.</a></li><li><a href="#kapittel-1-paragraf-3">§ 1-3.</a></li><li><a href="#kapittel-1-paragraf-4">§ 1-4.</a></li><li><a href="#kapittel-1-paragraf-5">§ 1-5.</a></li><li><a href="#kapittel-1-paragraf-6">§ 1-6.</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Søknad om støttelån.</a><ul class="tocSubUl"><li><a href="#kapittel-2-paragraf-1">§ 2-1.</a></li><li><a href="#kapittel-2-paragraf-2">§ 2-2.</a></li><li><a href="#kapittel-2-paragraf-3">§ 2-3.</a></li></ul></li><li><a href="#kapittel-3" data-child-interval="§§ 3-1 – 3-2">Kapittel 3. Kriterier for behandlingen av søknader.</a><ul class="tocSubUl"><li><a href="#kapittel-3-paragraf-1">§ 3-1.</a></li><li><a href="#kapittel-3-paragraf-2">§ 3-2.</a></li></ul></li><li><a href="#kapittel-4" data-child-interval="§§ 4-1 – 4-6">Kapittel 4. Vilkår for støttelån.</a><ul class="tocSubUl"><li><a href="#kapittel-4-paragraf-1">§ 4-1.</a></li><li><a href="#kapittel-4-paragraf-2">§ 4-2.</a></li><li><a href="#kapittel-4-paragraf-3">§ 4-3.</a></li><li><a href="#kapittel-4-paragraf-4">§ 4-4.</a></li><li><a href="#kapittel-4-paragraf-5">§ 4-5.</a></li><li><a href="#kapittel-4-paragraf-6">§ 4-6.</a></li></ul></li><li><a href="#kapittel-5" data-child-interval="§§ 5-1 – 5-3">Kapittel 5. Mislighold mv.</a><ul class="tocSubUl"><li><a href="#kapittel-5-paragraf-1">§ 5-1.</a></li><li><a href="#kapittel-5-paragraf-2">§ 5-2.</a></li><li><a href="#kapittel-5-paragraf-3">§ 5-3.</a></li></ul></li><li><a href="#kapittel-6" data-child-interval="§ 6-1">Kapittel 6. Erverv av egenkapitalinstrumenter.</a><ul class="tocSubUl"><li><a href="#kapittel-6-paragraf-1">§ 6-1.</a></li></ul></li><li><a href="#kapittel-7">Kapittel 7. Ikrafttredelse.</a></li></ul></li></ul></dd></dl></header><main class="documentBody" data-lovdata-URL="SF/forskrift/1991-11-29-763" id="dokument"><h1>Forskrift for virksomheten til Statens Banksikringsfond.</h1><section class="section" data-name="kapI" id="kapittel-1" data-lovdata-URL="SF/forskrift/1991-11-29-763/KAPITTEL_1"><h2>Kapittel I. Innledende bestemmelser.</h2><article class="legalArticle" data-lovdata-URL="SF/forskrift/1991-11-29-763/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1">Statens Banksikringsfonds (Fondets) oppgave er å yte lån på særlige vilkår (støttelån) til Forretningsbankenes sikringsfond og til Sparebankenes sikringsfond, samt i særlige tilfelle å erverve aksjer, grunnfondsbevis eller andre egenkapitalinstrumenter i norske banker.</article></article><article class="legalArticle" data-lovdata-URL="SF/forskrift/1991-11-29-763/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" id="kapittel-1-paragraf-2-ledd-1">Sikringsfondene skal bruke støttelån fra Fondet til å yte støtte til sine respektive medlemsbanker innen rammen av lovgivningen og bestemmelser gitt i medhold av denne, samt etter vedtektene for sikringsfondene.</article><article class="legalP" id="kapittel-1-paragraf-2-ledd-2">Fondet kan beslutte at støtte til medlemsbank finansiert av støttelån skal gis i form av preferansekapital fra de respektive sikringsfond. Preferansekapitalen skal etter beslutning av Fondet kunne konverteres til ordinær aksjekapital eller grunnfondsbevis med sikte på snarlig salg i markedet.</article></article><article class="legalArticle" data-lovdata-URL="SF/forskrift/1991-11-29-763/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" id="kapittel-1-paragraf-3-ledd-1">Med preferansekapital menes i disse forskriftene kapital med prioritet foran aksjekapital/grunnfondsbeviskapital, men etter ansvarlig lånekapital.</article><article class="legalP" id="kapittel-1-paragraf-3-ledd-2">For preferansekapital gjelder følgende:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">kapitalen gir ikke stemmerett,</article></article></li><li data-name="b." value="2"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">kapitalen gir avkastning i samme forhold som utbytte på aksjer/grunnfondsbevis</article></article></li><li data-name="c." value="3"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">kapitalen kan etter beslutning av Fondet konverteres til ordinære aksjer/grunnfondsbevis,</article></article></li><li data-name="d." value="4"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">preferansekapitalen må godkjennes som kjernekapital etter Finans- og tolldepartementets <a href="forskrift/1990-06-01-435">forskrift av 1. juni 1990 nr. 435</a> om beregning av ansvarlig kapital for finansinstitusjoner <a href="forskrift/1990-06-01-435/§3">§ 3</a> pkt. 12.</article></article></li></ol></article></article><article class="legalArticle" data-lovdata-URL="SF/forskrift/1991-11-29-763/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>.</h3><article class="legalP" id="kapittel-1-paragraf-4-ledd-1">Støttelån som ytes av Fondet skal betales tilbake dersom ikke annet fastsettes av Fondet og godkjennes av Stortinget. Det skal påløpe en rente tilsvarende den rente staten oppnår på ordinær foliokonto i Norges Bank. Med Stortingets samtykke kan det, i særlige tilfelle, ytes rentefrie støttelån. Lånet skal nedbetales i takt med innbetalinger til sikringsfondet. Fondet kan pålegge vedkommende sikringsfond å realisere aktiva. Den delen av påløpte renter som ved forfall ikke kan betales av premieinntekter og andre innbetalinger til sikringsfondene, konverteres til lån fra Fondet og rentebelastes som støttelån for øvrig.</article></article><article class="legalArticle" data-lovdata-URL="SF/forskrift/1991-11-29-763/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>.</h3><article class="legalP" id="kapittel-1-paragraf-5-ledd-1">Støttelån ytes etter søknad fra sikringsfondene, jf. <a href="forskrift/1991-11-29-763/kap2">kap. 2</a>.</article><article class="legalP" id="kapittel-1-paragraf-5-ledd-2">Søknad om støttelån avgjøres etter en konkret vurdering i det enkelte tilfelle, jf. <a href="forskrift/1991-11-29-763/kap3">kap. 3</a>.</article><article class="legalP" id="kapittel-1-paragraf-5-ledd-3">I forbindelse med beslutning om å yte støttelån til et sikringsfond, skal det i det enkelte tilfelle opprettes avtale mellom Fondet og vedkommende sikringsfond. I avtalen skal Fondet stille vilkår for støttelånet, jf. <a href="forskrift/1991-11-29-763/kap4">kap. 4</a> og <a href="forskrift/1991-11-29-763/§5-2">§ 5-2</a>.</article></article><article class="legalArticle" data-lovdata-URL="SF/forskrift/1991-11-29-763/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>.</h3><article class="legalP" id="kapittel-1-paragraf-6-ledd-1">Erverv av aksjer, grunnfondsbevis eller plassering i andre egenkapitalinstrumenter avgjøres etter søknad fra den enkelte bank, jf. <a href="forskrift/1991-11-29-763/kap6">kap. 6</a>.</article><article class="legalP" id="kapittel-1-paragraf-6-ledd-2">Det skal i tilfelle opprettes en avtale mellom Fondet og banken. Fondet kan i avtalen stille vilkår for plasseringen.</article></article></section><section class="section" data-name="kap2" id="kapittel-2" data-lovdata-URL="SF/forskrift/1991-11-29-763/KAPITTEL_2"><h2>Kapittel 2. Søknad om støttelån.</h2><article class="legalArticle" data-lovdata-URL="SF/forskrift/1991-11-29-763/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Støttelån kan bare ytes etter særskilt søknad i det enkelte tilfelle. Bare Forretningsbankenes sikringsfond og Sparebankenes sikringsfond kan søke om støttelån.</article><article class="legalP" id="kapittel-2-paragraf-1-ledd-2">Støttelån kan bare ytes dersom vedkommende fond ikke har tilstrekkelige midler til rådighet for sin virksomhet.</article></article><article class="legalArticle" data-lovdata-URL="SF/forskrift/1991-11-29-763/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" id="kapittel-2-paragraf-2-ledd-1">Søknad om støttelån skal inneholde utførlig angivelse av sikringsfondets anvendelse av lånet, herunder om støtte til en medlemsbank skal gis i form av preferansekapital.</article><article class="legalP" id="kapittel-2-paragraf-2-ledd-2">Sikringsfond som fremmer søknad om støttelån skal legge ved en fullstendig dokumentasjon av sikringsfondets og den aktuelle medlemsbanks økonomiske stilling, herunder så vidt mulig følgende dokumentasjon:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">sikringsfondets regnskap for siste kvartal, revidert og godkjent av ekstern revisor,</article></article></li><li data-name="b." value="2"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">medlemsbankens siste kvartals regnskap, revidert og godkjent av ekstern revisor,</article></article></li><li data-name="c." value="3"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">vedtatt budsjett for inneværende år, behandlet av medlemsbankens organer,</article></article></li><li data-name="d." value="4"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">plan for medlemsbankens drift på mellomlang sikt (12-24 mnd.) med angivelse av tiltak som vil kunne få særlig betydning for bankens økonomiske tilpasning.</article></article></li></ol></article></article><article class="legalArticle" data-lovdata-URL="SF/forskrift/1991-11-29-763/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" id="kapittel-2-paragraf-3-ledd-1">Fondet kan kreve supplerende informasjon fra sikringsfondet og den enkelte bank i den grad dette anses nødvendig for en forsvarlig saksbehandling.</article></article></section><section class="section" data-name="kap3" id="kapittel-3" data-lovdata-URL="SF/forskrift/1991-11-29-763/KAPITTEL_3"><h2>Kapittel 3. Kriterier for behandlingen av søknader.</h2><article class="legalArticle" data-lovdata-URL="SF/forskrift/1991-11-29-763/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" id="kapittel-3-paragraf-1-ledd-1">Fondet plikter ikke å begrunne sine vedtak.</article><article class="legalP" id="kapittel-3-paragraf-1-ledd-2">Avslag på søknad om støttelån kan ikke overprøves.</article></article><article class="legalArticle" data-lovdata-URL="SF/forskrift/1991-11-29-763/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" id="kapittel-3-paragraf-2-ledd-1">Dersom det er fare for at en bank settes under offentlig administrasjon skal Fondet særlig vektlegge:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">innskyternes interesse,</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">virkningen som offentlig administrasjon i det konkrete tilfelle kan få for tilliten til det norske banksystemets funksjonsdyktighet og virkningen for bankenes muligheter for finansiering i det norske og internasjonale kapitalmarked,</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">øvrig samfunnsøkonomiske konsekvenser av at banken settes under administrasjon,</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">muligheten for at den aktuelle bank senere kan fortsette sin drift på et forsvarlig grunnlag,</article></article></li><li data-name="e." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">evne og vilje til omstilling og kostnadsreduksjoner i den enkelte bank,</article></article></li><li data-name="f." value="6"><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">eventuelle alternativer til støttelån/administrasjon, herunder om tiltak kan unngås ved f.eks. sammenslutning/overdragelse til ny(e) eier(e),</article></article></li><li data-name="g." value="7"><article class="listArticle" id="kapittel-3-paragraf-2-ledd-1-punkt-7"><article class="legalP" id="kapittel-3-paragraf-2-ledd-1-punkt-7-ledd-1">mulige negative virkninger for konkurransen i finansmarkedet ved å yte støttelån.</article></article></li></ol></article></article></section><section class="section" data-name="kap4" id="kapittel-4" data-lovdata-URL="SF/forskrift/1991-11-29-763/KAPITTEL_4"><h2>Kapittel 4. Vilkår for støttelån.</h2><article class="legalArticle" data-lovdata-URL="SF/forskrift/1991-11-29-763/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Fondet skal stille vilkår for å yte støttelån.</article><article class="legalP" id="kapittel-4-paragraf-1-ledd-2">Vilkårene kan gjelde både vedkommende sikringsfond som mottar støttelån og dets virksomhet og den medlemsbank som midlene skal brukes til å støtte og dennes virksomhet.</article></article><article class="legalArticle" data-lovdata-URL="SF/forskrift/1991-11-29-763/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">De aktuelle vilkår stilles overfor sikringsfondet, som plikter å sørge for at de vilkår som er fastsatt for støttelån, blir gjort gjeldende overfor medlemsbank som mottar støtte.</article></article><article class="legalArticle" data-lovdata-URL="SF/forskrift/1991-11-29-763/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" id="kapittel-4-paragraf-3-ledd-1">Vilkårene som stilles skal være av en slik art at de eksisterende aksjonærer/grunnfondsbeviseiere ikke skal kunne oppnå direkte økonomiske fordeler av støttelånet.</article></article><article class="legalArticle" data-lovdata-URL="SF/forskrift/1991-11-29-763/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" id="kapittel-4-paragraf-4-ledd-1">Ved vurderingen av aktuelle vilkår, bør Fondet så langt som mulig søke å ivareta hensynet til vedkommende banks mulighet for å reise kapital i fremtiden. Vilkår som berører stillingen til eierne av aksjer/grunnfondsbevis som emitteres etter at støtten er gitt, skal søkes unngått.</article></article><article class="legalArticle" data-lovdata-URL="SF/forskrift/1991-11-29-763/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" id="kapittel-4-paragraf-5-ledd-1">Fondet skal stille vilkår som gjelder:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">Bruken av støttelånet,</article></article></li><li data-name="b." value="2"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">dersom støtte til medlemsbank gis i form av preferansekapital, skal fondet sette vilkår som er egnet til å sikre preferansekapitalen, herunder tiltak med hensyn til bankens fonds, reserver og aksjekapital og til å sikre forvaltnings- og økonomiske rettigheter knyttet til preferansekapitalen,</article></article></li><li data-name="c." value="3"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">tiltak som skal gjennomføres av medlemsbank som mottar støtte, herunder tiltak med henblikk på å styrke driftsøkonomien samt krav til nødvendige strukturendringer,</article></article></li><li data-name="d." value="4"><article class="listArticle" id="kapittel-4-paragraf-5-ledd-1-punkt-4"><article class="legalP" id="kapittel-4-paragraf-5-ledd-1-punkt-4-ledd-1">retningslinjer for medlemsbankens virksomhet,</article></article></li><li data-name="e." value="5"><article class="listArticle" id="kapittel-4-paragraf-5-ledd-1-punkt-5"><article class="legalP" id="kapittel-4-paragraf-5-ledd-1-punkt-5-ledd-1">tilbakebetalingen av støttelånet.</article></article></li></ol></article></article><article class="legalArticle" data-lovdata-URL="SF/forskrift/1991-11-29-763/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" id="kapittel-4-paragraf-6-ledd-1">Fondet kan videre stille vilkår som gjelder:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">Krav om at Fondet før utbetaling, etter godkjenning av Finans- og tolldepartementet, kan oppnevne to medlemmer i vedkommende sikringsfond, jf. <a href="lov/1991-03-15-2/§6">lov om Statens Banksikringsfond § 6</a>. De styremedlemmer som oppnevnes av Fondet, skal tre i stedet for to av de fem medlemmene som er valgt av sikringsfondets generalforsamling,</article></article></li><li data-name="b." value="2"><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">nedskrivning av aksje- eller grunnfondsbeviskapital eller annen ansvarlig kapital i medlemsbank som mottar støtte,</article></article></li><li data-name="c." value="3"><article class="listArticle" id="kapittel-4-paragraf-6-ledd-1-punkt-3"><article class="legalP" id="kapittel-4-paragraf-6-ledd-1-punkt-3-ledd-1">begrensning av medlemsbankens adgang til å gi avkastning på ansvarlig kapital,</article></article></li><li data-name="d." value="4"><article class="listArticle" id="kapittel-4-paragraf-6-ledd-1-punkt-4"><article class="legalP" id="kapittel-4-paragraf-6-ledd-1-punkt-4-ledd-1">tilførsel av ny egenkapital eller annen ansvarlig kapital i tillegg til den støtte en medlemsbank mottar. Dette kan f.eks. gjøres ved at det stilles krav om nyemisjon av aksjekapital eller grunnfondsbevis i forbindelse med at det ytes støttelån,</article></article></li><li data-name="e." value="5"><article class="listArticle" id="kapittel-4-paragraf-6-ledd-1-punkt-5"><article class="legalP" id="kapittel-4-paragraf-6-ledd-1-punkt-5-ledd-1">endringer i de styrende organer og/eller i bankens ledelse,</article></article></li><li data-name="f." value="6"><article class="listArticle" id="kapittel-4-paragraf-6-ledd-1-punkt-6"><article class="legalP" id="kapittel-4-paragraf-6-ledd-1-punkt-6-ledd-1">lønninger og annen godtgjørelse til bankens ledende ansatte, og godtgjørelse for styreverv,</article></article></li><li data-name="g." value="7"><article class="listArticle" id="kapittel-4-paragraf-6-ledd-1-punkt-7"><article class="legalP" id="kapittel-4-paragraf-6-ledd-1-punkt-7-ledd-1">filialer, datterselskaper, utenlandsetableringer, fusjon med annen bank,</article></article></li><li data-name="h." value="8"><article class="listArticle" id="kapittel-4-paragraf-6-ledd-1-punkt-8"><article class="legalP" id="kapittel-4-paragraf-6-ledd-1-punkt-8-ledd-1">andre vilkår i samsvar med formålene til støttelånsordningen.</article></article></li></ol></article></article></section><section class="section" data-name="kap5" id="kapittel-5" data-lovdata-URL="SF/forskrift/1991-11-29-763/KAPITTEL_5"><h2>Kapittel 5. Mislighold mv.</h2><article class="legalArticle" data-lovdata-URL="SF/forskrift/1991-11-29-763/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">Fondet skal påse at vilkårene for støttelånet blir overholdt.</article></article><article class="legalArticle" data-lovdata-URL="SF/forskrift/1991-11-29-763/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">Dersom det aktuelle sikringsfond eller medlemsbank ikke overholder ett eller flere vilkår stilt av Fondet, anses dette som kontraktsbrudd. Ethvert kontraktsbrudd betraktes som vesentlig mislighold.</article><article class="legalP" id="kapittel-5-paragraf-2-ledd-2">Fondet skal i slike tilfeller beslutte nødvendig misligholdsbeføyelser som er egnet til å sikre støttelånet, Fondet kan herunder bringe hele – eller deler av låneavtalen til opphør og/eller kreve renter i henhold til <a href="lov/1976-12-17-100">lov av 17. desember 1976 nr. 100</a> om renter ved forsinket betaling m.m.</article></article><article class="legalArticle" data-lovdata-URL="SF/forskrift/1991-11-29-763/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>.</h3><article class="legalP" id="kapittel-5-paragraf-3-ledd-1">Dersom det er grunn til å tro at vilkår ikke vil bli oppfylt, kan Fondet før konstatering av kontraktsbrudd beslutte tiltak for å sikre gjennomføringen av avtalen.</article></article></section><section class="section" data-name="kap6" id="kapittel-6" data-lovdata-URL="SF/forskrift/1991-11-29-763/KAPITTEL_6"><h2>Kapittel 6. Erverv av egenkapitalinstrumenter.</h2><article class="legalArticle" data-lovdata-URL="SF/forskrift/1991-11-29-763/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" id="kapittel-6-paragraf-1-ledd-1">Reglene om støttelån i <a href="forskrift/1991-11-29-763/kap2">kap. 2</a> og 3 får så langt de passer tilsvarende anvendelse for søknad og behandling av søknad om erverv av egenkapitalinstrumenter i banker.</article></article></section><section class="section" data-name="kap7" id="kapittel-7" data-lovdata-URL="SF/forskrift/1991-11-29-763/KAPITTEL_7"><h2>Kapittel 7. Ikrafttredelse.</h2><article class="legalP" id="kapittel-7-ledd-1">Denne forskrift trer i kraft 29. november 1991. <a href="forskrift/1991-04-29-289">Forskrift av 29. april 1991 nr. 289</a> oppheves.</article></section></main></body></html>