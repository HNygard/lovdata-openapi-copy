<!DOCTYPE html><html lang="no"><head><title>Forskrift om masterstudiene ved Arkitektur- og designhøgskolen i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-05-28-1888</dd><dt class="dokid">DokumentID</dt><dd class="dokid">SF/forskrift/2010-05-28-1888</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Arkitektur- og designhøgskolen i Oslo</li></ul></dd><dt class="publishedIn">Publisert i</dt><dd class="publishedIn">I 2011 hefte 2</dd><dt class="dateInForce">I kraft fra</dt><dd class="dateInForce">2011-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15">lov/2005-04-01-15</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2011-02-08 14:45</dd><dt class="titleShort">Korttittel</dt><dd class="titleShort">Forskrift om masterstudiene ved AHO</dd><dt class="title">Tittel</dt><dd class="title">Forskrift om masterstudiene ved Arkitektur- og designhøgskolen i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Arkitektur- og designhøgskolen i Oslo 28. mai 2010 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler (universitets- og høyskoleloven) <a href="lov/2005-04-01-15/kap3">kap. 3</a>, <a href="lov/2005-04-01-15/kap4">4</a> og 5. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>.</dd><dt class="refid">RefID</dt><dd class="refid">forskrift/2010-05-28-1888</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om masterstudiene ved Arkitektur- og designhøgskolen i Oslo</a><ul class="tocSubUl"><li><a href="#paragraf-1">§ 1. Forskriftens virkeområde og formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Opptak og søknadsfrister</a></li><li><a href="#paragraf-4">§ 3-1. Opptak til første år</a></li><li><a href="#paragraf-5">§ 3-2. Overgang til annet studieprogram</a></li><li><a href="#paragraf-6">§ 3-3. Godkjenning av tidligere utdanning/innpassing i studiet</a></li><li><a href="#paragraf-7">§ 3-4. Opptak til masternivå</a></li><li><a href="#paragraf-8">§ 3-5. Utveksling</a></li><li><a href="#paragraf-9">§ 3-6. Gjestestudenter</a></li><li><a href="#paragraf-10">§ 3-7. Kvoteordning</a></li><li><a href="#paragraf-11">§ 3-8. Språkkrav</a></li><li><a href="#paragraf-12">§ 3-9. Klage på opptak</a></li><li><a href="#paragraf-13">§ 3-10. Utsatt studiestart</a></li><li><a href="#paragraf-14">§ 4. Studierett og utdanningsplaner</a></li><li><a href="#paragraf-15">§ 4-1. Studierett</a></li><li><a href="#paragraf-16">§ 4-2. Opphør av studierett</a></li><li><a href="#paragraf-17">§ 4-3. Utdanningsplan</a></li><li><a href="#paragraf-18">§ 4-4. Kurs- og semesterregistrering</a></li><li><a href="#paragraf-19">§ 5. Studier</a></li><li><a href="#paragraf-20">§ 5-1. Studieordning</a></li><li><a href="#paragraf-21">§ 5-2. Studieåret</a></li><li><a href="#paragraf-22">§ 5-3. Selvprogrammering</a></li><li><a href="#paragraf-23">§ 5-4. Krav til innlevering</a></li><li><a href="#paragraf-24">§ 5-5. Studieplan</a></li><li><a href="#paragraf-25">§ 5-6. Semesterplan</a></li><li><a href="#paragraf-26">§ 5-7. Opphavsrett</a></li><li><a href="#paragraf-27">§ 5-8. Endring av studieplan</a></li><li><a href="#paragraf-28">§ 5-9. Karakterutskrift</a></li><li><a href="#paragraf-29">§ 5-10. Grader og vitnemål</a></li><li><a href="#paragraf-30">§ 5-11. Utveksling</a></li><li><a href="#paragraf-31">§ 5-12. Permisjon</a></li><li><a href="#paragraf-32">§ 6. Eksamen</a></li><li><a href="#paragraf-33">§ 6-1. Eksamen</a></li><li><a href="#paragraf-34">§ 6-2. Oppmelding til eksamen</a></li><li><a href="#paragraf-35">§ 6-3. Vilkår for adgang til eksamen</a></li><li><a href="#paragraf-36">§ 6-4. Tilrettelegging av eksamen eller prøve for studenter med særskilte behov</a></li><li><a href="#paragraf-37">§ 6-5. Forfall til eksamen</a></li><li><a href="#paragraf-38">§ 6-6. Antall forsøk til eksamen</a></li><li><a href="#paragraf-39">§ 6-7. Supplering og kontinuasjon</a></li><li><a href="#paragraf-40">§ 6-8. Utsatt innlevering</a></li><li><a href="#paragraf-41">§ 6-9. Fravær ved eksamen</a></li><li><a href="#paragraf-42">§ 6-10. Ny eksamen</a></li><li><a href="#paragraf-43">§ 6-11. Kriterier for bedømmelse</a></li><li><a href="#paragraf-44">§ 6-12. Sensur</a></li><li><a href="#paragraf-45">§ 6-13. Sensorutvalg</a></li><li><a href="#paragraf-46">§ 6-14. Karakterer</a></li><li><a href="#paragraf-47">§ 6-15. Annullering av eksamen</a></li><li><a href="#paragraf-48">§ 6-16. Bruk av hjelpemidler</a></li><li><a href="#paragraf-49">§ 6-17. Bedømming av gruppearbeid</a></li><li><a href="#paragraf-50">§ 6-18. Fusk ved eksamen</a></li><li><a href="#paragraf-51">§ 6-19. Klage på formelle feil ved eksamen</a></li><li><a href="#paragraf-52">§ 6-20. Klage over karakterfastsetting</a></li><li><a href="#paragraf-53">§ 7. Diplom</a></li><li><a href="#paragraf-54">§ 7-1. Oppmelding</a></li><li><a href="#paragraf-55">§ 7-2. Omfang</a></li><li><a href="#paragraf-56">§ 7-3. Varighet</a></li><li><a href="#paragraf-57">§ 7-4. Program</a></li><li><a href="#paragraf-58">§ 7-5. Ansvarsforhold og veiledning</a></li><li><a href="#paragraf-59">§ 7-6. Innlevering</a></li><li><a href="#paragraf-60">§ 7-7. Utsatt innlevering</a></li><li><a href="#paragraf-61">§ 7-8. Kriterier for bedømmelse</a></li><li><a href="#paragraf-62">§ 7-9. Sensorer</a></li><li><a href="#paragraf-63">§ 7-10. Sensur</a></li><li><a href="#paragraf-64">§ 8. Erfaringsbasert mastergrad</a></li><li><a href="#paragraf-65">§ 8-1. Opptak</a></li><li><a href="#paragraf-66">§ 8-2. Studieordning</a></li><li><a href="#paragraf-67">§ 8-3. Godkjenning av tidligere utdanning/innpassing i studiet</a></li><li><a href="#paragraf-68">§ 8-4. Fravær, sykdom og adgang til utsatt innlevering</a></li><li><a href="#paragraf-69">§ 8-5. Kontinuasjon</a></li><li><a href="#paragraf-70">§ 8-6. Masteroppgave</a></li><li><a href="#paragraf-71">§ 8-7. Sensur</a></li><li><a href="#paragraf-72">§ 8-8. Sensorutvalg</a></li><li><a href="#paragraf-73">§ 9. Bortvisning og utestengning</a></li><li><a href="#paragraf-74">§ 10. Ikrafttredelse</a></li><li><a href="#paragraf-75">§ 10-1.</a></li></ul></li></ul></dd></dl></header><main class="documentBody" data-lovdata-URL="SF/forskrift/2010-05-28-1888" id="dokument"><h1>Forskrift om masterstudiene ved Arkitektur- og designhøgskolen i Oslo</h1><article class="legalArticle" data-lovdata-URL="SF/forskrift/2010-05-28-1888/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde og formål</span></h2><article class="legalP" id="paragraf-1-ledd-1">Forskriften gjelder for masterstudiene ved Arkitektur- og designhøgskolen i Oslo (AHO). Forskriften gir regler om organisering av studier, gjennomføring av vurderinger, krav for tildeling av grader og bestemmelser om AHOs og studentenes rettigheter og plikter ved AHO. Forskriften skal kvalitetssikre en forsvarlig gjennomføring av studiene ved AHO.</article><article class="legalP" id="paragraf-1-ledd-2">Forskriften forutsetter at studentene følger normert studieprogresjon. For studenter som har søkt om og fått innvilget avvik fra normert progresjon, skal anvendelsen av reglene ta hensyn til dette, med mindre noe annet er særskilt angitt.</article><article class="legalP" id="paragraf-1-ledd-3">Når det i det følgende er fastsatt at en tidsfrist går ut på en bestemt dato og denne datoen ikke er virkedag, blir fristen forskjøvet til nærmeste etterfølgende virkedag.</article></article><article class="legalArticle" data-lovdata-URL="SF/forskrift/2010-05-28-1888/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1"><i>Eksamen</i><p class="leddfortsettelse">Skriftlig, muntlig, prosjektinnlevering eller annen vurdering av studentens kunnskaper og ferdigheter som gir grunnlag for fastsettelse av karakter på vitnemålet eller som inngår i beregningsgrunnlag for en karakter som angis på vitnemålet. En eksamen kan omfatte flere deleksamener og i så fall skal kursbeskrivelsen gi opplysninger om den innbyrdes vekting av disse deleksamenene.</p></article><article class="legalP" id="paragraf-2-ledd-2"><i>Erfaringsbasert master</i><p class="leddfortsettelse">Et masterstudium av 90 eller 120 studiepoengs omfang, inkludert selvstendig arbeid.</p></article><article class="legalP" id="paragraf-2-ledd-3"><i>Evaluering</i><p class="leddfortsettelse">Vurdere, gi karakter til en students faglige prestasjon.</p></article><article class="legalP" id="paragraf-2-ledd-4"><i>Fordypningskurs</i><p class="leddfortsettelse">Tematiske kurs av 6 sp omfang som gis på masternivå.</p></article><article class="legalP" id="paragraf-2-ledd-5"><i>Grad</i><p class="leddfortsettelse">Tildeles etter gjennomført studieprogram av et gitt omfang. AHO tildeler gradene Master og Philosophae doctor (Ph.d).</p></article><article class="legalP" id="paragraf-2-ledd-6"><i>Grunnkurs</i><p class="leddfortsettelse">Kurs som gis innenfor grunnundervisningen.</p></article><article class="legalP" id="paragraf-2-ledd-7"><i>Grunnundervisning</i><p class="leddfortsettelse">Obligatorisk undervisning som går over de tre første årene av studiene master i industridesign og master i arkitektur.</p></article><article class="legalP" id="paragraf-2-ledd-8"><i>Gjestestudent</i><p class="leddfortsettelse">Benyttes om en student som ikke er tatt opp til et studieprogram, men til ett eller flere kurs på individbasert avtale.</p></article><article class="legalP" id="paragraf-2-ledd-9"><i>Kontinuasjonseksamen</i><p class="leddfortsettelse">Eksamen som arrangeres for studenter som ikke har bestått ordinær eksamen eller som ønsker å forbedre karakter på tidligere eksamen.</p></article><article class="legalP" id="paragraf-2-ledd-10"><i>Kurs</i><p class="leddfortsettelse">Et semester er bygget opp av kurs med ulik kreditering og varighet. Kursene ved AHO har følgende betegnelser: Grunnkurs, fordypningskurs og studiokurs.</p></article><article class="legalP" id="paragraf-2-ledd-11"><i>Læringsutbytte</i><p class="leddfortsettelse">Beskrivelse av den minimumskompetanse studenten skal ha ved gjennomført og bestått kurs.</p></article><article class="legalP" id="paragraf-2-ledd-12"><i>Mastergrad</i><p class="leddfortsettelse">Et studium på 300 eller 330 studiepoeng som fyller kravene til graden master.</p></article><article class="legalP" id="paragraf-2-ledd-13"><i>Masterundervisning</i><p class="leddfortsettelse">En samlet betegnelse på undervisningen som gis på masternivå etter grunnundervisningen.</p></article><article class="legalP" id="paragraf-2-ledd-14"><i>Ny eksamen</i><p class="leddfortsettelse">Eksamen som arrangeres for studenter som har gyldig fravær ved ordinær eksamen.</p></article><article class="legalP" id="paragraf-2-ledd-15"><i>Ph.d.</i><p class="leddfortsettelse">Doktorgrad på grunnlag av forskerutdanningsprogram og godkjent disputas.</p></article><article class="legalP" id="paragraf-2-ledd-16"><i>Selvstendig arbeid</i><p class="leddfortsettelse">Arbeid av et nærmere angitt omfang og type som inngår i studiet, og som skal vise forståelse, refleksjon og modning. Arbeidet kan være av teoretisk, praktisk eller kunstnerisk art, og utført individuelt eller i grupper.</p></article><article class="legalP" id="paragraf-2-ledd-17"><i>Semester</i><p class="leddfortsettelse">Et studieår består av to semestre. Hvert semester har et omfang av 30 studiepoeng (sp.). Normalt vil høstsemesteret være på 19 uker og vårsemesteret 21 uker, totalt 1600–1800 arbeidstimer.</p></article><article class="legalP" id="paragraf-2-ledd-18"><i>Semesterplan</i><p class="leddfortsettelse">En detaljert beskrivelse av det enkelte kurs som deles ut ved semesterstart.</p></article><article class="legalP" id="paragraf-2-ledd-19"><i>Semesterevaluering</i><p class="leddfortsettelse">Vurdering av undervisningen på et kurs sett i forhold til læringsmålene for kurset. Evalueringen kan også omfatte læringsmiljø og administrative tjenester. Semesterevalueringer foretas av studenter, sensorer og lærere i iht. fastsatte retningslinjer.</p></article><article class="legalP" id="paragraf-2-ledd-20"><i>Sensorutvalg</i><p class="leddfortsettelse">Utvalg som oppnevnes for sensur av eksamen, prøve, bedømmelse av oppgaver eller annen vurdering der resultatet inngår i vitnemålet eller regnes inn i karakter for vedkommende studium.</p></article><article class="legalP" id="paragraf-2-ledd-21"><i>Student</i><p class="leddfortsettelse">En student som er tatt opp til et av høgskolens studier på grunnlag av generelle opptakskrav og øvrige krav i studieplanen, og som har betalt semesteravgift til Studentsamskipnaden i Oslo (SiO) og semesterregistrert seg i henhold til gjeldende bestemmelser.</p></article><article class="legalP" id="paragraf-2-ledd-22"><i>Studiokurs</i><p class="leddfortsettelse">Prosjekteringskurs med omfang fra 18 til 24 studiepoeng.</p></article><article class="legalP" id="paragraf-2-ledd-23"><i>Studioundervisning</i><p class="leddfortsettelse">En undervisningsform basert på prosjektarbeid i studio som integrerer undervisning i faglig kunnskap og ferdigheter som del av prosjektarbeidet. Studioundervisningen er undervisningsintensiv og innebærer tilstedeværelse og høg grad av kunnskapsutveksling mellom lærer og student.</p></article><article class="legalP" id="paragraf-2-ledd-24"><i>Studieplan</i><p class="leddfortsettelse">En plan som beskriver læringsmål, faglige komponenter, oppbygging og gjennomføring av studier som ikke har sentralt fastsatte rammeplaner.</p></article><article class="legalP" id="paragraf-2-ledd-25"><i>Studiepoeng</i><p class="leddfortsettelse">Ett studieår skal tilsvare 60 studiepoeng, og ett 26,7 arbeidstimer</p></article><article class="legalP" id="paragraf-2-ledd-26"><i>Studieprogram</i><p class="leddfortsettelse">Et sett kurs som danner en studiemessig helhet, og som studenter tas opp til, får studierett til og som fører fram til en grad.</p></article><article class="legalP" id="paragraf-2-ledd-27"><i>Studieretning</i><p class="leddfortsettelse">En faglig spesialisering innenfor et studieprogram, beskrevet i studieprogrammets studieplan.</p></article><article class="legalP" id="paragraf-2-ledd-28"><i>Studierett</i><p class="leddfortsettelse">Rettigheter tilknyttet et studieprogram, for eksempel rett til organisert veiledning, smågruppeundervisning og oppgaveløsning, Studieretten tildeles etter institusjonens tilbud om studieplass og studentenes aksept av denne.</p></article><article class="legalP" id="paragraf-2-ledd-29"><i>Utdanningsplan</i><p class="leddfortsettelse">En plan for studenten og AHO om plikter og ansvar begge parter har for studentens studieløp samt ansvar studenten har overfor sine medstudenter.</p></article><article class="legalP" id="paragraf-2-ledd-30"><i>Vurdering</i><p class="leddfortsettelse">De tilbakemeldingene som gis en student på grunnlag av prestasjonene han/hun utfører innenfor et kurs som bedømmes. Kriterier for vurdering skal gå fram av studie- og semesterplan.</p></article></article><article class="legalArticle" data-lovdata-URL="SF/forskrift/2010-05-28-1888/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptak og søknadsfrister</span></h2></article><article class="legalArticle" data-lovdata-URL="SF/forskrift/2010-05-28-1888/§3-1" data-name="§3-1" id="paragraf-4"><h2 class="legalArticleHeader"><span class="legalArticleValue">§ 3-1</span>. <span class="legalArticleTitle">Opptak til første år</span></h2><article class="legalP" id="paragraf-4-ledd-1">Den årlige opptaksrammen fastsettes av styret. For opptak til Arkitektur- og designhøgskolen i Oslo (AHO) kreves generell studiekompetanse og beståtte opptaksprøver. Søkerne rangeres i en kombinasjon av ordinær rangering, i henhold til forskrift om opptak til høyere utdanning <a href="forskrift/2010-05-28-1888/§7-1">§ 7-1</a> til § 7-13 og beståtte opptaksprøver etter regler fastsatt av AHO.</article><article class="legalP" id="paragraf-4-ledd-2">Opptaksprøvene er felles for studieretningene master i arkitektur og master i industridesign, og går over to trinn: Hjemmeoppgave og skoleoppgave. Opptakskomiteen har ansvar for innhold og form på opptaksprøven. Komiteen vurderer og rangerer opptaksprøvene.</article><article class="legalP" id="paragraf-4-ledd-3">Den formelle delen av opptaket skjer gjennom Samordna Opptak, i henhold til deres frister og forskrift om opptak til høyere utdanning.</article></article><article class="legalArticle" data-lovdata-URL="SF/forskrift/2010-05-28-1888/§3-2" data-name="§3-2" id="paragraf-5"><h2 class="legalArticleHeader"><span class="legalArticleValue">§ 3-2</span>. <span class="legalArticleTitle">Overgang til annet studieprogram</span></h2><article class="legalP" id="paragraf-5-ledd-1">Søknad om overgang til annet studieprogram ved AHO vurderes av Opptaks- og godkjenningsutvalget. Overgang vurderes i forhold til motivasjon og faglige kvaliteter, på bakgrunn av søknad, portfolio og intervju.</article><article class="legalP" id="paragraf-5-ledd-2">Ved overgang i løpet av første år kan de to første semestrene godkjennes som likeverdige. Øvrige obligatoriske kurs i grunnundervisningen må gjennomføres på ordinær måte. Ved overgang på masternivå vil det bli foretatt innpassing i forhold til nivå og AHOs faglige krav.</article><article class="legalP" id="paragraf-5-ledd-3">Overgang til annet studieprogram er avhengig av plass på det aktuelle programmet. Søknadsfrister for overgang kunngjøres på AHOs nettsider.</article></article><article class="legalArticle" data-lovdata-URL="SF/forskrift/2010-05-28-1888/§3-3" data-name="§3-3" id="paragraf-6"><h2 class="legalArticleHeader"><span class="legalArticleValue">§ 3-3</span>. <span class="legalArticleTitle">Godkjenning av tidligere utdanning/innpassing i studiet</span></h2><article class="legalP" id="paragraf-6-ledd-1">Studenter tatt opp ved det nasjonale opptaket (NOM) kan søke om godkjenning av tilsvarende utdanning fra annen institusjon, for avkorting av studiet. Det gis anledning til godkjenning av inntil to semestre i grunnundervisningen og inntil to semestre i masterundervisningen. Søknad om slik godkjenning må sendes i løpet av første semester i utdanningen. Opptaks- og godkjenningsutvalget er vurderingsorgan for godkjenning av tidligere utdanning.</article><article class="legalP" id="paragraf-6-ledd-2">Praksis gir ikke uttelling i form av studiepoeng og godkjenning som del av utdanningen.</article></article><article class="legalArticle" data-lovdata-URL="SF/forskrift/2010-05-28-1888/§3-4" data-name="§3-4" id="paragraf-7"><h2 class="legalArticleHeader"><span class="legalArticleValue">§ 3-4</span>. <span class="legalArticleTitle">Opptak til masternivå</span></h2><article class="legalP" id="paragraf-7-ledd-1">AHO tar opp studenter senere i studiet på bakgrunn av fullført min. 3 års utdanning ved tilsvarende institusjon. Opptak på masternivå skjer en gang pr år. Søknad rettes til AHO på eget skjema innen 1. april. Bekreftede kopier av vitnemål med karakterutskrift, CV og ev. dokumentasjon på språkkunnskaper, samt portfolio skal følge søknaden. For opptak til Master i landskapsarkitektur kreves også motivasjonsbrev. Opptaksrammen fastsettes av AHOs styre. Opptaks- og godkjenningsutvalget er opptaksorgan og avgjør innpassing i studiet.</article></article><article class="legalArticle" data-lovdata-URL="SF/forskrift/2010-05-28-1888/§3-5" data-name="§3-5" id="paragraf-8"><h2 class="legalArticleHeader"><span class="legalArticleValue">§ 3-5</span>. <span class="legalArticleTitle">Utveksling</span></h2><article class="legalP" id="paragraf-8-ledd-1">AHO tar opp utvekslingsstudenter gjennom programmene Nordplus og Erasmus. I tillegg har AHO inngått avtaler med enkelte undervisningsinstitusjoner utenfor Europa. Rektor godkjenner AHOs utvekslingsavtaler.</article><article class="legalP" id="paragraf-8-ledd-2">Antall plasser for utvekslingsstudenter ses i forhold til kapasitet og inngåtte avtaler. Utvekslingsstudenter tas kun opp på masternivå. Utvekslingsstudenter må følge ordinære kurs og gis ikke anledning til å selvprogrammere eller avlegge diplomeksamen.</article><article class="legalP" id="paragraf-8-ledd-3">Søknadsfrist for utveksling kunngjøres på AHOs nettsider. Utveksling administreres av studieadministrasjonen.</article></article><article class="legalArticle" data-lovdata-URL="SF/forskrift/2010-05-28-1888/§3-6" data-name="§3-6" id="paragraf-9"><h2 class="legalArticleHeader"><span class="legalArticleValue">§ 3-6</span>. <span class="legalArticleTitle">Gjestestudenter</span></h2><article class="legalP" id="paragraf-9-ledd-1">AHO kan hvert semester ta opp gjestestudenter i henhold til styrets rammer. Disse studieplassene er reservert studenter fra institusjoner som ikke omfattes av AHOs utvekslingsavtaler. For å bli tatt opp som gjestestudent må søker være tilsluttet og ha fullført min. 3 år av tilsvarende utdanning ved utdanningsinstitusjon på samme nivå som AHO.</article><article class="legalP" id="paragraf-9-ledd-2">Opptak av gjestestudenter skjer på grunnlag av bekreftede kopier av vitnemål med karakterutskrift, CV og ev. bekreftelse på språkkunnskaper, samt portfolio. Det gis anledning til å studere ved AHO i to semestre i denne kvoten, med egen søknad for hvert semester. Gjestestudenter må følge AHOs oppsatte kurs, og det gis ikke anledning til å selvprogrammere kurs eller avlegge diplomeksamen.</article><article class="legalP" id="paragraf-9-ledd-3">Søknad om plass som gjestestudent rettes på eget skjema Søknadsfrister kunngjøres på AHOs nettsider. Opptaksorgan er Opptaks- og godkjenningsutvalget.</article></article><article class="legalArticle" data-lovdata-URL="SF/forskrift/2010-05-28-1888/§3-7" data-name="§3-7" id="paragraf-10"><h2 class="legalArticleHeader"><span class="legalArticleValue">§ 3-7</span>. <span class="legalArticleTitle">Kvoteordning</span></h2><article class="legalP" id="paragraf-10-ledd-1">AHO tar inn studenter fra land i Afrika, Asia og land i Sentral- og Øst-Europa etter tildelingskvoter fra Senter for internasjonalisering av høgre utdanning (SIU). Opptaket skjer i henhold til inngåtte institusjonsavtaler.</article></article><article class="legalArticle" data-lovdata-URL="SF/forskrift/2010-05-28-1888/§3-8" data-name="§3-8" id="paragraf-11"><h2 class="legalArticleHeader"><span class="legalArticleValue">§ 3-8</span>. <span class="legalArticleTitle">Språkkrav</span></h2><article class="legalP" id="paragraf-11-ledd-1">Søkere til første år med utdanning fra land utenfor Norden må dokumentere tilfredsstillende norskkunnskaper. For søkere tatt opp senere i studiet, kan kravet til norskkunnskaper fravikes, men kravet til engelskkunnskaper må kunne dokumenteres. Studenter fra land utenfor Norden som inngår i utvekslingsprogrammer eller blir tatt opp som gjestestudenter må kunne dokumentere engelskkunnskaper som følger:<ul class="defaultList"><li><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">TOEFL – Test of English as a Foreign Language, med minst 550 poeng på papirbasert test, 213 poeng på computer based test (TOEFL CBT) eller 80 poeng på Internet based test (TOEFL IBT)</article></article></li><li><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">IELTS – International English Language Testing Service, British Council, med minst 6.0 poeng (overall score).</article></article></li><li><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">Certificate in Advanced English eller Certificate of Proficiency in English fra University of Cambridge</article></article></li></ul></article><article class="legalP" id="paragraf-11-ledd-2">Søkere med følgende dokumentasjon er unntatt fra engelskkravet:<ul class="defaultList"><li data-li-identifier="-" data-name="-"><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">Statsborgere fra Australia, Canada, Irland, New Zealand, Storbritannia og USA.</article></article></li><li data-li-identifier="-" data-name="-"><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">Ett års universitetsstudier i ett av de ovenfor nevnte land, hvor undervisningsspråket har vært engelsk.</article></article></li><li data-li-identifier="-" data-name="-"><article class="listArticle" id="paragraf-11-ledd-2-punkt-3"><article class="legalP" id="paragraf-11-ledd-2-punkt-3-ledd-1">Fullført universitetsutdanning hvor faget engelsk utgjør hoveddelen av studiet.</article></article></li><li data-li-identifier="-" data-name="-"><article class="listArticle" id="paragraf-11-ledd-2-punkt-4"><article class="legalP" id="paragraf-11-ledd-2-punkt-4-ledd-1">Bachelorgrad hvor undervisningsspråket har vært engelsk gjennom hele skolegangen.</article></article></li><li data-li-identifier="-" data-name="-"><article class="listArticle" id="paragraf-11-ledd-2-punkt-5"><article class="legalP" id="paragraf-11-ledd-2-punkt-5-ledd-1">A-level i engelsk med minimum C eller bedre.</article></article></li></ul></article></article><article class="legalArticle" data-lovdata-URL="SF/forskrift/2010-05-28-1888/§3-9" data-name="§3-9" id="paragraf-12"><h2 class="legalArticleHeader"><span class="legalArticleValue">§ 3-9</span>. <span class="legalArticleTitle">Klage på opptak</span></h2><article class="legalP" id="paragraf-12-ledd-1">Det er kun adgang til å klage på formelle feil og feil i saksbehandlingen ved avgjørelse om opptak. AHOs klagenemnd er klageinstans.</article></article><article class="legalArticle" data-lovdata-URL="SF/forskrift/2010-05-28-1888/§3-10" data-name="§3-10" id="paragraf-13"><h2 class="legalArticleHeader"><span class="legalArticleValue">§ 3-10</span>. <span class="legalArticleTitle">Utsatt studiestart</span></h2><article class="legalP" id="paragraf-13-ledd-1">Tildelt studieplass kan reserveres i inntil ett år pga. militær- og siviltjeneste, graviditet eller andre tungtveiende grunner. Reservasjon av studieplass skjer på bakgrunn av dokumentert søknad til studieadministrasjonen.</article></article><article class="legalArticle" data-lovdata-URL="SF/forskrift/2010-05-28-1888/§4" data-name="§4" id="paragraf-14"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studierett og utdanningsplaner</span></h2></article><article class="legalArticle" data-lovdata-URL="SF/forskrift/2010-05-28-1888/§4-1" data-name="§4-1" id="paragraf-15"><h2 class="legalArticleHeader"><span class="legalArticleValue">§ 4-1</span>. <span class="legalArticleTitle">Studierett</span></h2><article class="legalP" id="paragraf-15-ledd-1">Den som har akseptert tilbud om studieplass og betalt semesteravgift til Studentsamskipnaden i Oslo (SiO) tildeles studierett ved AHO. Studieretten gir rett til undervisning, tilgang til nødvendige hjelpemidler, bibliotek, verksteder, datalaboratorier og organisert veiledning. Studenter med studierett ved AHO plikter å semesterregistrere seg jf. <a href="forskrift/2010-05-28-1888/§4-4">§ 4-4</a>.</article><article class="legalP" id="paragraf-15-ledd-2">Studieretten gjelder det studieprogrammet eller kurset studenten er tatt opp til. AHO kan innføre plassbegrensning på valgfrie kurs såfremt studentene sikres plass ved alternative kurs, slik at de kan fullføre studiet på normert tid. Studenten kan gis rett til å følge undervisningen og ta eksamen i emner som ikke er en del av studieprogrammet vedkommende tilhører, etter anbefaling fra instituttleder.</article><article class="legalP" id="paragraf-15-ledd-3">Studieretten innebærer:<ul class="defaultList"><li data-li-identifier="-" data-name="-"><article class="listArticle" id="paragraf-15-ledd-3-punkt-1"><article class="legalP" id="paragraf-15-ledd-3-punkt-1-ledd-1">rett til å få fastsatt utdanningsplan i samsvar med <a href="forskrift/2010-05-28-1888/§4-3">§ 4-3</a></article></article></li><li data-li-identifier="-" data-name="-"><article class="listArticle" id="paragraf-15-ledd-3-punkt-2"><article class="legalP" id="paragraf-15-ledd-3-punkt-2-ledd-1">rett til å delta i undervisning i samsvar med studieplanen for det enkelte program og i samsvar med utdanningsplanen</article></article></li><li data-li-identifier="-" data-name="-"><article class="listArticle" id="paragraf-15-ledd-3-punkt-3"><article class="legalP" id="paragraf-15-ledd-3-punkt-3-ledd-1">rett til veiledning og til å bruke andre ressurser i samsvar med studieplanen utdanningsplanen og eventuelle andre regler gitt av høyskolen, herunder lesesaler, datamaskiner, bibliotek, verksted osv.</article></article></li><li data-li-identifier="-" data-name="-"><article class="listArticle" id="paragraf-15-ledd-3-punkt-4"><article class="legalP" id="paragraf-15-ledd-3-punkt-4-ledd-1">rett til å bli vurdert til eksamen i samsvar med kursbeskrivelsen og reglene i denne forskriften</article></article></li><li data-li-identifier="-" data-name="-"><article class="listArticle" id="paragraf-15-ledd-3-punkt-5"><article class="legalP" id="paragraf-15-ledd-3-punkt-5-ledd-1">plikt til å overholde gjeldende lover og forskrifter.</article></article></li></ul></article><article class="legalP" id="paragraf-15-ledd-4">AHO kan i tillegg vedta regler om påbudt frammøte ved studiestart, herunder om registrering, gyldig forfall mv.</article></article><article class="legalArticle" data-lovdata-URL="SF/forskrift/2010-05-28-1888/§4-2" data-name="§4-2" id="paragraf-16"><h2 class="legalArticleHeader"><span class="legalArticleValue">§ 4-2</span>. <span class="legalArticleTitle">Opphør av studierett</span></h2><article class="legalP" id="paragraf-16-ledd-1">Studieretten opphører dersom studenten:<ol class="defaultList" type="a"><li data-name="a." value="1"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">oppfyller kravene for tildeling av vitnemål og grad for fullført studieprogram</article></article></li><li data-name="b." value="2"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">i løpet av ett år ikke har dokumentert aktivitet i form av semesterregistrering eller innvilget permisjonssøknad</article></article></li><li data-name="c." value="3"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">skriftlig bekrefter at han/hun trekker seg fra studieprogrammet før det er fullført</article></article></li><li data-name="d." value="4"><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">ikke avlegger eksamen på to år, når permisjonsvedtak ikke er innvilget</article></article></li><li data-name="e." value="5"><article class="listArticle" id="paragraf-16-ledd-1-punkt-5"><article class="legalP" id="paragraf-16-ledd-1-punkt-5-ledd-1">unnlater å betale semesteravgift innen fastsatt tid</article></article></li><li data-name="f." value="6"><article class="listArticle" id="paragraf-16-ledd-1-punkt-6"><article class="legalP" id="paragraf-16-ledd-1-punkt-6-ledd-1">har brukt opp sine forsøk til eksamen i henhold til denne forskrift</article></article></li><li data-name="g." value="7"><article class="listArticle" id="paragraf-16-ledd-1-punkt-7"><article class="legalP" id="paragraf-16-ledd-1-punkt-7-ledd-1">er utestengt i henhold til UH-lovens § 4-8.</article></article></li></ol></article><article class="legalP" id="paragraf-16-ledd-2">Den som har mistet studieretten, kan søke studieadministrasjonen om nytt opptak.</article></article><article class="legalArticle" data-lovdata-URL="SF/forskrift/2010-05-28-1888/§4-3" data-name="§4-3" id="paragraf-17"><h2 class="legalArticleHeader"><span class="legalArticleValue">§ 4-3</span>. <span class="legalArticleTitle">Utdanningsplan</span></h2><article class="legalP" id="paragraf-17-ledd-1">Studenter som er tatt opp til studier på 60 studiepoeng eller mer, skal ha en utdanningsplan (UH-lovens <a href="forskrift/2010-05-28-1888/§4-2">§ 4-2</a>). En utdanningsplan er en oversikt over bestemmelser om AHOs ansvar og studentens forpliktelser overfor institusjonen og medstudenter.</article><article class="legalP" id="paragraf-17-ledd-2">Utdanningsplanen er også et verktøy der studenten kan<ul class="defaultList"><li data-li-identifier="-" data-name="-"><article class="listArticle" id="paragraf-17-ledd-2-punkt-1"><article class="legalP" id="paragraf-17-ledd-2-punkt-1-ledd-1">planlegge studiet ett år fram i tid</article></article></li><li data-li-identifier="-" data-name="-"><article class="listArticle" id="paragraf-17-ledd-2-punkt-2"><article class="legalP" id="paragraf-17-ledd-2-punkt-2-ledd-1">se kurs som er avlagt på studieprogrammet fram til fullført grad</article></article></li><li data-li-identifier="-" data-name="-"><article class="listArticle" id="paragraf-17-ledd-2-punkt-3"><article class="legalP" id="paragraf-17-ledd-2-punkt-3-ledd-1">ha innsyn i registrerte data.</article></article></li></ul></article><article class="legalP" id="paragraf-17-ledd-3">Utdanningsplanen finnes i StudentWeb.</article></article><article class="legalArticle" data-lovdata-URL="SF/forskrift/2010-05-28-1888/§4-4" data-name="§4-4" id="paragraf-18"><h2 class="legalArticleHeader"><span class="legalArticleValue">§ 4-4</span>. <span class="legalArticleTitle">Kurs- og semesterregistrering</span></h2><article class="legalP" id="paragraf-18-ledd-1">Registreringsfristen kunngjøres i studieplan og web. Studenter skal registrere seg for påfølgende semester og prioritere kursønsker for hele studieåret. Studenter som ikke har semesterregistrert seg innen fristen, mister retten til selv å bli prioritert for ønsket kurs det gjeldende semester (jf. <a href="forskrift/2010-05-28-1888/§5-1">§ 5-1</a>).</article><article class="legalP" id="paragraf-18-ledd-2">Dersom et kurs har for mange påmeldte, vil studentene bli plassert etter kriterier gitt i studieplan, eller etter ansiennitet og ev. loddtrekning. Fordeling av plass på fordypningskurs gjøres etter generell ansiennitet, med unntak av fordypningskurs som er spesielt rettet mot spesifikke kurs i studioundervisningen eller er obligatoriske for deltakelse på studiokurs.</article><article class="legalP" id="paragraf-18-ledd-3">Rektor avgjør om et kurs har tilstrekkelig påmelding for å kunne gjennomføres.</article><article class="legalP" id="paragraf-18-ledd-4">En student som ikke møter til kursstart uten å gi beskjed innen en uke, mister tildelt kursplass.</article><article class="legalP" id="paragraf-18-ledd-5">Studenten må registrere og oppdatere sine data på Studweb. Semesterregistrering samt betaling av semesteravgift til SiO gir studenten fulle studentrettigheter som overføres til Statens lånekasse og genererer lån.</article></article><article class="legalArticle" data-lovdata-URL="SF/forskrift/2010-05-28-1888/§5" data-name="§5" id="paragraf-19"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Studier</span></h2></article><article class="legalArticle" data-lovdata-URL="SF/forskrift/2010-05-28-1888/§5-1" data-name="§5-1" id="paragraf-20"><h2 class="legalArticleHeader"><span class="legalArticleValue">§ 5-1</span>. <span class="legalArticleTitle">Studieordning</span></h2><article class="legalP" id="paragraf-20-ledd-1">Master i arkitektur har et gjennomgående studieforløp på 11 semestre, Master i industridesign er et gjennomgående studium på 10 semestre. Det siste semesteret er diplomoppgaven. De tre første årene av studiene er obligatorisk grunnundervisning. På masternivå kan studenten fritt velge mellom kurstilbudene i studieplanen, dersom kravene til forkunnskaper er oppfylt og kursene ikke har spesielle forbehold. I denne fasen av studiet kan studenten også velge å selvprogrammere kurs i henhold til <a href="forskrift/2010-05-28-1888/§5-3">§ 5-3</a>.</article><article class="legalP" id="paragraf-20-ledd-2">Master i landskapsarkitektur er et studium på masternivå, hvor de tre første årene er gjennomført ved tilsvarende institusjon. De to første semestrene er obligatoriske. Studentene kan fritt velge fra kurstilbudene i 3. semester dersom kravene til forkunnskaper er oppfylt og kursene ikke har spesielle forbehold. Studentene kan også velge selvprogrammering dette semesteret i henhold til <a href="forskrift/2010-05-28-1888/§5-3">§ 5-3</a>.</article><article class="legalP" id="paragraf-20-ledd-3">For at studenten skal kunne flyttes opp i masterundervisningen må alle deler av grunnundervisningen være bestått.</article><article class="legalP" id="paragraf-20-ledd-4">For at studenten kan gå opp til diplom kreves bestått grunnundervisning, studiepoeng tilsvarende 10 beståtte semestre ved studiet for arkitektur, 9 semestre ved industridesign, 3 semestre ved landskapsarkitektur, og bestått obligatorisk fordypningskurs i diplomprogrammering (6sp.).</article></article><article class="legalArticle" data-lovdata-URL="SF/forskrift/2010-05-28-1888/§5-2" data-name="§5-2" id="paragraf-21"><h2 class="legalArticleHeader"><span class="legalArticleValue">§ 5-2</span>. <span class="legalArticleTitle">Studieåret</span></h2><article class="legalP" id="paragraf-21-ledd-1">Studieåret omfatter 10 md, fordelt på to semestre. Normalt vil høstsemesteret være på 19 uker og vårsemesteret 21 uker. Semesterstart fastsettes av rektor.</article><article class="legalP" id="paragraf-21-ledd-2">Hvert semester har et omfang på 30 studiepoeng (sp.). Ingen poenggivende kurs er på mindre enn 6 sp. Etter gjennomført grunnundervisning inneholder et fullt semester ett studiokurs på 24 sp. og ett fordypningskurs på 6 sp.</article></article><article class="legalArticle" data-lovdata-URL="SF/forskrift/2010-05-28-1888/§5-3" data-name="§5-3" id="paragraf-22"><h2 class="legalArticleHeader"><span class="legalArticleValue">§ 5-3</span>. <span class="legalArticleTitle">Selvprogrammering</span></h2><article class="legalP" id="paragraf-22-ledd-1">Etter bestått grunnundervisning (2 semestre for studenter opptatt til landskapsarkitektur) gis studenten rett til å søke selvprogrammering av studiokurs. Det gis anledning til ett selvprogrammert kurs i løpet av studiet. Søknaden rettes til instituttleder (jf. rutine selvprogrammering).</article><article class="legalP" id="paragraf-22-ledd-2">Selvprogrammering er avhengig av studentens kvalifikasjoner og instituttets kapasitet til oppfølging. Kun i særskilte tilfeller gis det anledning til selvprogrammering av fordypningskurs.</article></article><article class="legalArticle" data-lovdata-URL="SF/forskrift/2010-05-28-1888/§5-4" data-name="§5-4" id="paragraf-23"><h2 class="legalArticleHeader"><span class="legalArticleValue">§ 5-4</span>. <span class="legalArticleTitle">Krav til innlevering</span></h2><article class="legalP" id="paragraf-23-ledd-1">Krav til innlevert materiale og bedømmelseskriterier bekjentgjøres i studieplanen. Utfyllende informasjon om kurset finnes i semesterplanen.</article></article><article class="legalArticle" data-lovdata-URL="SF/forskrift/2010-05-28-1888/§5-5" data-name="§5-5" id="paragraf-24"><h2 class="legalArticleHeader"><span class="legalArticleValue">§ 5-5</span>. <span class="legalArticleTitle">Studieplan</span></h2><article class="legalP" id="paragraf-24-ledd-1">Studieplanen inneholder kursene som hvert semester tilbys innenfor et studieprogram. Instituttene foreslår og utarbeider innhold og omfang for det enkelte semester. Undervisningsutvalget er ansvarlig for koordinering og godkjenning av studieplanen.</article><article class="legalP" id="paragraf-24-ledd-2">Hver kursbeskrivelse skal inneholde:<ul class="defaultList"><li data-li-identifier="-" data-name="-"><article class="listArticle" id="paragraf-24-ledd-2-punkt-1"><article class="legalP" id="paragraf-24-ledd-2-punkt-1-ledd-1">kursansvarlig</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-2"><article class="legalP" id="paragraf-24-ledd-2-punkt-2-ledd-1">kursets omfang i studiepoeng</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-3"><article class="legalP" id="paragraf-24-ledd-2-punkt-3-ledd-1">faglig forutsetning for å bli tatt opp til kurset</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-4"><article class="legalP" id="paragraf-24-ledd-2-punkt-4-ledd-1">læringsutbytte</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-5"><article class="legalP" id="paragraf-24-ledd-2-punkt-5-ledd-1">faginnhold</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-6"><article class="legalP" id="paragraf-24-ledd-2-punkt-6-ledd-1">pensum</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-7"><article class="legalP" id="paragraf-24-ledd-2-punkt-7-ledd-1">læringsformer</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-8"><article class="legalP" id="paragraf-24-ledd-2-punkt-8-ledd-1">bedømmelseskriterier</article></article></li><li data-li-identifier="-" data-name="-"><article class="listArticle" id="paragraf-24-ledd-2-punkt-9"><article class="legalP" id="paragraf-24-ledd-2-punkt-9-ledd-1">organisering av eventuell avsluttende eksamen og eksamensform.</article></article></li></ul></article></article><article class="legalArticle" data-lovdata-URL="SF/forskrift/2010-05-28-1888/§5-6" data-name="§5-6" id="paragraf-25"><h2 class="legalArticleHeader"><span class="legalArticleValue">§ 5-6</span>. <span class="legalArticleTitle">Semesterplan</span></h2><article class="legalP" id="paragraf-25-ledd-1">Til semesterstart skal det utarbeides en semesterplan til hvert kurs. Semesterplanen gir en detaljert beskrivelse av semesteret. Videre skal semesterplanen inneholde:<ul class="defaultList"><li data-li-identifier="-" data-name="-"><article class="listArticle" id="paragraf-25-ledd-1-punkt-1"><article class="legalP" id="paragraf-25-ledd-1-punkt-1-ledd-1">aktiviteter som inngår i undervisningen</article></article></li><li data-li-identifier="-" data-name="-"><article class="listArticle" id="paragraf-25-ledd-1-punkt-2"><article class="legalP" id="paragraf-25-ledd-1-punkt-2-ledd-1">aktiviteter som er obligatoriske f.eks. metodekurs, øvinger, ekskursjoner, verkstedsoppgaver, gruppeoppgaver, semesteroppgaver, andre skriftlige oppgaver faglige krav til innlevert oppgave for å bli vurdert</article></article></li><li data-li-identifier="-" data-name="-"><article class="listArticle" id="paragraf-25-ledd-1-punkt-3"><article class="legalP" id="paragraf-25-ledd-1-punkt-3-ledd-1">dato for innlevering av oppgaver</article></article></li><li data-li-identifier="-" data-name="-"><article class="listArticle" id="paragraf-25-ledd-1-punkt-4"><article class="legalP" id="paragraf-25-ledd-1-punkt-4-ledd-1">eventuelle hjelpemidler ved eksamen.</article></article></li></ul></article></article><article class="legalArticle" data-lovdata-URL="SF/forskrift/2010-05-28-1888/§5-7" data-name="§5-7" id="paragraf-26"><h2 class="legalArticleHeader"><span class="legalArticleValue">§ 5-7</span>. <span class="legalArticleTitle">Opphavsrett</span></h2><article class="legalP" id="paragraf-26-ledd-1">En prosjekt-, diplom- eller masteroppgave kan ikke benyttes i konkurranser eller lignende som medfører bedømmelse, eller på annen måte offentliggjøres før sensur er gjennomført av AHO med mindre dette er spesifisert og godkjent gjennom oppgavens program.</article><article class="legalP" id="paragraf-26-ledd-2">En student har opphavsretten til de åndsverk han eller hun skaper i overensstemelse med lov om opphavsrett. Åndsverk omfatter litterære, vitenskapelige eller kunstneriske verk av enhver art og uansett uttrykksmåte og uttrykksform. AHO forbeholder seg retten til å gjøre bruk av studentarbeider til utstillinger og undervisningsformål i skolens regi. I slike tilfeller skal studentens navn oppgis. AHO kan publisere studentoppgaver i publikasjoner eller på internett så fremt studenten har gitt sitt samtykke.</article><article class="legalP" id="paragraf-26-ledd-3">AHOs veiledere har ikke stilling som medforfatter til studentoppgaver.</article><article class="legalP" id="paragraf-26-ledd-4">Studenten er selv ansvarlig for å innhente ev. patentrettigheter i sine oppgaver. Dette gjelder også i forhold til samarbeidsbedrifter.</article><article class="legalP" id="paragraf-26-ledd-5">En samarbeidsbedrift kan avkreve studenten taushetsplikt i samband med en studentoppgave. Denne taushetsplikten kan dog ikke være av en art som hindrer sensorene i deres arbeid med bedømmelse av oppgaven.</article></article><article class="legalArticle" data-lovdata-URL="SF/forskrift/2010-05-28-1888/§5-8" data-name="§5-8" id="paragraf-27"><h2 class="legalArticleHeader"><span class="legalArticleValue">§ 5-8</span>. <span class="legalArticleTitle">Endring av studieplan</span></h2><article class="legalP" id="paragraf-27-ledd-1">AHOs undervisningsutvalg kan gi regler for overgangsordninger ved endring i studieplan. Ved endring i studieplan slik at et kurs utgår eller ved andre vesentlige endringer, i pensum, tidspunkt for eksamen, innlevering eller kursets varighet, er det anledning til å:<ul class="defaultList"><li data-li-identifier="-" data-name="-"><article class="listArticle" id="paragraf-27-ledd-1-punkt-1"><article class="legalP" id="paragraf-27-ledd-1-punkt-1-ledd-1">avlegge eksamen etter gammel ordning</article></article></li><li data-li-identifier="-" data-name="-"><article class="listArticle" id="paragraf-27-ledd-1-punkt-2"><article class="legalP" id="paragraf-27-ledd-1-punkt-2-ledd-1">få tilrettelagt studiemulighetene etter tidligere ordning dersom det med rimelighet kan antas at endringene vil forsinke et studium som er påbegynt før endringer.</article></article></li></ul></article><article class="legalP" id="paragraf-27-ledd-2">Dersom en student ikke består eksamen, er AHO likevel ikke pålagt å tilrettelegge ny eksamen eller studiemulighet etter gammel ordning.</article></article><article class="legalArticle" data-lovdata-URL="SF/forskrift/2010-05-28-1888/§5-9" data-name="§5-9" id="paragraf-28"><h2 class="legalArticleHeader"><span class="legalArticleValue">§ 5-9</span>. <span class="legalArticleTitle">Karakterutskrift</span></h2><article class="legalP" id="paragraf-28-ledd-1">Studenter skal kunne få skrevet ut skriftlig bedømmelse og karakterutskrifter på anmodning til studieadministrasjonen gjennom studiet. I tillegg skal studenter som har behov for det, få utferdiget en bekreftelse på studier og hvilket trinn studenten er på. Karakterutskrifter og bekreftelser utferdiges på norsk eller engelsk etter behov.</article></article><article class="legalArticle" data-lovdata-URL="SF/forskrift/2010-05-28-1888/§5-10" data-name="§5-10" id="paragraf-29"><h2 class="legalArticleHeader"><span class="legalArticleValue">§ 5-10</span>. <span class="legalArticleTitle">Grader og vitnemål</span></h2><article class="legalP" id="paragraf-29-ledd-1">Mastergraden tildeles på grunnlag av eksamener med et samlet omfang av minimum 330 for arkitekturstudiet, 300 for industridesign- og landskapsarkitekturstudiet. For erfaringsbasert master tildeles graden på grunnlag av eksamener med et samlet omfang av 90 studiepoeng.</article><article class="legalP" id="paragraf-29-ledd-2">For å oppnå en grad fra AHO må minimum 60 studiepoeng, inkludert masteroppgaven, være avlagt ved AHO.</article><article class="legalP" id="paragraf-29-ledd-3">Ved fullført studium blir kandidaten tildelt vitnemål hvor diplomoppgavens tittel er angitt. Sammen med vitnemålet skal det følge en karakterutskrift og et «Diploma Supplement». Kandidaten skal innen 5 uker fra sensuren faller få tilsendt en skriftlig evaluering av diplomoppgaven fra sensorene. Dersom kandidaten skriftlig gjør krav på evalueringen av diplomoppgaven skal denne foreligge 3 uker etter at kravet er satt frem jf. rutine: Ankeutvalg og klage på karakterfastsettingen.</article></article><article class="legalArticle" data-lovdata-URL="SF/forskrift/2010-05-28-1888/§5-11" data-name="§5-11" id="paragraf-30"><h2 class="legalArticleHeader"><span class="legalArticleValue">§ 5-11</span>. <span class="legalArticleTitle">Utveksling</span></h2><article class="legalP" id="paragraf-30-ledd-1">Utveksling fra AHO skjer hovedsakelig gjennom Nordplus- og Erasmusprogrammene med stipend fra disse programmene. I tillegg har AHO bilaterale avtaler som ikke omfatter stipendordninger. Studenter kan også søke som gjestestudenter til en institusjon utenfor AHOs avtalenett, men dette forutsetter en forhåndsgodkjenning av institusjon og studieprogram for at gjestestudiene skal kunne regnes som del av studiet. Ved søknad om gjestestudier må studenten påregne å utføre det forberedende arbeid på egen hånd.</article><article class="legalP" id="paragraf-30-ledd-2">Utveksling skjer først etter fullførte 3 år og skal være på masternivå ved gjesteinstitusjon. Det er totalt anledning til å utveksle inntil to semestre av masterundervisningen. Studenter på Master i landskapsarkitektur kan kun utveksle i tredje semester.</article><article class="legalP" id="paragraf-30-ledd-3">Søknadsfrist for utveksling kunngjøres på AHOs nettsider.</article><article class="legalP" id="paragraf-30-ledd-4">Utveksling utenfor AHOs avtaler skal forhåndsgodkjennes av Opptaks- og godkjenningsutvalget. Praksis gir ikke uttelling i form av studiepoeng og godkjenning som del av utdanningen.</article></article><article class="legalArticle" data-lovdata-URL="SF/forskrift/2010-05-28-1888/§5-12" data-name="§5-12" id="paragraf-31"><h2 class="legalArticleHeader"><span class="legalArticleValue">§ 5-12</span>. <span class="legalArticleTitle">Permisjon</span></h2><article class="legalP" id="paragraf-31-ledd-1">Det gis anledning til maksimum ett års permisjon i løpet av studietiden. En student må ha fullført min. 30 studiepoeng før det kan innvilges permisjon. For studenter i grunnundervisningen vil det fortrinnsvis bli innvilget permisjon for et helt studieår.</article><article class="legalP" id="paragraf-31-ledd-2">Søknad om utvidet permisjon kan innvilges dersom det foreligger dokumenterte særskilte behov, som f.eks. sykdom, fødsel, omfattende omsorgsansvar, militær- eller siviltjeneste.</article><article class="legalP" id="paragraf-31-ledd-3">Studenten har rett til å gjenoppta sine studier på tilsvarende nivå som før permisjonen, men utdanningsplanen må tilpasses gjeldende studieplan.</article></article><article class="legalArticle" data-lovdata-URL="SF/forskrift/2010-05-28-1888/§6" data-name="§6" id="paragraf-32"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamen</span></h2></article><article class="legalArticle" data-lovdata-URL="SF/forskrift/2010-05-28-1888/§6-1" data-name="§6-1" id="paragraf-33"><h2 class="legalArticleHeader"><span class="legalArticleValue">§ 6-1</span>. <span class="legalArticleTitle">Eksamen</span></h2><article class="legalP" id="paragraf-33-ledd-1">Med eksamen menes prøve, bedømmelse av oppgave eller annen vurdering når resultatet inngår på vitnemålet eller innregnes i karakter for vedkommende studium.</article></article><article class="legalArticle" data-lovdata-URL="SF/forskrift/2010-05-28-1888/§6-2" data-name="§6-2" id="paragraf-34"><h2 class="legalArticleHeader"><span class="legalArticleValue">§ 6-2</span>. <span class="legalArticleTitle">Oppmelding til eksamen</span></h2><article class="legalP" id="paragraf-34-ledd-1">Studenten blir automatisk oppmeldt til kursets prøver og eksamener ved semesterregistrering. Studenter som ikke har semesterregistrert seg innen fristen, vil ikke bli oppmeldt til eksamen.</article></article><article class="legalArticle" data-lovdata-URL="SF/forskrift/2010-05-28-1888/§6-3" data-name="§6-3" id="paragraf-35"><h2 class="legalArticleHeader"><span class="legalArticleValue">§ 6-3</span>. <span class="legalArticleTitle">Vilkår for adgang til eksamen</span></h2><article class="legalP" id="paragraf-35-ledd-1">Kandidater som ikke har utført de obligatoriske øvinger eller oppfylt krav som studieplanen setter, har ikke krav på å bli bedømt ved eksamen. For å få adgang til eksamen må studenten ha semesterregistrert seg og den til enhver tid fastsatte semesteravgiften til Studentsamskipnaden i Oslo være betalt innen angitt frist.</article></article><article class="legalArticle" data-lovdata-URL="SF/forskrift/2010-05-28-1888/§6-4" data-name="§6-4" id="paragraf-36"><h2 class="legalArticleHeader"><span class="legalArticleValue">§ 6-4</span>. <span class="legalArticleTitle">Tilrettelegging av eksamen eller prøve for studenter med særskilte behov</span></h2><article class="legalP" id="paragraf-36-ledd-1">For å gi alle kandidater tilnærmet like arbeidsvilkår ved eksamen eller prøve, kan studenter som har behov for tilrettelegging av eksamen sende dokumentert søknad om dette til studieadministrasjonen.</article><article class="legalP" id="paragraf-36-ledd-2">Søknadsfrist for tilrettelegging av eksamen er 3 uker før eksamen. En student som etter fristens utløp søker om tilrettelegging har rett til å få sin sak behandlet dersom vedkommende godtgjør at grunnlaget for søknaden er oppstått etter at ordinær søknadsfrist er utløpt. Søknad om tilrettelegging av eksamen avgjøres av studieadministrasjonen.</article><article class="legalP" id="paragraf-36-ledd-3">Tilrettelegging av eksamen kan gjelde for enkelteksamener eller for hele studiet. Tilrettelegging kan gis i form av fysiske tiltak og/eller utvidet tid. Studieadministrasjonen fastsetter hvilke hjelpemidler som er tillatt.</article><article class="legalP" id="paragraf-36-ledd-4">Fysisk tilrettelegging eller utvidet tid på eksamen skal kompensere for funksjonshemming eller en spesiell midlertidig situasjon, men skal ikke gi bedre eksamensvilkår enn for øvrige studenter.</article><article class="legalP" id="paragraf-36-ledd-5">Studenter med dysleksi eller andre lese-/skrivevansker, kan etter eget ønske få vedlagt sin eksamensbesvarelse en attest fra studieadministrasjonen som bekrefter dette.</article><article class="legalP" id="paragraf-36-ledd-6">Forlenget tid ved eksamen kan normalt gis med inntil:<ul class="defaultList"><li data-li-identifier="-" data-name="-"><article class="listArticle" id="paragraf-36-ledd-6-punkt-1"><article class="legalP" id="paragraf-36-ledd-6-punkt-1-ledd-1">30 minutter for eksamen som varer til og med 3 timer</article></article></li><li data-li-identifier="-" data-name="-"><article class="listArticle" id="paragraf-36-ledd-6-punkt-2"><article class="legalP" id="paragraf-36-ledd-6-punkt-2-ledd-1">45 minutter for eksamen som varer til og med 6 timer</article></article></li><li data-li-identifier="-" data-name="-"><article class="listArticle" id="paragraf-36-ledd-6-punkt-3"><article class="legalP" id="paragraf-36-ledd-6-punkt-3-ledd-1">60 minutter for eksamen som varer mer enn 6 timer</article></article></li><li data-li-identifier="-" data-name="-"><article class="listArticle" id="paragraf-36-ledd-6-punkt-4"><article class="legalP" id="paragraf-36-ledd-6-punkt-4-ledd-1">1 dag for hjemmeeksamen</article></article></li><li data-li-identifier="-" data-name="-"><article class="listArticle" id="paragraf-36-ledd-6-punkt-5"><article class="legalP" id="paragraf-36-ledd-6-punkt-5-ledd-1">inntil 1 uke for studiokurs.</article></article></li></ul></article><article class="legalP" id="paragraf-36-ledd-7">Når tungtveiende grunner gjør dette nødvendig, kan det godkjennes at eksamen avvikles utenfor institusjonen så fremt dette kan skje under betryggende kontroll.</article></article><article class="legalArticle" data-lovdata-URL="SF/forskrift/2010-05-28-1888/§6-5" data-name="§6-5" id="paragraf-37"><h2 class="legalArticleHeader"><span class="legalArticleValue">§ 6-5</span>. <span class="legalArticleTitle">Forfall til eksamen</span></h2><article class="legalP" id="paragraf-37-ledd-1">Forfall til eksamen må meldes til studieadministrasjonen og dokumenteres med legeattest eller annen gyldig dokumentasjon før eksamen tar til, for at oppmelding ikke skal regnes som eksamensforsøk. Fristen for å trekke seg fra skriftlig eksamen er to uker før første eksamensdag. AHO kan forlenge maksimal studietid med den tid som er nødvendig for at eksamen skal kunne avlegges.</article><article class="legalP" id="paragraf-37-ledd-2">Kandidater som har levert materiale til bedømming kan ikke unndra seg sensur. Avlagt prøve kan ikke annulleres.</article></article><article class="legalArticle" data-lovdata-URL="SF/forskrift/2010-05-28-1888/§6-6" data-name="§6-6" id="paragraf-38"><h2 class="legalArticleHeader"><span class="legalArticleValue">§ 6-6</span>. <span class="legalArticleTitle">Antall forsøk til eksamen</span></h2><article class="legalP" id="paragraf-38-ledd-1">En student kan fremstille seg til eksamen inntil tre ganger ved kurs i grunnundervisningen som har en skriftlig eksamen basert på et obligatorisk, teoretisk pensum. I masterundervisningen er det ikke mulig å kontinuere eller supplere på studiokurs.</article><article class="legalP" id="paragraf-38-ledd-2">Dersom kurset utgår gjelder retten til å gå opp til samme eksamen i inntil ett år etter at kurset har utgått.</article><article class="legalP" id="paragraf-38-ledd-3">Når en student har avlagt eksamen på nytt, gjelder den beste karakteren.</article><article class="legalP" id="paragraf-38-ledd-4">Når en student ikke fullfører utdanningen innen normert studietid, og det i mellomtiden er gjort vesentlige endringer i studieplan, gjelder retten til å fullføre etter den opprinnelige planen i ett år etter at endringen ble gjort gjeldende.</article></article><article class="legalArticle" data-lovdata-URL="SF/forskrift/2010-05-28-1888/§6-7" data-name="§6-7" id="paragraf-39"><h2 class="legalArticleHeader"><span class="legalArticleValue">§ 6-7</span>. <span class="legalArticleTitle">Supplering og kontinuasjon</span></h2><article class="legalP" id="paragraf-39-ledd-1">Dersom en student blir bedømt til Ikke bestått på innlevert prosjektoppgave i grunnundervisningen, gis han/hun anledning til å supplere materiale for ny vurdering.</article><article class="legalP" id="paragraf-39-ledd-2">Supplering og ny bedømming skal være foretatt innen semesterstart påfølgende høstsemester. Dersom supplering ikke fører fram til bestått semester, må denne delen av semesteret tas på nytt. Ikke innlevert prosjektoppgave i grunnundervisningen gir ikke anledning til supplering.</article><article class="legalP" id="paragraf-39-ledd-3">Ved Ikke bestått eksamen i teoretiske fag i grunnundervisningen, må studenten ta ny eksamen før det gis adgang til masterundervisningen. I påvente av ny eksamen, gis studenten dispensasjon til å følge neste semester i grunnundervisningen.</article><article class="legalP" id="paragraf-39-ledd-4">Studenten er selv ansvarlig for å melde seg til kontinuasjonseksamen i StudentWeb.</article><article class="legalP" id="paragraf-39-ledd-5">Det gis ikke anledning til supplering av innlevert materiale etter fullført grunnundervisning.</article></article><article class="legalArticle" data-lovdata-URL="SF/forskrift/2010-05-28-1888/§6-8" data-name="§6-8" id="paragraf-40"><h2 class="legalArticleHeader"><span class="legalArticleValue">§ 6-8</span>. <span class="legalArticleTitle">Utsatt innlevering</span></h2><article class="legalP" id="paragraf-40-ledd-1">Det er anledning til å søke utsatt innlevering ved egen sykdom eller forhold i den nærmeste familie som medfører omsorgsarbeid for studenten. Søknad om utsatt innlevering skal dokumenteres med legeerklæring og sendes studieadministrasjonen snarest mulig og senest innen 7 dager etter at sykdom er inntrådt. Sykdom på inntil 3 dager i løpet av semesteret gir ikke rett til utsatt innlevering. Legeattesten skal inneholde opplysninger om hvilket tidsrom og hvilket prosentvis omfang fraværet omfatter. Utsatt innlevering kan ikke gis i mer enn to uker inn i det påfølgende semester.</article><article class="legalP" id="paragraf-40-ledd-2">Dersom en prosjektoppgave utføres som gruppearbeid og en i gruppen innvilges utsatt innlevering skal dette gjelde hele gruppen.</article><article class="legalP" id="paragraf-40-ledd-3">Sensurering ved utsatt innlevering fastsettes av det aktuelle institutt.</article></article><article class="legalArticle" data-lovdata-URL="SF/forskrift/2010-05-28-1888/§6-9" data-name="§6-9" id="paragraf-41"><h2 class="legalArticleHeader"><span class="legalArticleValue">§ 6-9</span>. <span class="legalArticleTitle">Fravær ved eksamen</span></h2><article class="legalP" id="paragraf-41-ledd-1">Studenter som uten gyldig forfall ikke møter til den eksamen de er oppmeldt til, eller ikke leverer materiale til bedømming innen fastsatt tid blir sensurert til Ikke bestått.</article></article><article class="legalArticle" data-lovdata-URL="SF/forskrift/2010-05-28-1888/§6-10" data-name="§6-10" id="paragraf-42"><h2 class="legalArticleHeader"><span class="legalArticleValue">§ 6-10</span>. <span class="legalArticleTitle">Ny eksamen</span></h2><article class="legalP" id="paragraf-42-ledd-1">Ny eksamen for studenter med gyldig fravær til eksamen eller ikke bestått ordinær eksamen, er satt til faste eksamensperioder; august for eksamener avlagt i vårsemesteret, eventuelt juni påfølgende studieår og januar for eksamener avlagt i høstsemesteret.</article><article class="legalP" id="paragraf-42-ledd-2">Studenten er selv ansvarlig for å melde seg til kontinuasjonseksamen i StudentWeb.</article></article><article class="legalArticle" data-lovdata-URL="SF/forskrift/2010-05-28-1888/§6-11" data-name="§6-11" id="paragraf-43"><h2 class="legalArticleHeader"><span class="legalArticleValue">§ 6-11</span>. <span class="legalArticleTitle">Kriterier for bedømmelse</span></h2><article class="legalP" id="paragraf-43-ledd-1">Kriterier for bedømmelse skal være bekjentgjort for studenten gjennom studieplan. Tilstedeværelse kan noteres og benyttes som hele/deler av sensuren ved øvinger og seminar. Kurs/forelesninger som dekkes av pensum er tilstedeværelse ikke et kriterium for bedømming.</article></article><article class="legalArticle" data-lovdata-URL="SF/forskrift/2010-05-28-1888/§6-12" data-name="§6-12" id="paragraf-44"><h2 class="legalArticleHeader"><span class="legalArticleValue">§ 6-12</span>. <span class="legalArticleTitle">Sensur</span></h2><article class="legalP" id="paragraf-44-ledd-1">Hvert kurs skal avsluttes med sensur. Undervisningsutvalget bestemmer eksamensform. Sensur skal foreligge innen tre uker etter endt kurs eller avlagt eksamen, dersom ikke særlige grunner nødvendiggjør bruk av mer tid. Dersom det er behov for ytterligere tid til bedømming, skal studenten gjøres kjent med dette umiddelbart.</article><article class="legalP" id="paragraf-44-ledd-2">Studiokurs i masterundervisningen skal etterfølges av en skriftlig evaluering. Den skriftlige evalueringen skal foreligge innen 1. februar for høstsemesterets kurs og 1. juli for vårsemesterets kurs.</article><article class="legalP" id="paragraf-44-ledd-3">Dersom en student anmoder om begrunnelse for karakterfastsettelsen er fristen for levert skriftlig evaluering fra kursansvarlig til studieadministrasjonen 2 uker.</article></article><article class="legalArticle" data-lovdata-URL="SF/forskrift/2010-05-28-1888/§6-13" data-name="§6-13" id="paragraf-45"><h2 class="legalArticleHeader"><span class="legalArticleValue">§ 6-13</span>. <span class="legalArticleTitle">Sensorutvalg</span></h2><article class="legalP" id="paragraf-45-ledd-1">Undervisningsutvalget oppnevner etter innstilling fra instituttet sensorutvalg for eksamen, prøve, bedømmelse av oppgave eller annen vurdering når resultatet inngår på vitnemålet eller innregnes i karakter for vedkommende studium, jf. rutine Vurderingsordning og bruk av sensor.</article><article class="legalP" id="paragraf-45-ledd-2">Sensorutvalget skal bestå av min. 2 personer. For diplom gjelder spesielle regler, jf. <a href="forskrift/2010-05-28-1888/§7-9">§ 7-9</a>. For studiokurs i masterundervisningen skal minst en person i sensorutvalget være ekstern. Ekstern sensor kan benyttes inntil 4 år sammenhengende. Kursansvarlig er utvalgets leder.</article><article class="legalP" id="paragraf-45-ledd-3">Dersom et kurs er et samarbeid mellom flere institutter, skal alle institutter være representert i et sammensatt sensorutvalg.</article><article class="legalP" id="paragraf-45-ledd-4">Alle kurs skal ha gjennomført sensur med ekstern sensor minst en gang hvert 3. år.</article></article><article class="legalArticle" data-lovdata-URL="SF/forskrift/2010-05-28-1888/§6-14" data-name="§6-14" id="paragraf-46"><h2 class="legalArticleHeader"><span class="legalArticleValue">§ 6-14</span>. <span class="legalArticleTitle">Karakterer</span></h2><ul class="defaultList"><li data-li-identifier="-" data-name="-"><article class="listArticle" id="paragraf-46-punkt-1"><article class="legalP" id="paragraf-46-punkt-1-ledd-1">Karakterskala A–F benyttes i de tre første årskursene.</article></article></li><li data-li-identifier="-" data-name="-"><article class="listArticle" id="paragraf-46-punkt-2"><article class="legalP" id="paragraf-46-punkt-2-ledd-1">Studiokursene i 1. år samt fordypningskurs i 3. år er unntatt fra karakterskalaen A–F og bedømmes til Bestått – Ikke bestått</article></article></li><li data-li-identifier="-" data-name="-"><article class="listArticle" id="paragraf-46-punkt-3"><article class="legalP" id="paragraf-46-punkt-3-ledd-1">Karakterskalaen Bestått – Ikke bestått benyttes på alle kurs i masterundervisningen</article></article></li><li data-li-identifier="-" data-name="-"><article class="listArticle" id="paragraf-46-punkt-4"><article class="legalP" id="paragraf-46-punkt-4-ledd-1">Karakterskalaen Bestått – Ikke bestått benyttes på diplomarbeidet</article></article></li><li data-li-identifier="-" data-name="-"><article class="listArticle" id="paragraf-46-punkt-5"><article class="legalP" id="paragraf-46-punkt-5-ledd-1">Ved Bestått – Ikke bestått tilsvarer Bestått karakterene A–D, mens Ikke bestått tilsvarer E–F</article></article></li><li data-li-identifier="-" data-name="-"><article class="listArticle" id="paragraf-46-punkt-6"><article class="legalP" id="paragraf-46-punkt-6-ledd-1">Det skal utarbeides skriftlige evalueringer for alle studiokurs i masterundervisningen, etter kriterier gitt av Undervisningsutvalget.</article></article></li></ul><article class="legalP" id="paragraf-46-ledd-1">Karaktertrinnene gis følgende betegnelse og generelle beskrivelse: <table><thead><tr><th data-text-align="left" data-vertical-align="top">Karakter</th><th data-text-align="center" data-vertical-align="top">Betegnelse</th><th data-text-align="center" data-vertical-align="top">Generell kvalitativ beskrivelse av vurderingskriterier</th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Viser stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon som ligger over gjennomsnittet. Viser evne til selvstendighet.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Gjennomsnittlig prestasjon som er tilfredsstillende på de fleste områder.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Prestasjon under gjennomsnittet, med en del vesentlige mangler.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjon som tilfredsstiller minimumskravene, men heller ikke mer.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller minimumskravene.</td></tr></tbody></table></article><article class="legalP" id="paragraf-46-ledd-2">Sensur av studiokurs med mer enn 6 sp. skal også omfatte en muntlig gjennomgang og kritikk.</article><article class="legalP" id="paragraf-46-ledd-3">Ved alle studiokurs som omfatter mer enn 6 sp- og der det ikke gis graderte karakterer skal det utarbeides en kort skriftlig evaluering signert av sensorutvalget.</article></article><article class="legalArticle" data-lovdata-URL="SF/forskrift/2010-05-28-1888/§6-15" data-name="§6-15" id="paragraf-47"><h2 class="legalArticleHeader"><span class="legalArticleValue">§ 6-15</span>. <span class="legalArticleTitle">Annullering av eksamen</span></h2><article class="legalP" id="paragraf-47-ledd-1">Grad, eksamen, kurs eller prøve kan annulleres av AHOs styre eller klagenemnd dersom kandidaten har gjort seg skyldig i brudd på bestemmelsene i <a href="lov/2005-04-01-15/§4-7">universitetslovens § 4-7</a> (1) a) og b).</article></article><article class="legalArticle" data-lovdata-URL="SF/forskrift/2010-05-28-1888/§6-16" data-name="§6-16" id="paragraf-48"><h2 class="legalArticleHeader"><span class="legalArticleValue">§ 6-16</span>. <span class="legalArticleTitle">Bruk av hjelpemidler</span></h2><article class="legalP" id="paragraf-48-ledd-1">Hjelpemidler under eksamen kan omfatte alle skrevne og trykte hjelpemidler, kalkulator og eventuelt tegneutstyr. Oversikt over tillatte hjelpemidler ved skoleeksamen skal være angitt for det enkelte kurs i studieplanen, og skal tydelig framgå av eksamensoppgaven.</article><article class="legalP" id="paragraf-48-ledd-2">Mobiltelefoner og annet kommunikasjonsutstyr må være avslått og oppbevares på anvist plass i eksamenslokalet. Bruk av ikke tillatte hjelpemidler betraktes som fusk. Besittelse av ikke tillatte hjelpemidler etter at eksamen er igangsatt, betraktes som forsøk på fusk.</article></article><article class="legalArticle" data-lovdata-URL="SF/forskrift/2010-05-28-1888/§6-17" data-name="§6-17" id="paragraf-49"><h2 class="legalArticleHeader"><span class="legalArticleValue">§ 6-17</span>. <span class="legalArticleTitle">Bedømming av gruppearbeid</span></h2><article class="legalP" id="paragraf-49-ledd-1">Kurs utført som gruppearbeid skal i utgangspunktet bedømmes likt for hele gruppen. Dersom en student unndrar seg arbeid og forpliktelser i denne sammenheng, kan denne studentens arbeid trekkes ut fra resten av gruppen og bedømmes for seg. Dersom slikt forhold kommer til kjennskap etter at sensur er falt, kan denne studenten få eksamen annullert.</article></article><article class="legalArticle" data-lovdata-URL="SF/forskrift/2010-05-28-1888/§6-18" data-name="§6-18" id="paragraf-50"><h2 class="legalArticleHeader"><span class="legalArticleValue">§ 6-18</span>. <span class="legalArticleTitle">Fusk ved eksamen</span></h2><article class="legalP" id="paragraf-50-ledd-1">Dersom det under eksamen oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Studenten kan da velge om han/hun vil avbryte eksamen.</article><article class="legalP" id="paragraf-50-ledd-2">Fusk eller forsøk på fusk ved hjemmeeksamen kan være avskrift eller tilnærmet avskrift av litteratur, internettdokumenter o.a. uten kildehenvisninger. Ved individuell hjemmeeksamen vil i tillegg mangel på selvstendighet i arbeidet, f.eks. ved at besvarelser er svært ulikt utformet, eller at besvarelsen åpenbart er utført av andre enn studenten, bli regnet som fusk.</article><article class="legalP" id="paragraf-50-ledd-3">Alle saker der det er avdekket fusk eller forsøk på fusk, skal oversendes AHOs klagenemnd til endelig avgjørelse. Klagenemnda etterprøver bevismaterialet, og annullerer eksamen dersom dette er holdbart, og fatter vedtak om utestenging av studenten som følge av fusk/forsøk på fusk ved eksamen.</article><article class="legalP" id="paragraf-50-ledd-4">Vedtak i styret om utestenging kan påklages til departementets særskilte nasjonale klageorgan jf. <a href="lov/2005-04-01-15/§4-8">universitetslovens § 4-8</a> (5).</article><article class="legalP" id="paragraf-50-ledd-5">Kandidater som forsettlig eller grovt uaktsomt medvirker til fusk hos andre, anses også for å ha fusket, uavhengig av eksamensform.</article><article class="legalP" id="paragraf-50-ledd-6">En student som har fusket eller forsøkt å fuske, kan få eksamen annullert jf. UH-lovens § 4-7 (1) og/eller bli utestengt jf. § 4-8 (3)</article></article><article class="legalArticle" data-lovdata-URL="SF/forskrift/2010-05-28-1888/§6-19" data-name="§6-19" id="paragraf-51"><h2 class="legalArticleHeader"><span class="legalArticleValue">§ 6-19</span>. <span class="legalArticleTitle">Klage på formelle feil ved eksamen</span></h2><article class="legalP" id="paragraf-51-ledd-1">Framgangsmåten ved klage over formelle feil ved eksamen og over karakterfastsettingen er fastlagt i <a href="lov/2005-04-01-15/§5-2">universitetslovens § 5-2</a>. Klage over formelle feil framsettes skriftlig og sendes via studieadministrasjonen til undervisningsutvalget.</article></article><article class="legalArticle" data-lovdata-URL="SF/forskrift/2010-05-28-1888/§6-20" data-name="§6-20" id="paragraf-52"><h2 class="legalArticleHeader"><span class="legalArticleValue">§ 6-20</span>. <span class="legalArticleTitle">Klage over karakterfastsetting</span></h2><article class="legalP" id="paragraf-52-ledd-1">Krav om begrunnelse for karakterfastsetting og klage over karakterfastsetting framsettes skriftlig til studieadministrasjonen senest tre uker etter at sensuren er gitt. Ved klage på karakterfastsetting på gruppearbeid/-eksamen, må alle de som er bedømt samlet, samtykke i og skrive under på klagen.</article><article class="legalP" id="paragraf-52-ledd-2">Ved bruk av løpende vurdering kan klage over karakter bare framsettes når resultat fra kurset er kunngjort. Studenten har likevel klageadgang i fall en vurdering av en separat prøve er «ikke bestått» og det innebærer at fullstendig eksamen ikke kan gjennomføres, eller «bestått» karakter i kurset eller kurssamlingen ikke kan oppnås.</article><article class="legalP" id="paragraf-52-ledd-3">Klage over karakterfastsetting behandles av ankeutvalg oppnevnt av undervisningsutvalget. Behandling av klagen er beskrevet i rutine: Klagebehandling – ankeutvalg.</article><article class="legalP" id="paragraf-52-ledd-4">Det er ikke mulig å supplere en innlevering når det er framsatt en klage.</article></article><article class="legalArticle" data-lovdata-URL="SF/forskrift/2010-05-28-1888/§7" data-name="§7" id="paragraf-53"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Diplom</span></h2></article><article class="legalArticle" data-lovdata-URL="SF/forskrift/2010-05-28-1888/§7-1" data-name="§7-1" id="paragraf-54"><h2 class="legalArticleHeader"><span class="legalArticleValue">§ 7-1</span>. <span class="legalArticleTitle">Oppmelding</span></h2><article class="legalP" id="paragraf-54-ledd-1">Oppmelding til diplom skjer ved semesterregistrering. Frist for semesterregistrering kunngjøres på web og i studieplan.</article><article class="legalP" id="paragraf-54-ledd-2">For å kunne melde seg til diplom ved arkitektstudiet må studenten ha bestått 300 studiepoeng og ha godkjent fordypningskurs for diplomprogram. For å kunne melde seg til diplom ved landskapsarkitektstudiet må studenten ha bestått 90 studiepoeng og ha godkjent fordypningskurs for diplomprogram. For å kunne melde seg til diplom ved industridesignstudiet må studenten ha bestått 270 studiepoeng og ha godkjent fordypningskurs for diplomprogram. Diplomoppgaven kan utføres individuelt eller i gruppe.</article><article class="legalP" id="paragraf-54-ledd-3">En student kan trekke seg fra diplomeksamen 4 uker før innlevering, uten at dette betraktes som forsøk på eksamen. Ved trekk fra diplom må nytt program utarbeides før det gis adgang til å starte på ny diplomoppgave, jf. <a href="forskrift/2010-05-28-1888/§7-4">§ 7-4</a>.</article><article class="legalP" id="paragraf-54-ledd-4">En student kan gå opp til diplomeksamen inntil tre ganger.</article></article><article class="legalArticle" data-lovdata-URL="SF/forskrift/2010-05-28-1888/§7-2" data-name="§7-2" id="paragraf-55"><h2 class="legalArticleHeader"><span class="legalArticleValue">§ 7-2</span>. <span class="legalArticleTitle">Omfang</span></h2><article class="legalP" id="paragraf-55-ledd-1">Diplomprosjektet gjennomføres i siste semester av studiet og er på 30 studiepoeng. I tillegg må studenten ha gjennomført et obligatorisk fordypningskurs på 6 studiepoeng i programarbeid før diplom.</article></article><article class="legalArticle" data-lovdata-URL="SF/forskrift/2010-05-28-1888/§7-3" data-name="§7-3" id="paragraf-56"><h2 class="legalArticleHeader"><span class="legalArticleValue">§ 7-3</span>. <span class="legalArticleTitle">Varighet</span></h2><article class="legalP" id="paragraf-56-ledd-1">Diplomstart fastsettes av undervisningsutvalget og bekjentgjøres gjennom kurspresentasjon og studieplan.</article><article class="legalP" id="paragraf-56-ledd-2">Diplomoppgavens varighet er normalt 18 uker. Det kan gis mulighet for forlengelse i inntil 4 uker. Søknad om forlengelse rettes til rektor før diplomsemesteret starter. Sammen med søknaden skal det foreligge en anbefaling fra et institutt. Studieadministrasjonen underretter sensorene om at kandidaten er innvilget forlenget varighet og grunnlaget for dette. Ved utvidet tid på diplomoppgaven, som medfører senere innlevering, vil studenten bli sensurert sammen med påfølgende semesters diplomkull.</article></article><article class="legalArticle" data-lovdata-URL="SF/forskrift/2010-05-28-1888/§7-4" data-name="§7-4" id="paragraf-57"><h2 class="legalArticleHeader"><span class="legalArticleValue">§ 7-4</span>. <span class="legalArticleTitle">Program</span></h2><article class="legalP" id="paragraf-57-ledd-1">Diplomoppgaven er en selvprogrammert oppgave hvor studenten selv utarbeider programmet for oppgaven. Endelig program skal være signert av faglærer og instituttleder før semesterstart.</article><article class="legalP" id="paragraf-57-ledd-2">Avvik fra programmet eller kravene må begrunnes av kandidaten i beskrivelsen til oppgaven ved innlevering.</article></article><article class="legalArticle" data-lovdata-URL="SF/forskrift/2010-05-28-1888/§7-5" data-name="§7-5" id="paragraf-58"><h2 class="legalArticleHeader"><span class="legalArticleValue">§ 7-5</span>. <span class="legalArticleTitle">Ansvarsforhold og veiledning</span></h2><article class="legalP" id="paragraf-58-ledd-1">Diplomoppgaven ved AHO utføres som et selvstendig arbeid. I et diplomarbeid sees skolens samlede lærerstab som en ressurs den enkelte student, på eget initiativ, kan hente veiledning og kunnskap fra.</article><article class="legalP" id="paragraf-58-ledd-2">Alle diplomkandidater skal ha en faglærer som har godkjent programmet og som fungerer som studentens kontakt til skolen gjennom diplomarbeidet. Studenten har anledning til å benytte ekstern faglig rådgiver. Det gis et tilskudd til ekstern konsultasjon på inntil 10 timer etter fastsatte timesatser.</article></article><article class="legalArticle" data-lovdata-URL="SF/forskrift/2010-05-28-1888/§7-6" data-name="§7-6" id="paragraf-59"><h2 class="legalArticleHeader"><span class="legalArticleValue">§ 7-6</span>. <span class="legalArticleTitle">Innlevering</span></h2><article class="legalP" id="paragraf-59-ledd-1">Innlevering av diplomoppgaven skal skje innen fastsatt tidspunkt. Det innleverte materialet registreres av studieadministrasjonen og kandidaten får tilsendt brev med registreringen for kontroll.</article></article><article class="legalArticle" data-lovdata-URL="SF/forskrift/2010-05-28-1888/§7-7" data-name="§7-7" id="paragraf-60"><h2 class="legalArticleHeader"><span class="legalArticleValue">§ 7-7</span>. <span class="legalArticleTitle">Utsatt innlevering</span></h2><article class="legalP" id="paragraf-60-ledd-1">Utsatt innlevering innebærer sensur sammen med påfølgende semesters diplomkull.</article><article class="legalP" id="paragraf-60-ledd-2">En diplomoppgave kan ikke gå ut over 2 semestre, selv ved dokumentert sykdom. En oppgave som ikke er levert innen de to semestrene, vil bli registrert som Ikke bestått og regnes som ett av tre forsøk på diplomeksamen. Unntatt fra denne regel er fødselspermisjon, jf. <a href="lov/2005-04-01-15/§4-5">universitetslovens § 4-5</a>.</article></article><article class="legalArticle" data-lovdata-URL="SF/forskrift/2010-05-28-1888/§7-8" data-name="§7-8" id="paragraf-61"><h2 class="legalArticleHeader"><span class="legalArticleValue">§ 7-8</span>. <span class="legalArticleTitle">Kriterier for bedømmelse</span></h2><article class="legalP" id="paragraf-61-ledd-1">Kriteriene for bedømmelse er i henhold til diplomoppgavens program og innlevert materiale. Studenten presenterer oppgaven i intervju med sensorene.</article></article><article class="legalArticle" data-lovdata-URL="SF/forskrift/2010-05-28-1888/§7-9" data-name="§7-9" id="paragraf-62"><h2 class="legalArticleHeader"><span class="legalArticleValue">§ 7-9</span>. <span class="legalArticleTitle">Sensorer</span></h2><article class="legalP" id="paragraf-62-ledd-1">Diplomoppgaven skal bedømmes av minimum tre eksterne sensorer oppnevnt av undervisningsutvalget. Funksjonstiden for hver sensor er 4 år. Begge kjønn skal være representert i sensorgruppen og minst en bør være fra utlandet. Instituttene og diplomkandidatene har forslagsrett ved oppnevning av nye sensorer.</article><article class="legalP" id="paragraf-62-ledd-2">AHO ved rektor skal sikre at sensorene har kjennskap til skolens struktur, studieplan og pedagogikk ved tilsetting. Tilleggskompetanse skal bringes inn i sensorteamet når dette er faglig nødvendig etter rektors vurdering.</article></article><article class="legalArticle" data-lovdata-URL="SF/forskrift/2010-05-28-1888/§7-10" data-name="§7-10" id="paragraf-63"><h2 class="legalArticleHeader"><span class="legalArticleValue">§ 7-10</span>. <span class="legalArticleTitle">Sensur</span></h2><article class="legalP" id="paragraf-63-ledd-1">Diplomoppgaven bedømmes til Bestått eller Ikke bestått, jf. <a href="forskrift/2010-05-28-1888/§6-14">§ 6-14</a>.</article></article><article class="legalArticle" data-lovdata-URL="SF/forskrift/2010-05-28-1888/§8" data-name="§8" id="paragraf-64"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Erfaringsbasert mastergrad</span></h2><article class="legalP" id="paragraf-64-ledd-1">Denne paragraf gjelder erfaringsbaserte mastergrader. Forhold som ikke spesielt er nevnt under denne paragraf, omfattes av øvrige bestemmelser i denne forskrift.</article></article><article class="legalArticle" data-lovdata-URL="SF/forskrift/2010-05-28-1888/§8-1" data-name="§8-1" id="paragraf-65"><h2 class="legalArticleHeader"><span class="legalArticleValue">§ 8-1</span>. <span class="legalArticleTitle">Opptak</span></h2><article class="legalP" id="paragraf-65-ledd-1">Opptak til de erfaringsbaserte studieprogrammene skjer på grunnlag av bekreftede kopier av attester og vitnemål, samt portfolio.</article><article class="legalP" id="paragraf-65-ledd-2">Det formelle opptakskravet til erfaringsbasert masterprogram er en av følgende utdanninger:<ul class="defaultList"><li data-li-identifier="-" data-name="-"><article class="listArticle" id="paragraf-65-ledd-2-punkt-1"><article class="legalP" id="paragraf-65-ledd-2-punkt-1-ledd-1">Bachelorgrad</article></article></li><li data-li-identifier="-" data-name="-"><article class="listArticle" id="paragraf-65-ledd-2-punkt-2"><article class="legalP" id="paragraf-65-ledd-2-punkt-2-ledd-1">Cand.mag.-grad</article></article></li><li data-li-identifier="-" data-name="-"><article class="listArticle" id="paragraf-65-ledd-2-punkt-3"><article class="legalP" id="paragraf-65-ledd-2-punkt-3-ledd-1">Annen grad eller utdanning av min. 3 års omfang</article></article></li><li data-li-identifier="-" data-name="-"><article class="listArticle" id="paragraf-65-ledd-2-punkt-4"><article class="legalP" id="paragraf-65-ledd-2-punkt-4-ledd-1">Utdanning som i henhold til UH-loven § 48 er godkjent som jevngod med ovennevnte grader eller utdanningsløp.</article></article></li></ul></article><article class="legalP" id="paragraf-65-ledd-3">I tillegg kreves minst 2 års relevant yrkespraksis.</article><article class="legalP" id="paragraf-65-ledd-4">Det tredje året med formelle studier kan i særlige tilfeller erstattes med ytterligere relevant praksis. Høgre utdanning på masternivå kan erstatte kravet til yrkespraksis.</article><article class="legalP" id="paragraf-65-ledd-5">Søknad om opptak skal følges av bekreftede kopier av vitnemål og attester og eventuelt portfolio. Opptaks- og godkjenningsutvalget er opptaksorgan for studenter til de erfaringsbaserte studieprogrammene.</article></article><article class="legalArticle" data-lovdata-URL="SF/forskrift/2010-05-28-1888/§8-2" data-name="§8-2" id="paragraf-66"><h2 class="legalArticleHeader"><span class="legalArticleValue">§ 8-2</span>. <span class="legalArticleTitle">Studieordning</span></h2><article class="legalP" id="paragraf-66-ledd-1">De erfaringsbaserte mastergradene er modulbaserte studieprogrammer av 90 studiopoeng omfang, inklusiv avsluttende masteroppgave. Programmene er satt sammen av obligatoriske moduler av totalt 60 studiopoeng omfang og avsluttes med en masteroppgave av 30 studiopoeng omfang.</article></article><article class="legalArticle" data-lovdata-URL="SF/forskrift/2010-05-28-1888/§8-3" data-name="§8-3" id="paragraf-67"><h2 class="legalArticleHeader"><span class="legalArticleValue">§ 8-3</span>. <span class="legalArticleTitle">Godkjenning av tidligere utdanning/innpassing i studiet</span></h2><article class="legalP" id="paragraf-67-ledd-1">Studenter som har gjennomført relevante kurs ved annen institusjon kan søke godkjenning og avkorting av studiet. Dette under forutsetning av at kursene det søkes godkjenning for ikke allerede inngår i opptaksgrunnlaget for studiet.</article><article class="legalP" id="paragraf-67-ledd-2">Det kan maksimalt gis fritak for 30 studiepoeng. For godkjente kurs gis reduksjon i kursavgift per studiepoeng.</article><article class="legalP" id="paragraf-67-ledd-3">Opptaks- og godkjenningsutvalget er vurderingsorgan for godkjenningssaker.</article></article><article class="legalArticle" data-lovdata-URL="SF/forskrift/2010-05-28-1888/§8-4" data-name="§8-4" id="paragraf-68"><h2 class="legalArticleHeader"><span class="legalArticleValue">§ 8-4</span>. <span class="legalArticleTitle">Fravær, sykdom og adgang til utsatt innlevering</span></h2><article class="legalP" id="paragraf-68-ledd-1">Det er anledning til å søke utsatt innlevering ved egen sykdom eller forhold i den nærmeste familie som medfører omsorgsarbeid for studenten, eller ved stor arbeidsbelastning på eget arbeidssted.</article><article class="legalP" id="paragraf-68-ledd-2">Søknad om utsatt innlevering skal sendes studieadministrasjonen snarest mulig og senest 7 dager etter at sykdom er inntrådt. Dersom søknaden gjelder arbeidsbelastning ved eget arbeidssted, skal dette dokumenteres fra arbeidsgiver.</article><article class="legalP" id="paragraf-68-ledd-3">Når en student ikke fullfører utdanningen innen normert studietid, og det i mellomtiden er gjort vesentlige endringer i studieplan, gjelder retten til å fullføre etter den opprinnelige planen i ett år etter at endringen ble gjort gjeldende.</article></article><article class="legalArticle" data-lovdata-URL="SF/forskrift/2010-05-28-1888/§8-5" data-name="§8-5" id="paragraf-69"><h2 class="legalArticleHeader"><span class="legalArticleValue">§ 8-5</span>. <span class="legalArticleTitle">Kontinuasjon</span></h2><article class="legalP" id="paragraf-69-ledd-1">Dersom en hjemmeeksamen blir bedømt til Ikke bestått, må studenten kontinuere ved ny oppgave innen semsterstart påfølgende høstsemester.</article></article><article class="legalArticle" data-lovdata-URL="SF/forskrift/2010-05-28-1888/§8-6" data-name="§8-6" id="paragraf-70"><h2 class="legalArticleHeader"><span class="legalArticleValue">§ 8-6</span>. <span class="legalArticleTitle">Masteroppgave</span></h2><article class="legalP" id="paragraf-70-ledd-1">Den avsluttende masteroppgaven er et selvvalgt emne; teoretisk problemstilling eller prosjektoppgave.</article><article class="legalP" id="paragraf-70-ledd-2">Program for masteroppgaven skal være godkjent av programansvarlig og instituttleder innen utgangen av siste semester i den modulbaserte undervisningen. Studenten har krav på min. 10 timers intern veiledning på masteroppgaven.</article><article class="legalP" id="paragraf-70-ledd-3">Masteroppgaven skal leveres til sensur senest 5 år etter utdanningens start.</article></article><article class="legalArticle" data-lovdata-URL="SF/forskrift/2010-05-28-1888/§8-7" data-name="§8-7" id="paragraf-71"><h2 class="legalArticleHeader"><span class="legalArticleValue">§ 8-7</span>. <span class="legalArticleTitle">Sensur</span></h2><article class="legalP" id="paragraf-71-ledd-1">Sensur av de obligatoriske modulene følger samme sensurregler som ordinære masterprogrammer. Klage på karakterfastsettelse følger regler som ordinære masterprogrammer.</article><article class="legalP" id="paragraf-71-ledd-2">Masteroppgaven bedømmes til Bestått/Ikke bestått. Sensur på masteroppgaven skal foreligge innen tre uker etter innlevering. Dersom utvalget har behov for ytterligere tid, skal kandidaten opplyses om dette og nytt tidspunkt for sensur oppgis. Sensuren skal følges av en skriftlig evaluering fra sensorutvalget, jf. rutine Vurderingsordning og bruk av sensor.</article></article><article class="legalArticle" data-lovdata-URL="SF/forskrift/2010-05-28-1888/§8-8" data-name="§8-8" id="paragraf-72"><h2 class="legalArticleHeader"><span class="legalArticleValue">§ 8-8</span>. <span class="legalArticleTitle">Sensorutvalg</span></h2><article class="legalP" id="paragraf-72-ledd-1">Den avsluttende masteroppgaven bedømmes av et sensorutvalg bestående av min. 2 personer, hvorav minst en person i sensorutvalget er ekstern og en person er programansvarlig. Ekstern sensor oppnevnes av undervisningsutvalget etter innstilling fra instituttet.</article></article><article class="legalArticle" data-lovdata-URL="SF/forskrift/2010-05-28-1888/§9" data-name="§9" id="paragraf-73"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bortvisning og utestengning</span></h2><article class="legalP" id="paragraf-73-ledd-1">En student som tross skriftlig advarsel fra rektor, gjentatte ganger opptrer på en måte som virker grovt forstyrrende for medstudenters arbeid eller for virksomheten ved institusjonen ellers, kan etter vedtak av styret selv bortvises fra nærmere bestemte områder ved institusjonen for inntil ett år. Hvis en student etter skriftlig advarsel fra rektor fortsatt ikke respekterer slik bortvisning, kan styret selv utestenge ham eller henne fra studiet i inntil ett år.</article><article class="legalP" id="paragraf-73-ledd-2">Vedtak om bortvisning eller utestenging treffes etter styrevedtak med minst to tredelers flertall. Vedtak om slik reaksjon kan påklages av studenten etter reglene i forvaltningsloven. Vedtak om bortvisning kan påklages til departementets særskilte nasjonale klageorgan jf. <a href="lov/2005-04-01-15/§4-8">universitetslovens § 4-8</a> (4).</article></article><article class="legalArticle" data-lovdata-URL="SF/forskrift/2010-05-28-1888/§10" data-name="§10" id="paragraf-74"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2></article><article class="legalArticle" data-lovdata-URL="SF/forskrift/2010-05-28-1888/§10-1" data-name="§10-1" id="paragraf-75"><h2 class="legalArticleHeader"><span class="legalArticleValue">§ 10-1</span>.</h2><article class="legalP" id="paragraf-75-ledd-1">Forskriften trer i kraft 1. august 2011.</article></article></main></body></html>