<!DOCTYPE html><html lang="no"><head><title>Forskrift om konsesjonsfrihet for visse erverv av fast eiendom, egenerklæring ved konsesjonsfrihet, fulldyrket jord og beløpsgrense ved priskontroll</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-08-1434</dd><dt class="dokid">DokumentID</dt><dd class="dokid">SF/forskrift/2003-12-08-1434</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for skog- og ressurspolitikk</li></ul></dd><dt class="publishedIn">Publisert i</dt><dd class="publishedIn">I 2003 hefte 16</dd><dt class="dateInForce">I kraft fra</dt><dd class="dateInForce">2004-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-21-3044">forskrift/2020-12-21-3044</a> fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1978-07-28-1">forskrift/1978-07-28-1</a></li><li><a href="forskrift/1984-01-20-220">forskrift/1984-01-20-220</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-11-28-98/§2">lov/2003-11-28-98/§2</a></li><li><a href="lov/2003-11-28-98/§8">lov/2003-11-28-98/§8</a></li><li><a href="lov/2003-11-28-98/§9a">lov/2003-11-28-98/§9a</a></li><li><a href="forskrift/2003-11-28-1401">forskrift/2003-11-28-1401</a></li></ul></dd><dt class="dateOfPublication">Kunngjort</dt><dd class="dateOfPublication">2003-12-09</dd><dt class="titleShort">Korttittel</dt><dd class="titleShort">Forskrift om konsesjonsfrihet mv.</dd><dt class="title">Tittel</dt><dd class="title">Forskrift om konsesjonsfrihet for visse erverv av fast eiendom, egenerklæring ved konsesjonsfrihet, fulldyrket jord og beløpsgrense ved priskontroll</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 8. desember 2003 med hjemmel i <a href="lov/2003-11-28-98">lov av 28. november 2003 nr. 98</a> om konsesjon ved erverv av fast eiendom (konsesjonsloven) mv. <a href="lov/2003-11-28-98/§2">§ 2</a>, <a href="lov/2003-11-28-98/§8">§ 8</a> og <a href="lov/2003-11-28-98/§9a">§ 9a</a>, jf. <a href="forskrift/2003-11-28-1401">delegeringsvedtak av 28. november 2003 nr. 1401</a>. <br /><strong>Endret</strong> ved <a href="forskrift/2004-01-06-10">forskrifter 6 jan 2004 nr. 10</a>, <a href="forskrift/2006-06-21-668">21 juni 2006 nr. 668</a>, <a href="forskrift/2009-06-23-830">23 juni 2009 nr. 830</a>, <a href="forskrift/2009-11-27-1476">27 nov 2009 nr. 1476</a>, <a href="forskrift/2014-09-22-1223">22 sep 2014 nr. 1223</a>, <a href="forskrift/2017-03-17-347">17 mars 2017 nr. 347</a>, <a href="forskrift/2017-09-01-1324">1 sep 2017 nr. 1324</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</dd><dt class="refid">RefID</dt><dd class="refid">forskrift/2003-12-08-1434</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om konsesjonsfrihet for visse erverv av fast eiendom, egenerklæring ved konsesjonsfrihet, fulldyrket jord og beløpsgrense ved priskontroll</a><ul class="tocSubUl"><li><a href="#kapittel-1" data-child-interval="§ 1">Kapittel 1. Unntak fra konsesjonsplikt</a><ul class="tocSubUl"><li><a href="#kapittel-1-paragraf-1">§ 1.</a></li></ul></li><li><a href="#kapittel-2" data-child-interval="§§ 2 – 4">Kapittel 2. Egenerklæring ved konsesjonsfrihet</a><ul class="tocSubUl"><li><a href="#kapittel-2-paragraf-1">§ 2.</a></li><li><a href="#kapittel-2-paragraf-2">§ 3.</a></li><li><a href="#kapittel-2-paragraf-3">§ 4.</a></li></ul></li><li><a href="#kapittel-3" data-child-interval="§§ 5 – 6">Kapittel 3. Forskjellige bestemmelser</a><ul class="tocSubUl"><li><a href="#kapittel-3-paragraf-1">§ 5.</a></li><li><a href="#kapittel-3-paragraf-2">§ 6.</a></li></ul></li><li><a href="#kapittel-4" data-child-interval="§ 6a">Kapittel 4. Beløpsgrense for priskontroll</a><ul class="tocSubUl"><li><a href="#kapittel-4-paragraf-1">§ 6a.</a></li></ul></li><li><a href="#kapittel-5" data-child-interval="§ 7">Kapittel 5. Ikrafttredelse</a><ul class="tocSubUl"><li><a href="#kapittel-5-paragraf-1">§ 7.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2003-12-08-1434" id="dokument"><h1>Forskrift om konsesjonsfrihet for visse erverv av fast eiendom, egenerklæring ved konsesjonsfrihet, fulldyrket jord og beløpsgrense ved priskontroll</h1><section class="section" data-name="kap1" id="kapittel-1" data-lovdata-URL="SF/forskrift/2003-12-08-1434/KAPITTEL_1"><h2>Kapittel 1. Unntak fra konsesjonsplikt</h2><article class="legalArticle" data-lovdata-URL="SF/forskrift/2003-12-08-1434/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Konsesjon er ikke nødvendig når ervervet eller rettsstiftelsen gjelder:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">eiendomsleilighet (selveierleilighet) med tilhørende andel i fellesareal mv. eller eierseksjon</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">aksjeleilighet (aksje i bolighus med tilknyttet leierett)</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">obligasjonsleilighet (pantobligasjon eller andel av pantobligasjon i bolighus med tilknyttet leierett)</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">andel i boligbyggelag, jf. <a href="lov/2003-06-06-38">lov 6. juni 2003 nr. 38</a> om bustadbyggjelag (bustadbyggjelagslova)</article></article></li><li data-name="e." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">andel i borettslag, jf. <a href="lov/2003-06-06-39">lov 6. juni 2003 nr. 39</a> om burettslag (burettslagslova)</article></article></li><li data-name="f." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">borettslags erverv av fast eiendom fra boligbyggelag</article></article></li><li data-name="g." value="7"><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">mindre arealer som grenser til og skal legges til en allerede eksisterende bebygd eller ubebygd tomt, når samtykke til fradeling av arealet er gitt til dette formål etter plan- og bygningsloven og etter jordloven i område der jordloven gjelder</article></article></li><li data-name="h." value="8"><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1">– – –</article></article></li><li data-name="i." value="9"><article class="listArticle" id="kapittel-1-paragraf-1-ledd-1-punkt-9"><article class="legalP" id="kapittel-1-paragraf-1-ledd-1-punkt-9-ledd-1">grunn til bygging, utbedring, vedlikehold og drift av fylkesveg dersom det er vedtatt en reguleringsplan etter plan- og <a href="lov/2008-06-27-71/kap12">bygningsloven kapittel 12</a>. Det samme gjelder for kommunal veg, dersom det foreligger vedtak om ekspropriasjon i medhold av <a href="lov/1963-06-21-23/§50">vegloven § 50</a></article></article></li><li data-name="j." value="10"><article class="listArticle" id="kapittel-1-paragraf-1-ledd-1-punkt-10"><article class="legalP" id="kapittel-1-paragraf-1-ledd-1-punkt-10-ledd-1">grunn til privat veg som vegmyndighet har ansvaret for, jf. <a href="lov/1963-06-21-23/§9">vegloven § 9</a>, dersom ervervet skjer i forbindelse med erverv av grunn til anlegg eller omlegging av offentlig veg, eller til oppfyllelse av vedtatt reguleringsplan etter plan- og <a href="lov/2008-06-27-71/kap12">bygningsloven kapittel 12</a></article></article></li><li data-name="k." value="11"><article class="listArticle" id="kapittel-1-paragraf-1-ledd-1-punkt-11"><article class="legalP" id="kapittel-1-paragraf-1-ledd-1-punkt-11-ledd-1">grunn erververen mottar etter vedtak i henhold til oreigningsloven § 6 i forbindelse med ekspropriasjon i medhold av <a href="lov/1963-06-21-23/§50">vegloven § 50</a></article></article></li><li data-name="l." value="12"><article class="listArticle" id="kapittel-1-paragraf-1-ledd-1-punkt-12"><article class="legalP" id="kapittel-1-paragraf-1-ledd-1-punkt-12-ledd-1">sameiepart i bebygd eiendom som i vedtatt reguleringsplan etter plan- og <a href="lov/2008-06-27-71/kap12">bygningsloven kapittel 12</a> er lagt ut til annet enn landbruksområde når erververen er sameier i eiendommen fra før</article></article></li><li data-name="m." value="13"><article class="listArticle" id="kapittel-1-paragraf-1-ledd-1-punkt-13"><article class="legalP" id="kapittel-1-paragraf-1-ledd-1-punkt-13-ledd-1">arealer i rasjonaliseringsøyemed overensstemmende med jordloven ved overdragelse fra staten ved statsforvalteren</article></article></li><li data-name="n." value="14"><article class="listArticle" id="kapittel-1-paragraf-1-ledd-1-punkt-14"><article class="legalP" id="kapittel-1-paragraf-1-ledd-1-punkt-14-ledd-1">tomt til gjeterhytte i reindriftsnæringen når oppføring av slik hytte er godkjent av Reindriftsstyret eller Reindriftssjefen</article></article></li><li data-name="o." value="15"><article class="listArticle" id="kapittel-1-paragraf-1-ledd-1-punkt-15"><article class="legalP" id="kapittel-1-paragraf-1-ledd-1-punkt-15-ledd-1">tilleggsjord som er utvist i medhold av § 19 i <a href="lov/1975-06-06-31/§19">lov 6. juni 1975 nr. 31</a> (fjellova), og ervervet er tilrådd av kommunen.</article></article></li></ol></article><article class="legalP" id="kapittel-1-paragraf-1-ledd-2">Unntakene i første ledd a-f og l gjelder ikke der det er innført konsesjonsplikt i forskrift fastsatt med hjemmel i <a href="lov/2003-11-28-98/§7">konsesjonsloven § 7</a>.</article><article class="changesToParent">Endret ved <a href="forskrift/2009-06-23-830">forskrifter 23 juni 2009 nr. 830</a> (i kraft 1 juli 2009), <a href="forskrift/2009-11-27-1476">27 nov 2009 nr. 1476</a> (i kraft 1 jan 2010), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article></section><section class="section" data-name="kap2" id="kapittel-2" data-lovdata-URL="SF/forskrift/2003-12-08-1434/KAPITTEL_2"><h2>Kapittel 2. Egenerklæring ved konsesjonsfrihet</h2><article class="legalArticle" data-lovdata-URL="SF/forskrift/2003-12-08-1434/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Konsesjonsfrihet etter <a href="lov/2003-11-28-98/§4">konsesjonsloven § 4</a> første ledd nr. 1-4, <a href="lov/2003-11-28-98/§5">§ 5</a> første ledd nr. 1 og 2 og <a href="lov/2003-11-28-98/§7">§ 7</a> første ledd nr. 1, 2 og 3 godtgjøres av erververen ved egenerklæring.</article><article class="legalP" id="kapittel-2-paragraf-1-ledd-2">Egenerklæringen skal gis på skjema fastsatt av Landbruksdirektoratet. Opplysningene i skjemaet skal bekreftes slik som angitt på skjemaet.</article><article class="changesToParent">Endret ved <a href="forskrift/2009-06-23-830">forskrifter 23 juni 2009 nr. 830</a> (i kraft 1 juli 2009), <a href="forskrift/2014-09-22-1223">22 sep 2014 nr. 1223</a>.</article></article><article class="legalArticle" data-lovdata-URL="SF/forskrift/2003-12-08-1434/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-2-ledd-1">Egenerklæring er ikke nødvendig ved erverv:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">som faller inn under <a href="forskrift/2003-12-08-1434/§1">§ 1</a> første ledd. Er det innført konsesjonsplikt med hjemmel i <a href="lov/2003-11-28-98/§7">konsesjonsloven § 7</a> skal det likevel gis egenerklæring på skjema fastsatt av Landbruksdirektoratet.</article></article></li><li data-name="2." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">av bebygd eiendom der arealet ikke overstiger 2 dekar med mindre konsesjonsplikten følger av forskrift etter <a href="lov/2003-11-28-98/§7">konsesjonsloven § 7</a>.</article></article></li><li data-name="3." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">som faller inn under <a href="lov/2003-11-28-98/§5">konsesjonsloven § 5</a> første ledd nr. 3, 4 og 5.</article></article></li></ol></article><article class="changesToParent">Endret ved <a href="forskrift/2004-01-06-10">forskrift 6 jan 2004 nr. 10</a> (endringen får virkning for erverv etter 1 jan 2004), <a href="forskrift/2009-06-23-830">23 juni 2009 nr. 830</a> (i kraft 1 juli 2009), <a href="forskrift/2014-09-22-1223">22 sep 2014 nr. 1223</a>.</article></article><article class="legalArticle" data-lovdata-URL="SF/forskrift/2003-12-08-1434/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-3-ledd-1">Egenerklæring som nevnt i <a href="forskrift/2003-12-08-1434/§2">§ 2</a> skal sendes kommunen som snarest mulig registrerer opplysningene i matrikkelen. Kommunen skal informere innsenderen umiddelbart etter at opplysningene er ferdig registrert i matrikkelen.</article><article class="legalP" id="kapittel-2-paragraf-3-ledd-2">Tinglysingsmyndigheten kan kreve at kommunen oversender egenerklæringer som nevnt i <a href="forskrift/2003-12-08-1434/§2">§ 2</a> i de tilfeller der disse ikke kan registreres i matrikkelen. Kommunen og tinglysingsmyndigheten kan for øvrig kreve den dokumentasjon de anser nødvendig for å fastslå at det foreligger konsesjonsfrihet.</article><article class="changesToParent">Endret ved <a href="forskrift/2017-03-17-347">forskrift 17 mars 2017 nr. 347</a> (i kraft 18 april 2017).</article></article></section><section class="section" data-name="kap3" id="kapittel-3" data-lovdata-URL="SF/forskrift/2003-12-08-1434/KAPITTEL_3"><h2>Kapittel 3. Forskjellige bestemmelser</h2><article class="legalArticle" data-lovdata-URL="SF/forskrift/2003-12-08-1434/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-1-ledd-1">Fulldyrket jord etter konsesjonsloven § 4 første ledd nr. 4 og § 5 annet ledd er jord som er dyrket til vanlig pløyedybde og som kan nyttes til åkervekster eller eng som kan fornyes ved pløying. Overflatedyrket jord etter konsesjonsloven § 4 første ledd nr. 4 og § 5 annet ledd er jord som for det meste er ryddet og jevnet i overflaten slik at maskinell høsting er mulig. Definisjonene som ligger til grunn for økonomisk kartverk skal legges til grunn ved avgrensingen.</article><article class="legalP" id="kapittel-3-paragraf-1-ledd-2">Produktiv skog som nevnt i <a href="lov/2003-11-28-98/§5">konsesjonsloven § 5</a> annet ledd er skogmark med en tilvekst på minst 100 liter per dekar per år.</article><article class="legalP" id="kapittel-3-paragraf-1-ledd-3">Kan det fastsettes pålegg etter <a href="lov/1995-05-12-23/§8">jordloven § 8</a> tredje ledd fordi jorda ikke har vært drevet, og manglende drift har ført til at maskinell høsting ikke lenger er mulig, skal jorda anses som fulldyrket eller overflatedyrket etter <a href="lov/2003-11-28-98/§4">konsesjonsloven § 4</a> første ledd nr. 4 og <a href="lov/2003-11-28-98/§5">§ 5</a> annet ledd selv om arealet ut fra en landbruksfaglig vurdering basert på definisjonene i økonomisk kartverk ikke lenger kan karakteriseres som fulldyrket eller overflatedyrket jord.</article><article class="changesToParent">Endret ved <a href="forskrift/2009-06-23-830">forskrifter 23 juni 2009 nr. 830</a> (i kraft 1 juli 2009), <a href="forskrift/2009-11-27-1476">27 nov 2009 nr. 1476</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2003-12-08-1434/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-2-ledd-1">Følgende banker og institusjoner godkjennes i henhold til <a href="lov/2003-11-28-98/§5">konsesjonsloven § 5</a> første ledd nr. 5:<ul class="defaultList"><li><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">offentlige banker, sparebanker, forretningsbanker,</article></article></li><li><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">offentlige fond, Arbeids- og velferdsdirektoratet, forsikringsselskaper, og offentlig godkjente kredittinstitusjoner.</article></article></li></ul></article><article class="changesToParent">Endret ved <a href="forskrift/2006-06-21-668">forskrift 21 juni 2006 nr. 668</a> (i kraft 1 juli 2006).</article></article></section><section class="section" data-name="kap4" id="kapittel-4" data-lovdata-URL="SF/forskrift/2003-12-08-1434/KAPITTEL_4"><h2>Kapittel 4. Beløpsgrense for priskontroll</h2><article class="changesToParent">Tilføyd ved <a href="forskrift/2017-09-01-1324">forskrift 1 sep 2017 nr. 1324</a>.</article><article class="legalArticle" data-lovdata-URL="SF/forskrift/2003-12-08-1434/§6a" data-name="§6a" id="kapittel-4-paragraf-1"><h3 class="legalArticleHeader"><span class="legalArticleValue">§ 6a</span>.</h3><article class="legalP" id="kapittel-4-paragraf-1-ledd-1">Prisvurdering etter <a href="lov/2003-11-28-98/§9a">konsesjonsloven § 9a</a> skal unnlates ved erverv av bebygd eiendom med brukbart bolighus dersom den avtalte prisen er under 3,5 millioner kroner.</article><article class="changesToParent">Tilføyd ved <a href="forskrift/2017-09-01-1324">forskrift 1 sep 2017 nr. 1324</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2003-12-08-1434/KAPITTEL_5"><h2>Kapittel 5. Ikrafttredelse</h2><article class="changesToParent">Endret ved <a href="forskrift/2017-09-01-1324">forskrift 1 sep 2017 nr. 1324</a> (tidligere kapittel 4).</article><article class="legalArticle" data-lovdata-URL="SF/forskrift/2003-12-08-1434/§7" data-name="§7" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-5-paragraf-1-ledd-1">Denne forskrift trer i kraft 1. januar 2004.</article><article class="legalP" id="kapittel-5-paragraf-1-ledd-2">Samtidig oppheves forskrift om konsesjonsfrihet for visse erverv av fast eiendom mv. og om saksbehandlingen i konsesjonssaker, fastsatt ved <a href="forskrift/1978-07-28-1">kgl.res. 28. juli 1978 nr. 1</a> og forskrift om egenerklæring ved konsesjonsfrie erverv av fast eiendom mv. fastsatt av Landbruksdepartementet <a href="forskrift/1984-01-20-220">20. januar 1984 nr. 220</a> i medhold av <a href="lov/1974-05-31-19">lov av 31. mai 1974 nr. 19</a> om konsesjon ved erverv av fast eiendom (konsesjonsloven).</article></article></section></main></body></html>