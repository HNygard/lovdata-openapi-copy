<!DOCTYPE html><html lang="no"><head><title>Forskrift om regulering av fiske i farvann utenfor noen stats fiskerijurisdiksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1998-03-04-173</dd><dt class="dokid">DokumentID</dt><dd class="dokid">SF/forskrift/1998-03-04-173</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Ressurs- og utredningsavd.</li></ul></dd><dt class="publishedIn">Publisert i</dt><dd class="publishedIn">Avd I 1998 269</dd><dt class="dateInForce">I kraft fra</dt><dd class="dateInForce">1998-03-04</dd><dt class="lastChangeInForce">Ikrafttredelse av siste endring</dt><dd class="lastChangeInForce">1999-06-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/1999-06-25-757">forskrift/1999-06-25-757</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1972-06-16-57/§6">lov/1972-06-16-57/§6</a></li><li><a href="forskrift/1993-10-29-955">forskrift/1993-10-29-955</a></li><li><a href="lov/1983-06-03-40/§4">lov/1983-06-03-40/§4</a></li><li><a href="lov/1983-06-03-40/§9">lov/1983-06-03-40/§9</a></li></ul></dd><dt class="titleShort">Korttittel</dt><dd class="titleShort">Forskrift om fiske i statsløse områder</dd><dt class="title">Tittel</dt><dd class="title">Forskrift om regulering av fiske i farvann utenfor noen stats fiskerijurisdiksjon.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 4. mars 1998 med hjemmel i <a href="lov/1972-06-16-57">lov av 16. juni 1972 nr. 57</a> om regulering av deltagelsen i fisket <a href="lov/1972-06-16-57/§6">§ 6</a>, jf. <a href="forskrift/1993-10-29-955">kgl.res. av 29. oktober 1993 nr. 955</a> og <a href="lov/1983-06-03-40">lov av 3. juni 1983 nr. 40</a> om saltvannsfiske m.v. <a href="lov/1983-06-03-40/§4">§ 4</a> og <a href="lov/1983-06-03-40/§9">§ 9</a>. Endret ved <a href="forskrift/1999-06-25-757">forskrift 25 juni 1999 nr. 757</a>.</dd><dt class="refid">RefID</dt><dd class="refid">forskrift/1998-03-04-173</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fiske i farvann utenfor noen stats fiskerijurisdiksjon.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Deltakelse</a></li><li><a href="#paragraf-3">§ 3. Adgang til å nekte registrering av fartøy</a></li><li><a href="#paragraf-4">§ 4. Adgang til å stryke fartøy som er registrert</a></li><li><a href="#paragraf-5">§ 5. Rapporteringsplikt</a></li><li><a href="#paragraf-6">§ 6. Oppgaveplikt</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1998-03-04-173" id="dokument"><h1>Forskrift om regulering av fiske i farvann utenfor noen stats fiskerijurisdiksjon.</h1><article class="legalArticle" data-lovdata-URL="SF/forskrift/1998-03-04-173/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for norske statsborgere og personer bosatt i Norge som driver fiske med norske fartøyer i farvann utenfor noen stats fiskerijurisdiksjon.</article><article class="changesToParent">Endret ved <a href="forskrift/1999-06-25-757">forskrift 25 juni 1999 nr. 757</a>.</article></article><article class="legalArticle" data-lovdata-URL="SF/forskrift/1998-03-04-173/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Deltakelse</span></h2><article class="legalP" id="paragraf-2-ledd-1">Det er forbudt å drive fiske som beskrevet i <a href="forskrift/1998-03-04-173/§1">§ 1</a> uten på forhånd å ha fått tillatelse til å registrere fartøyet hos Fiskeridirektoratet. Registreringen gjelder for ett kalenderår.</article><article class="legalP" id="paragraf-2-ledd-2">Fiskeridirektoratet kan ved forskrift gi nærmere bestemmelser om registrering etter denne paragraf.</article></article><article class="legalArticle" data-lovdata-URL="SF/forskrift/1998-03-04-173/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til å nekte registrering av fartøy</span></h2><article class="legalP" id="paragraf-3-ledd-1">Fiskeridirektoratet kan nekte registrering av fartøy når<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fisket anses å være i strid med norske fiskeriinteresser,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">når internasjonale avtaler gjør det nødvendig,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">når fisket er regulert av regionale – eller subregionale, fiskeriforvaltningsorganisasjoner eller -arrangementer,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">en rasjonell eller hensiktsmessig utøvelse eller gjennomføring av fisket tilsier det.</article></article></li></ol></article></article><article class="legalArticle" data-lovdata-URL="SF/forskrift/1998-03-04-173/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Adgang til å stryke fartøy som er registrert</span></h2><article class="legalP" id="paragraf-4-ledd-1">Fiskeridirektoratet kan stryke fartøy i registeret når fartøyeier eller -bruker har overtrådt gjeldende forskrifter for området angitt i <a href="forskrift/1998-03-04-173/§1">§ 1</a>, eller når bevarings- og forvaltningstiltak fastsatt av regionale- eller subregionale fiskeriforvaltningsorganisasjoner eller -arrangementer er overtrådt.</article></article><article class="legalArticle" data-lovdata-URL="SF/forskrift/1998-03-04-173/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikt</span></h2><article class="legalP" id="paragraf-5-ledd-1">Den som deltar i fisket i henhold til <a href="forskrift/1998-03-04-173/§2">§ 2</a>, skal sende melding om når fisket starter, når fisket avsluttes og ukentlige meldinger til Fiskeridirektoratet om oppfisket kvantum spesifisert på fiskearter og med angivelse av hvilke områder fangsten er tatt. Det skal også sendes melding til Fiskeridirektoratet ved overføring av fangst.</article><article class="legalP" id="paragraf-5-ledd-2">Fiskeridirektoratet kan ved forskrift fastsette nærmere bestemmelser om rapporteringsplikten etter første ledd.</article><article class="changesToParent">Endret ved <a href="forskrift/1999-06-25-757">forskrift 25 juni 1999 nr. 757</a>.</article></article><article class="legalArticle" data-lovdata-URL="SF/forskrift/1998-03-04-173/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppgaveplikt</span></h2><article class="legalP" id="paragraf-6-ledd-1">Den som deltar i fisket i henhold til <a href="forskrift/1998-03-04-173/§2">§ 2</a>, skal føre fangstdagbok og innen én måned etter endt tur sende dagboken til Fiskeridirektoratet, jfr. <a href="forskrift/1993-07-26-772">forskrift av 26. juli 1993 nr. 772</a> om oppgaveplikt for fiske og fangstfartøy.</article></article><article class="legalArticle" data-lovdata-URL="SF/forskrift/1998-03-04-173/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til <a href="lov/1972-06-16-57">lov av 16. juni 1972 nr. 57</a> om regulering av deltagelsen i fisket <a href="lov/1972-06-16-57/§11">§ 11</a> og <a href="lov/1983-06-03-40">lov av 3. juni 1983 nr. 40</a> om saltvannsfiske m.v. <a href="lov/1983-06-03-40/§53">§ 53</a>.</article></article><article class="legalArticle" data-lovdata-URL="SF/forskrift/1998-03-04-173/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft straks.</article></article></main></body></html>