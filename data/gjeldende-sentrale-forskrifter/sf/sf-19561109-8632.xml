<!DOCTYPE html><html lang="no"><head><title>Forskrift om normalvedtekter for gjensidige sjøtrygdelag ifølge lov av 3. juli 1953.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1956-11-09-8632</dd><dt class="dokid">DokumentID</dt><dd class="dokid">SF/forskrift/1956-11-09-8632</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finanstilsynet</li></ul></dd><dt class="publishedIn">Publisert i</dt><dd class="publishedIn">II 1956 s 667</dd><dt class="dateInForce">I kraft fra</dt><dd class="dateInForce">1956-11-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1953-07-03-2/§4">lov/1953-07-03-2/§4</a></li><li><a href="lov/1953-07-03-2/§6">lov/1953-07-03-2/§6</a></li></ul></dd><dt class="titleShort">Korttittel</dt><dd class="titleShort">Forskrift om vedtekter for sjøtrygdelag</dd><dt class="title">Tittel</dt><dd class="title">Forskrift om normalvedtekter for gjensidige sjøtrygdelag ifølge lov av 3. juli 1953.</dd><dt class="refid">RefID</dt><dd class="refid">forskrift/1956-11-09-8632</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om normalvedtekter for gjensidige sjøtrygdelag ifølge lov av 3. juli 1953.</a><ul class="tocSubUl"><li><a href="#paragraf-1">§ 1. Namn, føremål og forretningskontor.</a></li><li><a href="#paragraf-2">§ 2. Medlemskapet.</a></li><li><a href="#paragraf-3">§ 3. Høgstesum for eiga rekning.</a></li><li><a href="#paragraf-4">§ 4. Medlemsmøte.</a></li><li><a href="#paragraf-5">§ 5. Styret.</a></li><li><a href="#paragraf-6">§ 6. Forretningsføraren.</a></li><li><a href="#paragraf-7">§ 7. Plassering av midlar.</a></li><li><a href="#paragraf-8">§ 8. Rekneskapsår.</a></li><li><a href="#paragraf-9">§ 9. Reservefond.</a></li><li><a href="#paragraf-10">§ 10. Revisjonen og rekneskapen.</a></li><li><a href="#paragraf-11">§ 11. Ansvar og plikter for medlemene.</a></li><li><a href="#paragraf-12">§ 12. Tillitsverv. Aldersgrenser.</a></li><li><a href="#paragraf-13">§ 13. Minstetal for medlemer, risikoar og samla trygdesum.</a></li><li><a href="#paragraf-14">§ 14. Endringar i vedtektene. Godkjenning.</a></li><li><a href="#paragraf-15">§ 15. Samanslåing med andre sjøtrygdelag.</a></li><li><a href="#paragraf-16">§ 16. Oppløysing.</a></li></ul></li></ul></dd></dl></header><main class="documentBody" data-lovdata-URL="SF/forskrift/1956-11-09-8632" id="dokument"><h1>Forskrift om normalvedtekter for gjensidige sjøtrygdelag ifølge lov av 3. juli 1953.</h1><article class="legalArticle" data-lovdata-URL="SF/forskrift/1956-11-09-8632/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Namn, føremål og forretningskontor.</span></h2><article class="marginIdArticle" id="paragraf-1-punkt-1"><span class="data-marginOriginalId">1.1.</span><article class="legalP" id="paragraf-1-punkt-1-ledd-1">Namnet på sjøtrygdelaget er ........ med forretningskontor og verneting i .......</article></article><article class="marginIdArticle" id="paragraf-1-punkt-2"><span class="data-marginOriginalId">1.2.</span><article class="legalP" id="paragraf-1-punkt-2-ledd-1">Føremålet for sjøtrygdelaget er å taka over trygding etter lov av 3. juli 1953 nr. 2 <a href="lov/1953-07-03-2/§1">§ 1</a> i ....... kommuner, fylke.</article></article><article class="marginIdArticle" id="paragraf-1-punkt-3"><span class="data-marginOriginalId">1.3.</span><article class="legalP" id="paragraf-1-punkt-3-ledd-1">Sjøtrygdelaget er medlem i <i>Sjøtrygdelagenes fellesforening</i> i samsvar med hovudavtale, og samarbeidar i kraft av denne med dei andre gjensidige sjøtrygdelaga i Sjøtrygdegruppen. (Sjøtrygdelag som ikkje er medlem av Sjøtrygdelagenes Fellesforening kan stryka dette punkt.)</article></article></article><article class="legalArticle" data-lovdata-URL="SF/forskrift/1956-11-09-8632/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Medlemskapet.</span></h2><article class="legalP" id="paragraf-2-ledd-1">Medlemer er alle direkte trygdetakarar i sjøtrygdelaget. Ved overtaking av attertrygding vert ikkje medlemskap oppretta. Medlem er ein når trygdinga tek til å gjelda og så lenge den står ved lag.</article></article><article class="legalArticle" data-lovdata-URL="SF/forskrift/1956-11-09-8632/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Høgstesum for eiga rekning.</span></h2><article class="legalP" id="paragraf-3-ledd-1">Sjøtrygdelaget kan ikke taka høgare sum for eiga rekning enn kr. ..... på den einskilde risiko.</article></article><article class="legalArticle" data-lovdata-URL="SF/forskrift/1956-11-09-8632/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Medlemsmøte.</span></h2><article class="marginIdArticle" id="paragraf-4-punkt-1"><span class="data-marginOriginalId">4.1.</span><article class="legalP" id="paragraf-4-punkt-1-ledd-1">Medlemsmøtet er den øvste styresmakta i sjøtrygdelaget.</article></article><article class="marginIdArticle" id="paragraf-4-punkt-2"><span class="data-marginOriginalId">4.2.</span><article class="legalP" id="paragraf-4-punkt-2-ledd-1">Ordinært medlemsmøte skal haldast innan utgangen av juni. Det skal kallast inn av formannen i styret seinast 3 veker i førevegen ved brev frå styret til kvart medlem eller kunngjering i minst ei lokalavis. Styret fastset tid og stad for møtet. Berre dei sakene som er nemnde i innkallinga skal handsamast på medlemsmøtet. Avskrift av sakspapira skal leggast ut til gjennomsyn på kontoret til sjøtrygdelaget 3 veker før medlemsmøtet, og skal verta sendt til dei medlemene som skriftleg ber om det. Saker som nokon ønskjer å få tekne opp på medlemsmøtet, må vera styret i hende innan utgangen av april månad.</article></article><article class="marginIdArticle" id="paragraf-4-punkt-3"><span class="data-marginOriginalId">4.3.</span><article class="legalP" id="paragraf-4-punkt-3-ledd-1">Ekstraordinært medlemsmøte skal haldast så ofte styret ønskjer, eller når skriftleg krav om det vert sett fram av revisor eller minst 10 medlemer. Møtet skal kallast inn på same måte og med same varsel som fastsett for ordinært medlemsmøte, jfr. <a href="forskrift/1956-11-09-8632/§4">§ 4</a>.2.</article></article><article class="marginIdArticle" id="paragraf-4-punkt-4"><span class="data-marginOriginalId">4.4.</span><article class="legalP" id="paragraf-4-punkt-4-ledd-1">På medlemsmøtet har kvart medlem ei røyst for kvar einskild risiko han har meldt inn. Han kan dessutan etter skriftleg fullmakt røysta med like mange røyster som talet på dei risikoar han har trygda, men ingen kan ha meir enn 3 røyster. Medlemsmøtet er vedtaksført når minst 10 medlemer møter. (Sjøtrygdelag med få medlemer, kan velja eit mindre tal.) Møter ikkje mange nok medlemer skal det kallast inn ekstraordinært medlemsmøte, og dette er vedtaksført utan omsyn til kor mange medlemer som møter. Møtet skal kallast inn på same måte og med same varsel som fastsett for ordinært medlemsmøte, jfr. <a href="forskrift/1956-11-09-8632/§4">§ 4</a>.2.</article></article><article class="marginIdArticle" id="paragraf-4-punkt-5"><span class="data-marginOriginalId">4.5.</span><article class="legalP" id="paragraf-4-punkt-5-ledd-1">Formannen i styret leier drøftingane på medlemsmøte. Er ikkje han til stades er det nestformannen eller ein særskilt ordførar vald av medlemsmøtet som leier drøftingane.</article><article class="legalP" id="paragraf-4-punkt-5-ledd-2">Alle vedtak vert gjorde med vanleg røystefleirtal, når ikkje anna er fastsett i vedtektene. Når røystene står likt, gjer røysta til formannen utslaget, med unnatak av val, der lutdraging skal nyttast. Det skal førast møtebok over drøftingane. Når møtet sluttar, skal møteboka lesast opp til godkjenning, og underskrivast av møtestyraren og eit anna medlem som møtet vel til det.</article></article><article class="marginIdArticle" id="paragraf-4-punkt-6"><span class="data-marginOriginalId">4.6.</span><article class="legalP" id="paragraf-4-punkt-6-ledd-1">Det ordinære medlemsmøte skal:</article></article><article class="marginIdArticle" id="paragraf-4-punkt-7"><span class="data-marginOriginalId">4.6.1.</span><article class="legalP" id="paragraf-4-punkt-7-ledd-1">Handsame årsmelding og revidert rekneskap.</article></article><article class="marginIdArticle" id="paragraf-4-punkt-8"><span class="data-marginOriginalId">4.6.2.</span><article class="legalP" id="paragraf-4-punkt-8-ledd-1">Taka avgjerd om korleis overskotet skal nyttast eller underskotet dekkjast.</article></article><article class="marginIdArticle" id="paragraf-4-punkt-9"><span class="data-marginOriginalId">4.6.3.</span><article class="legalP" id="paragraf-4-punkt-9-ledd-1">Velje styremedlemer og varamenn.</article></article><article class="marginIdArticle" id="paragraf-4-punkt-10"><span class="data-marginOriginalId">4.6.4.</span><article class="legalP" id="paragraf-4-punkt-10-ledd-1">Velje statsautorisert eller registrert revisor(ar) og fastsetje godtgjersle for revisjonen.</article></article><article class="marginIdArticle" id="paragraf-4-punkt-11"><span class="data-marginOriginalId">4.6.5.</span><article class="legalP" id="paragraf-4-punkt-11-ledd-1">Taka avgjerd om tillitsmennene i sjøtrygdelaget skal ha godtgjersle og i tilfelle kor stor godtgjersle dei skal ha.</article></article><article class="marginIdArticle" id="paragraf-4-punkt-12"><span class="data-marginOriginalId">4.6.6.</span><article class="legalP" id="paragraf-4-punkt-12-ledd-1">Handsame dei sakene som blir lagde fram av styret.</article></article></article><article class="legalArticle" data-lovdata-URL="SF/forskrift/1956-11-09-8632/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styret.</span></h2><article class="marginIdArticle" id="paragraf-5-punkt-1"><span class="data-marginOriginalId">5.1.</span><article class="legalP" id="paragraf-5-punkt-1-ledd-1">Styret er på ..... medlemer med ..... varamenn. Funksjonstida for medlemene er 3 år og for varamennene 1 år. Første året går ..... medlem(er) ut, andre året ..... , begge åra etter lutdraging, deretter den/dei som har vore med lengst. Ein styremedlem er med i styret til dess det er valt ein ny, endå om tenestetida er ute.</article></article><article class="marginIdArticle" id="paragraf-5-punkt-2"><span class="data-marginOriginalId">5.2.</span><article class="legalP" id="paragraf-5-punkt-2-ledd-1">Styremøte skal haldast så ofte formannen meiner det er naudsynt, eller når minst ..... styremedlemer krev det. Drøftingane i styret vert leia av formannen, eller når han ikkje er til stades, av varaformannen. For at eit styrevedtak skal vere gyldig, må minst halvparten av styremedlemene ha røysta for framlegget. Står røystene likt, gjer røysta til møtestyraren utslaget.</article></article><article class="marginIdArticle" id="paragraf-5-punkt-3"><span class="data-marginOriginalId">5.3.</span><article class="legalP" id="paragraf-5-punkt-3-ledd-1">Firmaet til sjøtrygdelaget skal underskrivast av to styremedlemer saman. Styret kan gje prokura.</article></article><article class="marginIdArticle" id="paragraf-5-punkt-4"><span class="data-marginOriginalId">5.4.</span><article class="legalP" id="paragraf-5-punkt-4-ledd-1">Styret skal elles:</article></article><article class="marginIdArticle" id="paragraf-5-punkt-5"><span class="data-marginOriginalId">5.4.1.</span><article class="legalP" id="paragraf-5-punkt-5-ledd-1">Velje formann og nestformann seg imellom for 1 år om gongen.</article></article><article class="marginIdArticle" id="paragraf-5-punkt-6"><span class="data-marginOriginalId">5.4.2.</span><article class="legalP" id="paragraf-5-punkt-6-ledd-1">Leie verksemda i sjøtrygdelaget og dessutan avgjere alle saker som ikkje ved vedtekter er lagde til andre organ i sjøtrygdelaget.</article></article><article class="marginIdArticle" id="paragraf-5-punkt-7"><span class="data-marginOriginalId">5.4.3.</span><article class="legalP" id="paragraf-5-punkt-7-ledd-1">Gjennomføra vedtaka til medlemsmøtet.</article></article><article class="marginIdArticle" id="paragraf-5-punkt-8"><span class="data-marginOriginalId">5.4.4.</span><article class="legalP" id="paragraf-5-punkt-8-ledd-1">Førebu og gje tilråding i dei sakene som skal leggast fram for medlemsmøtet.</article></article><article class="marginIdArticle" id="paragraf-5-punkt-9"><span class="data-marginOriginalId">5.4.5.</span><article class="legalP" id="paragraf-5-punkt-9-ledd-1">Gje årsmelding og revidert rekneskap til medlemsmøtet.</article></article><article class="marginIdArticle" id="paragraf-5-punkt-10"><span class="data-marginOriginalId">5.4.6.</span><article class="legalP" id="paragraf-5-punkt-10-ledd-1">Kunne inngå Hovudavtale med <i>Sjøtrygdelagenes fellesforening</i> og fastsetja premiar og trygdevilkår i samsvar med Hovudavtalen.</article></article><article class="marginIdArticle" id="paragraf-5-punkt-11"><span class="data-marginOriginalId">5.4.7.</span><article class="legalP" id="paragraf-5-punkt-11-ledd-1">Syta for trygg attertrygding av risikoane til sjøtrygdelaget.</article></article><article class="marginIdArticle" id="paragraf-5-punkt-12"><span class="data-marginOriginalId">5.4.8.</span><article class="legalP" id="paragraf-5-punkt-12-ledd-1">Tilsetja personale og fastsetja løn og andre vilkår for desse.</article></article><article class="marginIdArticle" id="paragraf-5-punkt-13"><span class="data-marginOriginalId">5.4.9.</span><article class="legalP" id="paragraf-5-punkt-13-ledd-1">Sjå til at det vert stilt forsvarleg tryggleik for den midelen som dei tilsette er ansvarlege for etter føresegn gitt av Forsikringsrådet.</article></article><article class="marginIdArticle" id="paragraf-5-punkt-14"><span class="data-marginOriginalId">5.4.10.</span><article class="legalP" id="paragraf-5-punkt-14-ledd-1">Sjå til at interessene til sjøtrygdelaget vert tekne forsvarleg vare på.</article><article class="legalP" id="paragraf-5-punkt-14-ledd-2">Styret skal føra møtebok over drøftingane sine. Alle styremedlemene som møter, skal skriva under i boka.</article></article></article><article class="legalArticle" data-lovdata-URL="SF/forskrift/1956-11-09-8632/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forretningsføraren.</span></h2><article class="legalP" id="paragraf-6-ledd-1">Forretningsføraren skal leie den daglege drifta, gjennomføre styret sine vedtak og elles ta vare på interessene til sjøtrygdelaget.</article></article><article class="legalArticle" data-lovdata-URL="SF/forskrift/1956-11-09-8632/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plassering av midlar.</span></h2><article class="legalP" id="paragraf-7-ledd-1">Midelen til sjøtrygdelaget skal setjast i bank, i skuldbrev som staten har ferda ut eller garantert eller – med godkjenning frå Forsikringsrådet – i andre verde.</article></article><article class="legalArticle" data-lovdata-URL="SF/forskrift/1956-11-09-8632/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rekneskapsår.</span></h2><article class="legalP" id="paragraf-8-ledd-1">Rekneskapen til sjøtrygdelaget skal fylgja kalenderåret.</article></article><article class="legalArticle" data-lovdata-URL="SF/forskrift/1956-11-09-8632/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Reservefond.</span></h2><article class="legalP" id="paragraf-9-ledd-1">Overskotet i rekneskapsåret skal etter at alle utgifter er utgreidde og naudsynlege avskrivingar og store nok avsetningar er gjorde, førast over til reservefondet inntil fondet har nådd ein storleik på 10 % av heile trygdesummen for eiga rekning. Etter at reservefondet har nådd ein slik storleik, kan inntil 50 % av overskotet brukast til føremål vedteke av det ordinære medlemsmøte. Resten av overskotet skal overførast til eigenkapitalen. Vert reservefondet mindre enn 10 % av trygdesummen for eiga rekning, skal det aukast igjen som nemnt i fyrste leden. Mogeleg underskot skal først dekkjast av fri eigenkapital. Deretter skal reservefondet nyttast til dekking av underskot på slik måte: .............</article></article><article class="legalArticle" data-lovdata-URL="SF/forskrift/1956-11-09-8632/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Revisjonen og rekneskapen.</span></h2><article class="legalP" id="paragraf-10-ledd-1">Revisor reviderar rekneskapen til sjøtrygdelaget og gjev melding med tilråding om rekneskapen. Etter handsaminga på medlemsmøtet skal årsmelding og utdrag av rekneskapen sendast til Forsikringsrådet på fastsett skjema innan ein månad.</article></article><article class="legalArticle" data-lovdata-URL="SF/forskrift/1956-11-09-8632/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ansvar og plikter for medlemene.</span></h2><article class="legalP" id="paragraf-11-ledd-1">Medlemene sitt ansvar er avgrensa til å svara ein forskotspremie (inkl. ekstrapremie) og til ein eventuell etterskotspremie, som ikkje må vere større enn det dobbelte av forskotspremien (inkl. ekstrapremie). Vedtak om etterskotspremie vert gjort av medlemsmøtet.</article><article class="legalP" id="paragraf-11-ledd-2">Eig sjøtrygdelaget for lite til å bera alle krav og utgifter i rekneskapsbolken, trass i at det er likna ut etterskotspremie, skal den summen som vantar, fordelast høveleg på alle skadar som medlemene har lide og meldt frå om i rekneskapsbolken. Utover denne tilskotsplikta har medlemene ikkje noko økonomisk ansvar overfor sjøtrygdelaget, dei andre medlemene eller tredjemann.</article><article class="legalP" id="paragraf-11-ledd-3">Medlem som går ut av sjøtrygdelaget, har ikkje rett til nokon del av eigenkapitalen eller overskotet i sjøtrygdelaget.</article></article><article class="legalArticle" data-lovdata-URL="SF/forskrift/1956-11-09-8632/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tillitsverv. Aldersgrenser.</span></h2><article class="legalP" id="paragraf-12-ledd-1">Medlemene har plikt til å ta mot val til tillitsverv, men dei som er ferdige med valperioden kan nekte å ta mot attval i like lang tid som dei sist har hatt vervet. Medlemer som har fylt 60 år, kan nekte å ta mot val eller attval.</article><article class="legalP" id="paragraf-12-ledd-2">Ein tillitsmann går ut av vervet i det året han fyller ..... år (høgst 70 år). Aldersgrensa for funksjonærar er ..... år (høgst 70 år).</article></article><article class="legalArticle" data-lovdata-URL="SF/forskrift/1956-11-09-8632/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Minstetal for medlemer, risikoar og samla trygdesum.</span></h2><article class="legalP" id="paragraf-13-ledd-1">Går talet på medlemer ned under 10 eller talet på risikoar med direkte trygding i sjøtrygdelaget ned under 30, eller den direkte trygdesummen ned under kr. 1 mill. skal dette med ein gong meldast til Forsikringsrådet, som tek avgjerd etter § 9 i lova av 3. juli 1953 om sjøtrygdelag.</article></article><article class="legalArticle" data-lovdata-URL="SF/forskrift/1956-11-09-8632/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Endringar i vedtektene. Godkjenning.</span></h2><article class="legalP" id="paragraf-14-ledd-1">Vedtak om endring i vedtektene for sjøtrygdelaget kan berre medlemsmøtet gjera. Til vedtaket trengst minst 2/3 av dei røystene som er gjevne. Dei medlemene som har røysta må vera målsmenn for minst 2/3 av alle røystene i sjøtrygdelaget. Elles må vedtaket gjerast oppatt med minst 3/4 fleirtal på eit nytt medlemsmøte for å vera gyldig. Går vedtaket ut på å utvida verksemda til sjøtrygdelaget kan dei medlemene som ikkje har røysta for vedtaket, seia opp trygdingane sine innan 4 veker utan oppseiingsfrist. Endringar i vedtektene tek ikkje til å gjelda før dei er godkjende av Forsikringsrådet.</article></article><article class="legalArticle" data-lovdata-URL="SF/forskrift/1956-11-09-8632/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Samanslåing med andre sjøtrygdelag.</span></h2><article class="legalP" id="paragraf-15-ledd-1">Sjøtrygdelaget kan verta samanslått med eit anna eller fleire andre sjøtrygdelag. I så fall må styret utarbeida framlegg til avtale om samanslåinga som mellom anna skal innehalda framlegg om eventuelle endringar i vedtektene og tidspunkt for gjennomføringa av samanslåinga.</article><article class="legalP" id="paragraf-15-ledd-2">Samanslåinga kan skje ved at trygdingane saman med aktiva og passiva vert førte over til det sjøtrygdelaget som skal halda fram. Framlegg om avtale om samanslåinga med eventuelle vedlegg skal godkjennast av medlemsmøtet, og må for å vera gyldige vedtakast med det fleirtal som er fastsett i <a href="forskrift/1956-11-09-8632/§14">§ 14</a>, 1. leden vedkomande endringar i vedtektene.</article><article class="legalP" id="paragraf-15-ledd-3">Dei tilsette skal orienterast om avtalen vedkomande samanslåinga. Avtale om samanslåinga og endringar i vedtektene tek ikkje til å gjelda før dei er godkjende av Forsikringsrådet.</article></article><article class="legalArticle" data-lovdata-URL="SF/forskrift/1956-11-09-8632/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Oppløysing.</span></h2><article class="legalP" id="paragraf-16-ledd-1">Vedtek eit medlemsmøte oppløysing av sjøtrygdelaget, skal dette gå for seg i samsvar med <a href="lov/1953-07-03-2">lov om sjøtrygdelag av 3. juli 1953 nr. 2</a>, jfr. kronprinsregentens resolusjon av 9. november 1956. Overskot når sjøtrygdelaget er oppløyst, skal nyttast slik: .........</article></article></main></body></html>