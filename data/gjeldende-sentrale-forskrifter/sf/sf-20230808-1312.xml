<!DOCTYPE html><html lang="nb"><head><title>Forskrift om midler til satsing på bærekraftig matproduksjon og verdiskaping i nord</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-08-08-1312</dd><dt class="dokid">DokumentID</dt><dd class="dokid">SF/forskrift/2023-08-08-1312</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-08-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-11-24-1897">forskrift/2023-11-24-1897</a> fra 2024-01-01</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2023-08-08 14:35</dd><dt class="title">Tittel</dt><dd class="title">Forskrift om midler til satsing på bærekraftig matproduksjon og verdiskaping i nord</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 8. august 2023 med hjemmel i <a href="lov/1995-05-12-23/§3">lov 12. mai 1995 nr. 23 om jord (jordlova) § 3</a> og <a href="lov/1995-05-12-23/§18">§ 18</a>. <br /> <strong>Endret</strong> ved forskrift <a href="forskrift/2023-11-24-1897">24 nov 2023 nr. 1897</a> (i kraft 1 jan 2024).</dd><dt class="refid">RefID</dt><dd class="refid">forskrift/2023-08-08-1312</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midler til satsing på bærekraftig matproduksjon og verdiskaping i nord</a><ul class="tocSubUl"><li><a href="#kapittel-1" data-child-interval="§§ 1 – 12">Del 1. Fellesbestemmelser for satsingen</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Geografisk virkeområde</a></li><li><a href="#kapittel-1-paragraf-3">§ 3. Tilskuddsmottaker</a></li><li><a href="#kapittel-1-paragraf-4">§ 4. Tiltaksområder</a></li><li><a href="#kapittel-1-paragraf-5">§ 5. Krav til søknad om tilskudd</a></li><li><a href="#kapittel-1-paragraf-6">§ 6. Tilskuddsutmåling og tildeling</a></li><li><a href="#kapittel-1-paragraf-7">§ 7. Utbetaling av tilskuddsmidlene</a></li><li><a href="#kapittel-1-paragraf-8">§ 8. Melding om og godkjenning av endringer</a></li><li><a href="#kapittel-1-paragraf-9">§ 9. Administrasjon og dispensasjon</a></li><li><a href="#kapittel-1-paragraf-10">§ 10. Klage</a></li><li><a href="#kapittel-1-paragraf-11">§ 11. Kontroll og opplysningsplikt</a></li><li><a href="#kapittel-1-paragraf-12">§ 12. Krav om tilbakebetaling</a></li></ul></li><li><a href="#kapittel-2" data-child-interval="§§ 13 – 16">Del 2. Bestemmelser om forvaltningen av satsingen</a><ul class="tocSubUl"><li><a href="#kapittel-2-paragraf-1">§ 13. Utlysning</a></li><li><a href="#kapittel-2-paragraf-2">§ 14. Kunngjøring av søknadsbehandling</a></li><li><a href="#kapittel-2-paragraf-3">§ 15. Dekking av kostnader til administrasjon samt finansiering av andre tiltak under satsingen</a></li><li><a href="#kapittel-2-paragraf-4">§ 16. Rapportering</a></li></ul></li><li><a href="#kapittel-3" data-child-interval="§ 17">Del 3. Ikrafttredelse</a><ul class="tocSubUl"><li><a href="#kapittel-3-paragraf-1">§ 17. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2023-08-08-1312" id="dokument"><h1>Forskrift om midler til satsing på bærekraftig matproduksjon og verdiskaping i nord</h1><section class="section" data-name="del1" id="kapittel-1" data-lovdata-URL="SF/forskrift/2023-08-08-1312/KAPITTEL_1"><h2>Del 1. Fellesbestemmelser for satsingen</h2><article class="legalArticle" data-lovdata-URL="SF/forskrift/2023-08-08-1312/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å legge til rette for en satsing som skal styrke sårbare produsentmiljøer i Finnmark, Troms og Nordland, motvirke bruksnedgang, øke arealbruken, og heve kompetansen til landbruksnæringen og verdikjeden for mat, samt å utnytte regionale fortrinn og muligheter innen arktisk landbruk.</article></article><article class="legalArticle" data-lovdata-URL="SF/forskrift/2023-08-08-1312/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-2-ledd-1">Geografisk virkeområde for satsingen er Nordland, Troms og Finnmark.</article></article><article class="legalArticle" data-lovdata-URL="SF/forskrift/2023-08-08-1312/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddsmottaker</span></h3><article class="legalP" id="kapittel-1-paragraf-3-ledd-1">Tilskudd kan gis til kommuner, organisasjoner, forsknings- og utviklingsinstitusjoner og foretak registrert i Enhetsregisteret.</article></article><article class="legalArticle" data-lovdata-URL="SF/forskrift/2023-08-08-1312/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tiltaksområder</span></h3><article class="legalP" id="kapittel-1-paragraf-4-ledd-1">Det kan gis tilskudd til utviklingsrettede fellesskapstiltak for å styrke sårbare produsentmiljøer i Nordland, Troms og Finnmark, motvirke bruksnedgang, øke arealbruken, og heve kompetansen til landbruksnæringen og verdikjeden for mat, samt å utnytte regionale fortrinn og muligheter innen arktisk landbruk. Tiltakene må være innenfor de nasjonale rammene for satsingen, samt regionale strategier og prioriteringer fastsatt av det regionale partnerskapet i landbruket.</article></article><article class="legalArticle" data-lovdata-URL="SF/forskrift/2023-08-08-1312/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknad om tilskudd</span></h3><article class="legalP" id="kapittel-1-paragraf-5-ledd-1">Søker av tilskudd skal benytte søknadsskjema publisert på fylkeskommunens forvaltningsportal. Søknad skal leveres innen den fristen som er fastsatt i utlysningen.</article></article><article class="legalArticle" data-lovdata-URL="SF/forskrift/2023-08-08-1312/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilskuddsutmåling og tildeling</span></h3><article class="legalP" id="kapittel-1-paragraf-6-ledd-1">Tilskuddet kan dekke kostnader som framkommer i godkjent kostnadsoverslag for tiltaket. Som hovedregel bør det stilles krav til medfinansiering. Fylkeskommunen kan fastsette nærmere vilkår for tilskuddsutmåling.</article><article class="legalP" id="kapittel-1-paragraf-6-ledd-2">Tilskuddet skal tildeles i tråd med føringer i utlysningsteksten, jf. <a href="forskrift/2023-08-08-1312/§13">§ 13</a>. Fylkeskommunen skal fastsette nærmere vilkår for bruk av tilskuddet i vedtaket. Fylkeskommunen skal også fastsette frister for gjennomføring og rapportering i vedtaket.</article><article class="legalP" id="kapittel-1-paragraf-6-ledd-3">Tilsagnet er gyldig i tilsagnsåret og to påfølgende år. Fylkeskommunen kan etter søknad forlenge tilsagnets gyldighet dersom dette er nødvendig for å få gjennomført tiltaket, men ikke ut over fem år fra tilsagnet ble innvilget.</article></article><article class="legalArticle" data-lovdata-URL="SF/forskrift/2023-08-08-1312/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskuddsmidlene</span></h3><article class="legalP" id="kapittel-1-paragraf-7-ledd-1">Utbetaling gjøres etter skriftlig anmodning fra søker til fylkeskommunen.</article><article class="legalP" id="kapittel-1-paragraf-7-ledd-2">Fylkeskommunen kan utbetale deler av tilskuddet etter hvert som søker godtgjør framdrift i gjennomføring av tiltaket.</article><article class="legalP" id="kapittel-1-paragraf-7-ledd-3">For å kunne motta sluttutbetaling må søker innen fastsatt frist sende regnskap og sluttrapport for tiltaket til fylkeskommunen.</article></article><article class="legalArticle" data-lovdata-URL="SF/forskrift/2023-08-08-1312/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Melding om og godkjenning av endringer</span></h3><article class="legalP" id="kapittel-1-paragraf-8-ledd-1">Dersom tiltaket blir forsinket eller ikke kan gjennomføres som forutsatt i vedtaket, skal tilskuddsmottaker melde fra til fylkeskommunen.</article><article class="legalP" id="kapittel-1-paragraf-8-ledd-2">Fylkeskommunen kan, etter søknad fra tilskuddsmottaker, godkjenne endringer dersom dette ikke tilsidesetter vesentlige forutsetninger for gjennomføring av tiltaket gitt ved tildelingen av tilskuddet.</article></article><article class="legalArticle" data-lovdata-URL="SF/forskrift/2023-08-08-1312/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon og dispensasjon</span></h3><article class="legalP" id="kapittel-1-paragraf-9-ledd-1">Vedtak om tilskudd fattes av Troms fylkeskommune.</article><article class="legalP" id="kapittel-1-paragraf-9-ledd-2">Fylkeskommunen kan i særlige tilfeller dispensere fra fristene i <a href="forskrift/2023-08-08-1312/§5">§ 5</a> og <a href="forskrift/2023-08-08-1312/§7/ledd/2">§ 7 annet ledd</a> i forskriften.</article><article class="changesToParent">Endret ved forskrift <a href="forskrift/2023-11-24-1897">24 nov 2023 nr. 1897</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2023-08-08-1312/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h3><article class="legalP" id="kapittel-1-paragraf-10-ledd-1">Vedtak kan påklages etter bestemmelsene i <a href="lov/1967-02-10/kapVI">lov 10. februar 1967 om behandlingsmåten i forvaltningssaker (forvaltningsloven) kap. VI</a>. Klage på vedtak fattet av fylkeskommunen skal avgjøres av Landbruksdirektoratet.</article></article><article class="legalArticle" data-lovdata-URL="SF/forskrift/2023-08-08-1312/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll og opplysningsplikt</span></h3><article class="legalP" id="kapittel-1-paragraf-11-ledd-1">Fylkeskommunen kan føre kontroll med at vilkår for utbetaling av tilskudd er oppfylt. Fylkeskommunen kan foreta stedlig kontroll.</article><article class="legalP" id="kapittel-1-paragraf-11-ledd-2">Søker av tilskudd plikter å gi alle opplysninger som fylkeskommunen finner nødvendig for å kunne kontrollere at bruken av tilskuddsmidlene er i tråd med forutsetningene, herunder bokføring og korrespondanse som vedkommer tilskuddet.</article><article class="legalP" id="kapittel-1-paragraf-11-ledd-3">Når Landbruksdirektoratet behandler en enkeltsak, har de samme myndighet som fylkeskommunen til å innhente opplysninger etter <a href="forskrift/2023-08-08-1312/§11">§ 11</a> første og andre ledd.</article></article><article class="legalArticle" data-lovdata-URL="SF/forskrift/2023-08-08-1312/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav om tilbakebetaling</span></h3><article class="legalP" id="kapittel-1-paragraf-12-ledd-1">Dersom tilskuddsmottaker som følge av manglende oppfyllelse av vilkår i denne forskriften, vedtaket eller av andre grunner har mottatt en utbetaling som ikke er berettiget, kan utbetalingene av tilskudd reduseres, stanses, eller kreves helt eller delvis tilbake.</article><article class="legalP" id="kapittel-1-paragraf-12-ledd-2">For tilbakebetalingskrav kan det kreves renter når kravet ikke innfris ved forfall. Ved grov uaktsomhet eller forsett kan renter kreves fra tidspunktet mottaker burde ha skjønt at vilkårene for å få tilskuddet ikke var oppfylt, tidligst fra utbetalingen av det urettmessige tilskuddet. Størrelsen på renten følger rentesatsen fastsatt i forskrift med hjemmel i <a href="lov/1976-12-17-100">lov 17. desember 1976 nr. 100 om renter ved forsinket betaling m.m.</a></article></article></section><section class="section" data-name="del2" id="kapittel-2" data-lovdata-URL="SF/forskrift/2023-08-08-1312/KAPITTEL_2"><h2>Del 2. Bestemmelser om forvaltningen av satsingen</h2><article class="legalArticle" data-lovdata-URL="SF/forskrift/2023-08-08-1312/§13" data-name="§13" id="kapittel-2-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utlysning</span></h3><article class="legalP" id="kapittel-2-paragraf-1-ledd-1">Fylkeskommunen skal kunngjøre utlysningen av tilskuddsmidlene på fylkeskommunens forvaltningsportal. For å sikre at utlysning av midlene kunngjøres på en slik måte at målgruppen nås, skal fylkeskommunen også vurdere om kunngjøring i andre kanaler er hensiktsmessig.</article></article><article class="legalArticle" data-lovdata-URL="SF/forskrift/2023-08-08-1312/§14" data-name="§14" id="kapittel-2-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kunngjøring av søknadsbehandling</span></h3><article class="legalP" id="kapittel-2-paragraf-2-ledd-1">Fylkeskommunen skal kunngjøre hvilke tiltak som har fått tildelt midler og innvilget beløp.</article></article><article class="legalArticle" data-lovdata-URL="SF/forskrift/2023-08-08-1312/§15" data-name="§15" id="kapittel-2-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dekking av kostnader til administrasjon samt finansiering av andre tiltak under satsingen</span></h3><article class="legalP" id="kapittel-2-paragraf-3-ledd-1">Fylkeskommunen kan, ut over tildeling av tilskuddsmidler i tråd med <a href="forskrift/2023-08-08-1312/§4">§ 4</a>, benytte den økonomiske rammen for ordningen til følgende områder;<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Lønns- og administrasjonskostnader for fylkeskommunens egen forvaltning av ordningen.</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">Mobilisering og nettverksbygging.</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">Utredninger og kunnskapsinnhenting.</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">Utvikling av kompetansehevende virksomhet.</article></article></li></ul></article></article><article class="legalArticle" data-lovdata-URL="SF/forskrift/2023-08-08-1312/§16" data-name="§16" id="kapittel-2-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Rapportering</span></h3><article class="legalP" id="kapittel-2-paragraf-4-ledd-1">Fylkeskommunen skal utarbeide en årlig skriftlig rapport på resultater og effekter av virkemiddelbruken som sendes Landbruks- og matdepartementet innen 20. februar.</article></article></section><section class="section" data-name="del3" id="kapittel-3" data-lovdata-URL="SF/forskrift/2023-08-08-1312/KAPITTEL_3"><h2>Del 3. Ikrafttredelse</h2><article class="legalArticle" data-lovdata-URL="SF/forskrift/2023-08-08-1312/§17" data-name="§17" id="kapittel-3-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft umiddelbart.</article></article></section></main></body></html>