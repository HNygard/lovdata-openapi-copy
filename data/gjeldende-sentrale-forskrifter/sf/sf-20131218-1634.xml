<!DOCTYPE html><html lang="no"><head><title>Forskrift om gebyr for tinglysing, registrering eller anmerkning i grunnboken og kraftledningsregisteret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-18-1634</dd><dt class="dokid">DokumentID</dt><dd class="dokid">SF/forskrift/2013-12-18-1634</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Planavd.</li></ul></dd><dt class="publishedIn">Publisert i</dt><dd class="publishedIn">I 2013 hefte 19</dd><dt class="dateInForce">I kraft fra</dt><dd class="dateInForce">2014-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-19-3422">forskrift/2024-12-19-3422</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2006-06-12-623">forskrift/2006-06-12-623</a></li><li><a href="forskrift/1995-11-03-875">forskrift/1995-11-03-875</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1927-07-01-1/§16">lov/1927-07-01-1/§16</a></li><li><a href="lov/2003-06-06-39/§6-16">lov/2003-06-06-39/§6-16</a></li><li><a href="lov/1935-06-07-2/§12b">lov/1935-06-07-2/§12b</a></li></ul></dd><dt class="dateOfPublication">Kunngjort</dt><dd class="dateOfPublication">2014-01-02 16:45</dd><dt class="titleShort">Korttittel</dt><dd class="titleShort">Forskrift om gebyr for tinglysing mv.</dd><dt class="title">Tittel</dt><dd class="title">Forskrift om gebyr for tinglysing, registrering eller anmerkning i grunnboken og kraftledningsregisteret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet (nå Kommunal- og moderniseringsdepartementet) 18. desember 2013 med hjemmel i <a href="lov/1927-07-01-1">lov 1. juli 1927 nr. 1</a> om registrering av elektriske kraftledninger <a href="lov/1927-07-01-1/§16">§ 16</a> annet ledd, <a href="lov/2003-06-06-39">lov 6. juni 2003 nr. 39</a> om burettslag (<a href="lov/2003-06-06-39/§6-16">burettslagslova) § 6-16</a> og <a href="lov/1935-06-07-2">lov 7. juni 1935 nr. 2</a> om tinglysing <a href="lov/1935-06-07-2/§12b">§ 12b</a>. <br /><strong>Endret</strong> ved <a href="forskrift/2017-06-26-988">forskrifter 26 juni 2017 nr. 988</a>, <a href="forskrift/2019-02-27-158">27 feb 2019 nr. 158</a>, <a href="forskrift/2019-12-17-1897">17 des 2019 nr. 1897</a> (i kraft 1 jan 2020), <a href="forskrift/2023-12-22-2314">22 des 2023 nr. 2314</a> (i kraft 1 jan 2024), <a href="forskrift/2024-12-19-3422">19 des 2024 nr. 3422</a> (i kraft 1 jan 2025).</dd><dt class="refid">RefID</dt><dd class="refid">forskrift/2013-12-18-1634</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gebyr for tinglysing, registrering eller anmerkning i grunnboken og kraftledningsregisteret</a><ul class="tocSubUl"><li><a href="#paragraf-1">§ 1. Tinglysingsgebyr for fast eiendom</a></li><li><a href="#paragraf-2">§ 2. Registreringsgebyr for andel i borettslag</a></li><li><a href="#paragraf-3">§ 3. Registreringsgebyr for kraftledningsregisteret</a></li><li><a href="#paragraf-4">§ 4. Fritak for tinglysingsgebyr og registreringsgebyr</a></li><li><a href="#paragraf-5">§ 5. Bekreftede utskrifter og kopier</a></li><li><a href="#paragraf-6">§ 6. Anke</a></li><li><a href="#paragraf-7">§ 7. Betaling av gebyr</a></li><li><a href="#paragraf-8">§ 8. Ikrafttredelse</a></li><li><a href="#paragraf-9">§ 9. Endringer i og opphevelse av andre forskrifter</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-12-18-1634" id="dokument"><h1>Forskrift om gebyr for tinglysing, registrering eller anmerkning i grunnboken og kraftledningsregisteret</h1><article class="legalArticle" data-lovdata-URL="SF/forskrift/2013-12-18-1634/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tinglysingsgebyr for fast eiendom</span></h2><article class="legalP" id="paragraf-1-ledd-1">For tinglysing, registrering eller anmerkning i grunnboken betales et gebyr på kr 545,–, med mindre annet følger av denne forskriften. Ved felles tinglysing av overdragelse av 10 eller flere tinglyste pantedokumenter betales et gebyr på kr 5450,–.</article><article class="legalP" id="paragraf-1-ledd-2">Ved tinglysing er påføring av attest for tinglysingen avgjørende for gebyrplikten.</article><article class="changesToParent">Endret ved <a href="forskrift/2017-06-26-988">forskrifter 26 juni 2017 nr. 988</a> (i kraft 1 juli 2017), <a href="forskrift/2019-12-17-1897">17 des 2019 nr. 1897</a> (i kraft 1 jan 2020), <a href="forskrift/2023-12-22-2314">22 des 2023 nr. 2314</a> (i kraft 1 jan 2024), <a href="forskrift/2024-12-19-3422">19 des 2024 nr. 3422</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2013-12-18-1634/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registreringsgebyr for andel i borettslag</span></h2><article class="legalP" id="paragraf-2-ledd-1">For første gangs innregistrering av andelene i et borettslag i grunnboken betales et gebyr på kr 5450,–. For etterfølgende innregistrering av nye andeler i grunnboken betales et gebyr på kr 545,–.</article><article class="legalP" id="paragraf-2-ledd-2">For registrering eller anmerkning på andel i borettslag betales et gebyr på kr 545,–, for hvert dokument som registreres eller anmerkes, med mindre annet er bestemt i denne forskriften. Ved felles tinglysing av overdragelse av 10 eller flere tinglyste pantedokumenter betales et gebyr på kr 5450,–.</article><article class="legalP" id="paragraf-2-ledd-3">Ved registrering er påføring av attest for registreringen avgjørende for gebyrplikten.</article><article class="changesToParent">Endret ved <a href="forskrift/2017-06-26-988">forskrifter 26 juni 2017 nr. 988</a> (i kraft 1 juli 2017), <a href="forskrift/2019-12-17-1897">17 des 2019 nr. 1897</a> (i kraft 1 jan 2020), <a href="forskrift/2023-12-22-2314">22 des 2023 nr. 2314</a> (i kraft 1 jan 2024), <a href="forskrift/2024-12-19-3422">19 des 2024 nr. 3422</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2013-12-18-1634/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Registreringsgebyr for kraftledningsregisteret</span></h2><article class="legalP" id="paragraf-3-ledd-1">For registrering eller anmerkning i kraftledningsregisteret betales et gebyr på kr 545,–, med mindre annet følger av denne forskriften.</article><article class="changesToParent">Endret ved <a href="forskrift/2017-06-26-988">forskrifter 26 juni 2017 nr. 988</a> (i kraft 1 juli 2017), <a href="forskrift/2023-12-22-2314">22 des 2023 nr. 2314</a> (i kraft 1 jan 2024), <a href="forskrift/2024-12-19-3422">19 des 2024 nr. 3422</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2013-12-18-1634/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fritak for tinglysingsgebyr og registreringsgebyr</span></h2><article class="legalP" id="paragraf-4-ledd-1">Gebyr betales ikke for tinglysing, registrering eller anmerkning av:<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">bevis for at en heftelse er falt bort, eller for at den berettigede samtykker i at den slettes,</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">hjemmelsovergang og overføring av rett til å disponere over andel på grunnlag av uskiftebevilling,</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">melding som tingrett, gjeldsnemnda eller bostyrer foretar i medhold av konkursloven eller panteloven,</article></article></li><li data-name="4." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">avgjørelse om at noen er satt under vergemål eller opphevelse av vergemål,</article></article></li><li data-name="5." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">utleggsforretning, arrestforretning og midlertidig forføyning,</article></article></li><li data-name="6." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">sammenføyning av flere bruk til ett,</article></article></li><li data-name="7." value="7"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">erklæring fra retten om at det er besluttet gjennomføring av tvangsdekning i et realregistrert formuesgode eller en borettslagsandel,</article></article></li><li data-name="8." value="8"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">utvinningsrett til statens mineraler etter melding fra Direktoratet for mineralforvaltning i henhold til mineralloven,</article></article></li><li data-name="9." value="9"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">melding eller utdrag av rettsboken etter <a href="lov/1979-12-21-77/§24">jordskifteloven § 24</a> og skjøte som inngår som en del av jordskiftet og dette bekreftes av jordskifteretten i skjøtet,</article></article></li><li data-name="10." value="10"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">tinglysing, registrering og anmerkning i medhold av gjeldsordningsloven, eller</article></article></li><li data-name="11." value="11"><article class="listArticle" id="paragraf-4-ledd-1-punkt-11"><article class="legalP" id="paragraf-4-ledd-1-punkt-11-ledd-1">bevis for at en andel eller borett etter <a href="lov/2003-06-06-39/§2-13">borettslagsloven § 2-13</a> annet ledd skal slettes fra grunnboken.</article></article></li></ol></article></article><article class="legalArticle" data-lovdata-URL="SF/forskrift/2013-12-18-1634/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bekreftede utskrifter og kopier</span></h2><article class="legalP" id="paragraf-5-ledd-1">For bekreftet registerutskrift fra grunnboka eller kraftledningsregisteret betales et gebyr på kr 260,–. Det betales ett gebyr for hver registerenhet utskriften omfatter.</article><article class="legalP" id="paragraf-5-ledd-2">For attestert kopi av tinglyst eller registrert dokument som gis av registreringsmyndighet betales et gebyr på kr 260,–. Gebyr skal ikke betales for kopi som innhentes av kommunene ved saksbehandling etter <a href="lov/2005-06-17-101">matrikkellova</a>.</article><article class="changesToParent">Endret ved <a href="forskrift/2019-02-27-158">forskrifter 27 feb 2019 nr. 158</a> (i kraft 1 april 2019), <a href="forskrift/2023-12-22-2314">22 des 2023 nr. 2314</a> (i kraft 1 jan 2024), <a href="forskrift/2024-12-19-3422">19 des 2024 nr. 3422</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2013-12-18-1634/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Anke</span></h2><article class="legalP" id="paragraf-6-ledd-1">For anke over gebyravgjørelser betales ikke gebyr. For videre anke over gebyravgjørelser betales et gebyr på kr 5160,-.</article></article><article class="legalArticle" data-lovdata-URL="SF/forskrift/2013-12-18-1634/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Betaling av gebyr</span></h2><article class="legalP" id="paragraf-7-ledd-1">Gebyr etter forskriften tilfaller staten.</article><article class="legalP" id="paragraf-7-ledd-2">Gebyr for tinglysing og registrering betales på etterskudd. Kravet sendes den som har begjært forretningen. Kravet forfaller til betaling innen 14 dager fra utsendelsen av kravet.</article><article class="legalP" id="paragraf-7-ledd-3">Ved betaling via bank skal forhåndstrykket blankett med kundeidentifikasjon (KID) utstedt av Statens kartverk benyttes. Ved elektronisk behandling skal kundeidentifikasjon (KID) oppgis sammen med betalingsoppdraget til betalers bank. Betalingsformidlere skal avvise elektroniske betalingsoppdrag for gebyrer der det ikke er oppgitt gyldig kundeidentifikasjon (KID).</article><article class="legalP" id="paragraf-7-ledd-4">Gebyr for bekreftet utskrift av grunnboka som er bestilt gjennom brukere som har avtale med Statens kartverk innkreves etterskuddsvis. Brukeren er ansvarlig som selvskyldner for betalingen av gebyret for slike utskrifter. Antallet utskrifter bestilt på denne måten, skal fremgå av det sentrale edb-system for grunnboka på en måte som tilfredsstiller de krav Riksrevisjonen stiller. Innbetalingen av gebyrene fra bruker til statskassen skjer kvartalsvis. Gebyr for bekreftet utskrift av grunnboken kan ellers innkreves forskuddsvis.</article></article><article class="legalArticle" data-lovdata-URL="SF/forskrift/2013-12-18-1634/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. januar 2014.</article></article><article class="legalArticle" data-lovdata-URL="SF/forskrift/2013-12-18-1634/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i og opphevelse av andre forskrifter</span></h2><ol class="defaultList" type="1"><li data-name="1." value="1"><article class="listArticle" id="paragraf-9-punkt-1"><article class="legalP" id="paragraf-9-punkt-1-ledd-1">Fra det tidspunkt forskriften trer i kraft oppheves <a href="forskrift/2006-06-12-623">forskrift 12. juni 2006 nr. 623</a> om betaling for registrering av retter på andel i borettslag i grunnboken mv.</article></article></li><li data-name="2." value="2"><article class="listArticle" id="paragraf-9-punkt-2"><article class="legalP" id="paragraf-9-punkt-2-ledd-1">Fra det tidspunkt forskriften trer i kraft gjøres følgende endringer i <a href="forskrift/1995-11-03-875">forskrift 3. november 1995 nr. 875</a> om tinglysing: – – –</article></article></li></ol></article></main></body></html>