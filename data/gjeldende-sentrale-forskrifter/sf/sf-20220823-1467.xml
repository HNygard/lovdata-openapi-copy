<!DOCTYPE html><html lang="no"><head><title>Forskrift om rapportering om faktiske eller mulige overtredelser av markedsmisbruksforordningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-08-23-1467</dd><dt class="dokid">DokumentID</dt><dd class="dokid">SF/forskrift/2022-08-23-1467</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-08-23</dd><dt class="basedOn">Hjemmel</dt><dd class="basedOn"><ul><li><a href="lov/2007-06-29-75/§3-1">lov/2007-06-29-75/§3-1</a></li><li><a href="lov/2007-06-29-75/§19-1">lov/2007-06-29-75/§19-1</a></li></ul></dd><dt class="dateOfPublication">Kunngjort</dt><dd class="dateOfPublication">2022-08-23 14:45</dd><dt class="title">Tittel</dt><dd class="title">Forskrift om rapportering om faktiske eller mulige overtredelser av markedsmisbruksforordningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 23. august 2022 med hjemmel i <a href="lov/2007-06-29-75/§3-1">lov 29. juni 2007 nr. 75 om verdipapirhandel (verdipapirhandelloven) § 3-1</a> fjerde ledd og <a href="lov/2007-06-29-75/§19-1">§ 19-1</a> femte ledd. <br /> <strong>EØS-henvisninger:</strong> <a href="avtale/avt-1992-05-02-1-v9">EØS-avtalen vedlegg IX</a> nr. 29ad (direktiv <a href="eu/32015l2392">(EU) 2015/2392</a>).</dd><dt class="refid">RefID</dt><dd class="refid">forskrift/2022-08-23-1467</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om rapportering om faktiske eller mulige overtredelser av markedsmisbruksforordningen</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Mottak av rapporter om overtredelser</a></li><li><a href="#paragraf-4">§ 4. Fremgangsmåter som gjelder for rapporter om overtredelser</a></li><li><a href="#paragraf-5">§ 5. Særskilt utpekte ansatte til å motta og behandle rapporter om overtredelser</a></li><li><a href="#paragraf-6">§ 6. Dokumentasjon av mottatte rapporter og behandling av opplysninger</a></li><li><a href="#paragraf-7">§ 7. Beskyttelse av personer som arbeider i henhold til en arbeidsavtale</a></li><li><a href="#paragraf-8">§ 8. Informasjon til allmennheten og evaluering av prosedyrer</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-08-23-1467" id="dokument"><h1>Forskrift om rapportering om faktiske eller mulige overtredelser av markedsmisbruksforordningen</h1><article class="legalArticle" data-lovdata-URL="SF/forskrift/2022-08-23-1467/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften fastsetter regler om fremgangsmåtene for mottak og behandling av rapporter om overtredelse av markedsmisbruksforordningen, jf. <a href="lov/2007-06-29-75/§3-1">verdipapirhandelloven § 3-1</a>, herunder tiltak for vern av personer som arbeider i henhold til en arbeidsavtale, og tiltak for vern av personopplysninger.</article></article><article class="legalArticle" data-lovdata-URL="SF/forskrift/2022-08-23-1467/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="numberedLegalP" data-numerator="1" id="paragraf-2-nummer-1">(1) Med <i>«rapporterende person»</i> menes en person som rapporterer en faktisk eller mulig overtredelse av markedsmisbruksforordningen til Finanstilsynet.</article><article class="numberedLegalP" data-numerator="2" id="paragraf-2-nummer-2">(2) Med <i>«rapportert person»</i> menes en person som anklages av den rapporterende personen for å ha begått eller ha til hensikt å begå en overtredelse av markedsmisbruksforordningen.</article><article class="numberedLegalP" data-numerator="3" id="paragraf-2-nummer-3">(3) Med <i>«rapport om overtredelse»</i> menes en rapport inngitt av den rapporterende personen til vedkommende myndighet om en faktisk eller mulig overtredelse av markedsmisbruksforordningen.</article></article><article class="legalArticle" data-lovdata-URL="SF/forskrift/2022-08-23-1467/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Mottak av rapporter om overtredelser</span></h2><article class="numberedLegalP" data-numerator="1" id="paragraf-3-nummer-1">(1) Rapporter om overtredelser skal kunne inngis til Finanstilsynet:<ol class="defaultList" type="a"><li data-name="a." value="1"><article class="listArticle" id="paragraf-3-nummer-1-punkt-1"><article class="legalP" id="paragraf-3-nummer-1-punkt-1-ledd-1">via telefon,</article></article></li><li data-name="b." value="2"><article class="listArticle" id="paragraf-3-nummer-1-punkt-2"><article class="legalP" id="paragraf-3-nummer-1-punkt-2-ledd-1">ved skriftlig rapport i elektronisk form eller i papirform, og</article></article></li><li data-name="c." value="3"><article class="listArticle" id="paragraf-3-nummer-1-punkt-3"><article class="legalP" id="paragraf-3-nummer-1-punkt-3-ledd-1">ved personlig møte med særskilt ansatte i henhold til <a href="forskrift/2022-08-23-1467/§5">§ 5</a>.</article></article></li></ol></article><article class="numberedLegalP" data-numerator="2" id="paragraf-3-nummer-2">(2) Finanstilsynet skal sørge for at de kommunikasjonskanalene som brukes for rapporter om overtredelser i henhold til første ledd, er:<ol class="defaultList" type="a"><li data-name="a." value="1"><article class="listArticle" id="paragraf-3-nummer-2-punkt-1"><article class="legalP" id="paragraf-3-nummer-2-punkt-1-ledd-1">atskilt fra Finanstilsynets øvrige kommunikasjonskanaler,</article></article></li><li data-name="b." value="2"><article class="listArticle" id="paragraf-3-nummer-2-punkt-2"><article class="legalP" id="paragraf-3-nummer-2-punkt-2-ledd-1">innrettet og driftet på en måte som sikrer at den mottatte informasjonen forblir fullstendig, og at dens integritet og konfidensialitet bevares, og som hindrer adgang for uautoriserte ansatte, og</article></article></li><li data-name="c." value="3"><article class="listArticle" id="paragraf-3-nummer-2-punkt-3"><article class="legalP" id="paragraf-3-nummer-2-punkt-3-ledd-1">muliggjør oppbevaring av opplysninger med henblikk på eventuelle ytterligere undersøkelser.</article></article></li></ol></article><article class="numberedLegalP" data-numerator="3" id="paragraf-3-nummer-3">(3) Den rapporterende personen skal, om mulig, få informasjonen nevnt i <a href="forskrift/2022-08-23-1467/§8">§ 8</a> før rapport om overtredelse mottas eller senest når den mottas.</article><article class="numberedLegalP" data-numerator="4" id="paragraf-3-nummer-4">(4) Dersom Finanstilsynet mottar rapport om overtredelser på andre måter enn det som er angitt i andre ledd, skal rapporten umiddelbart videresendes uten endringer til de særskilt utpekte ansatte gjennom kanalene angitt i andre ledd.</article></article><article class="legalArticle" data-lovdata-URL="SF/forskrift/2022-08-23-1467/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fremgangsmåter som gjelder for rapporter om overtredelser</span></h2><article class="legalP" id="paragraf-4-ledd-1">Finanstilsynet skal ha prosedyrer som gjelder for rapporter om overtredelse. Av disse prosedyrene skal det fremgå:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">at rapporter om overtredelser kan inngis anonymt,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">på hvilken måte Finanstilsynet kan kreve klargjøring eller supplering av opplysningene,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">typen, innholdet i og tidsrammen for tilbakemelding om utfallet av rapporten om overtredelse som den rapporterende personen kan forvente å motta, og</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">de ordningene for konfidensiell behandling som gjelder for rapporter om overtredelser. Dette skal omfatte en nærmere beskrivelse av under hvilke omstendigheter konfidensielle opplysninger om en rapporterende person kan gis videre, herunder i samsvar med artikkel 27, 28 og 29 i markedsmisbruksforordningen.</article></article></li></ol></article></article><article class="legalArticle" data-lovdata-URL="SF/forskrift/2022-08-23-1467/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilt utpekte ansatte til å motta og behandle rapporter om overtredelser</span></h2><article class="numberedLegalP" data-numerator="1" id="paragraf-5-nummer-1">(1) Finanstilsynet skal peke ut særskilte ansatte til å ta imot og følge opp rapporter om overtredelser. Disse personene skal ha opplæring i håndtering av rapporter om overtredelser.</article><article class="numberedLegalP" data-numerator="2" id="paragraf-5-nummer-2">(2) De særskilt utpekte ansatte skal gi interesserte personer opplysninger om fremgangsmåtene for rapportering av overtredelser, ta imot og følge opp rapporter om overtredelser og holde kontakt med den rapporterende personen i tilfeller der vedkommende har identifisert seg.</article></article><article class="legalArticle" data-lovdata-URL="SF/forskrift/2022-08-23-1467/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumentasjon av mottatte rapporter og behandling av opplysninger</span></h2><article class="numberedLegalP" data-numerator="1" id="paragraf-6-nummer-1">(1) Finanstilsynet skal dokumentere alle mottatte rapporter om overtredelser. Dokumentasjonen skal lagres i et sikkert system der konfidensialitet ivaretas, og slik at tilgang for ansatte er begrenset til dem som trenger opplysningene for å kunne utføre sitt arbeid.</article><article class="numberedLegalP" data-numerator="2" id="paragraf-6-nummer-2">(2) Finanstilsynet skal umiddelbart bekrefte mottak av skriftlige rapporter om overtredelser til den adresse som er oppgitt av den rapporterende personen, med mindre vedkommende uttrykkelig har anmodet om noe annet, eller Finanstilsynet har grunn til å anta at en bekreftelse kan medføre risiko for at den rapporterende personens identitet kan bli avslørt.</article><article class="numberedLegalP" data-numerator="3" id="paragraf-6-nummer-3">(3) Ved varsel gitt over telefonlinje med opptak eller i møte kan dokumentasjon skje gjennom lydopptak av samtalen i varig og tilgjengelig form, eller ved fullstendig og nøyaktig nedtegnelse foretatt av særskilt utpekte ansatte. Ved varsel over telefonlinje uten opptak kan dokumentasjon skje gjennom nøyaktig referat av samtalen foretatt av særskilt utpekte ansatte. Dersom den rapporterende personen har identifisert seg, skal vedkommende gis anledning til å kontrollere, rette opp og godkjenne nedtegnelser ved underskrift.</article><article class="numberedLegalP" data-numerator="4" id="paragraf-6-nummer-4">(4) Finanstilsynet skal ha egnede fremgangsmåter for overføring av personopplysninger om den rapporterende og rapporterte personen, både innenfor og utenfor organisasjonen, som sikrer at overføringer ikke direkte eller indirekte avslører identiteten, med mindre det er i samsvar med ordningene for konfidensiell behandling.</article></article><article class="legalArticle" data-lovdata-URL="SF/forskrift/2022-08-23-1467/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Beskyttelse av personer som arbeider i henhold til en arbeidsavtale</span></h2><article class="legalP" id="paragraf-7-ledd-1">Finanstilsynet skal sørge for at den som rapporterer om overtredelse, har tilgang til fyllestgjørende veiledning om nasjonale midler og framgangsmåter for vern mot urettferdig behandling, herunder framgangsmåter for å kreve erstatning. Finanstilsynet skal bistå den rapporterende personen i kontakt med andre relevante myndigheter som deltar i beskyttelsen av personer mot urettferdig behandling, herunder ved å bekrefte statusen som varsler i arbeidstvister.</article></article><article class="legalArticle" data-lovdata-URL="SF/forskrift/2022-08-23-1467/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Informasjon til allmennheten og evaluering av prosedyrer</span></h2><article class="numberedLegalP" data-numerator="1" id="paragraf-8-nummer-1">(1) Finanstilsynet skal publisere informasjon om mottak av rapporter om overtredelser på sin nettside. Informasjonen skal publiseres i en egen, identifiserbar og tilgjengelig del av nettstedet.</article><article class="numberedLegalP" data-numerator="2" id="paragraf-8-nummer-2">(2) Informasjonen skal minst omfatte følgende:<ol class="defaultList" type="a"><li data-name="a." value="1"><article class="listArticle" id="paragraf-8-nummer-2-punkt-1"><article class="legalP" id="paragraf-8-nummer-2-punkt-1-ledd-1">kommunikasjonskanalene som er etablert i henhold til <a href="forskrift/2022-08-23-1467/§3">§ 3</a>, herunder særskilte e-postadresser og postadresser, samt telefonnummer med en angivelse av om samtaler blir tatt opp eller ikke,</article></article></li><li data-name="b." value="2"><article class="listArticle" id="paragraf-8-nummer-2-punkt-2"><article class="legalP" id="paragraf-8-nummer-2-punkt-2-ledd-1">prosedyrer som gjelder for rapporter om overtredelser i henhold til <a href="forskrift/2022-08-23-1467/§4">§ 4</a>, samt prosedyrer for beskyttelse av personer som arbeider i henhold til en arbeidsavtale, og</article></article></li><li data-name="c." value="3"><article class="listArticle" id="paragraf-8-nummer-2-punkt-3"><article class="legalP" id="paragraf-8-nummer-2-punkt-3-ledd-1">en erklæring som tydelig angir at personer som varsler i samsvar med forordning <a href="eu/32014r0596">(EU) nr. 596/2014</a>, ikke skal anses å ha brutt taushetsplikten i henhold til avtale, lov eller forskrift, og ikke pådrar seg noen form for ansvar i forbindelse med slik utlevering av opplysninger.</article></article></li></ol></article><article class="numberedLegalP" data-numerator="3" id="paragraf-8-nummer-3">(3) Finanstilsynet skal gjennomgå varslingsprosedyrene periodisk og minst annethvert år, og herunder ta hensyn til egne og andre myndigheters erfaring, markedsutviklingen og den teknologiske utviklingen.</article></article><article class="legalArticle" data-lovdata-URL="SF/forskrift/2022-08-23-1467/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article></main></body></html>