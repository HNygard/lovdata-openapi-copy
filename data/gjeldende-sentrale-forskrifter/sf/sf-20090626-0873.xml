<!DOCTYPE html><html lang="no"><head><title>Forskrift om unntak fra arbeidsmiljølovens arbeidstidsbestemmelser for polititjenestemenn mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-26-873</dd><dt class="dokid">DokumentID</dt><dd class="dokid">SF/forskrift/2009-06-26-873</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2009 hefte 8</dd><dt class="dateInForce">I kraft fra</dt><dd class="dateInForce">2009-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-12-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-12-03-3395">forskrift/2021-12-03-3395</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§1-2">lov/2005-06-17-62/§1-2</a></li><li><a href="lov/2005-06-17-62/§10-12">lov/2005-06-17-62/§10-12</a></li></ul></dd><dt class="dateOfPublication">Kunngjort</dt><dd class="dateOfPublication">2009-06-30 15:50</dd><dt class="titleShort">Korttittel</dt><dd class="titleShort">Forskrift om unntak for aml arbeidstid, politiet</dd><dt class="title">Tittel</dt><dd class="title">Forskrift om unntak fra arbeidsmiljølovens arbeidstidsbestemmelser for polititjenestemenn mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. 26. juni 2009 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§1-2">§ 1-2</a> fjerde ledd og <a href="lov/2005-06-17-62/§10-12">§ 10-12</a> niende ledd. Fremmet av Arbeids- og inkluderingsdepartementet. <br /><strong>Endret</strong> ved <a href="forskrift/2009-07-01-880">vedtak 1 juli 2009 nr. 880</a>, endret ved forskrift <a href="forskrift/2021-12-03-3395">3 des 2021 nr. 3395</a>.</dd><dt class="refid">RefID</dt><dd class="refid">forskrift/2009-06-26-873</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om unntak fra arbeidsmiljølovens arbeidstidsbestemmelser for polititjenestemenn mv.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Daglig arbeidsfri periode kortere enn 11 timer</a></li><li><a href="#paragraf-3">§ 3. Daglig arbeidsfri periode kortere enn 8 timer</a></li><li><a href="#paragraf-4">§ 4. Kompenserende hvile og annet passende vern</a></li><li><a href="#paragraf-5">§ 5. 24-timersperioder</a></li><li><a href="#paragraf-6">§ 6. Antall arbeidsfrie perioder kortere enn 11 timer</a></li><li><a href="#paragraf-7">§ 7. Arbeid under reservetjeneste</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-06-26-873" id="dokument"><h1>Forskrift om unntak fra arbeidsmiljølovens arbeidstidsbestemmelser for polititjenestemenn mv.</h1><article class="legalArticle" data-lovdata-URL="SF/forskrift/2009-06-26-873/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for tjenestemenn i politi- og lensmannsetaten med politimyndighet, jf. <a href="lov/1995-08-04-53/§20">politiloven § 20</a>, med unntak av tjenestemenn tilhørende påtalemyndigheten, jf. <a href="lov/1981-05-22-25/§55">straffeprosessloven § 55</a> første ledd nr. 3. Videre gjelder forskriften for sysselmesterbetjenter, -førstebetjenter og -overbetjenter og sivilt ansatte med stilling som arrestforvarer eller ledende arrestforvarer.</article><article class="legalP" id="paragraf-1-ledd-2">Utenfor forskriften faller lensmenn som ikke inngår i tjenestelister, i tillegg til tjenestemenn med stilling som politistasjonssjef, eller politiinspektør og som ikke har påtalemyndighet.</article><article class="changesToParent">Endret ved forskrift <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/2009-06-26-873/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Daglig arbeidsfri periode kortere enn 11 timer</span></h2><article class="legalP" id="paragraf-2-ledd-1">I tilknytning til overtidsarbeid mellom ordinært arbeid/aktive tjenestesett kan den arbeidsfrie perioden etter <a href="lov/2005-06-17-62/§10-8">arbeidsmiljøloven § 10-8</a> første ledd være kortere enn 11 timer i løpet av 24 timer, men ikke kortere enn 8 timer. Forutsetningen for slik kortere arbeidsfri periode er at arbeidet er nødvendig for å dekke oppgaver som er ment ivaretatt etter den ordinære tjenestelisten, og som må utføres.</article><article class="legalP" id="paragraf-2-ledd-2">Forkortet arbeidsfri etter denne paragraf kan ikke benyttes i mer enn to påfølgende hvileperioder.</article></article><article class="legalArticle" data-lovdata-URL="SF/forskrift/2009-06-26-873/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Daglig arbeidsfri periode kortere enn 8 timer</span></h2><article class="legalP" id="paragraf-3-ledd-1">I tilknytning til overtidsarbeid kan den arbeidsfrie perioden være kortere enn 8 timer i løpet av 24 timer dersom det ikke har vært mulig å skaffe annet mannskap i tide og dersom:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">arbeidet må utføres for å verne liv, helse eller vesentlige samfunnsverdier,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">arbeidet må utføres for å unngå fare for bevisforspillelse i alvorlige saker, eller</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">oppdraget vil kunne avsluttes innen en time.</article></article></li></ol></article></article><article class="legalArticle" data-lovdata-URL="SF/forskrift/2009-06-26-873/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kompenserende hvile og annet passende vern</span></h2><article class="legalP" id="paragraf-4-ledd-1">Når den arbeidsfrie perioden er kortere enn 11 timer i løpet av 24 timer, skal arbeidstaker sikres tilsvarende kompenserende hvileperiode.</article><article class="legalP" id="paragraf-4-ledd-2">For de tilfeller der den arbeidsfrie perioden er kortere enn 8 timer i løpet av 24 timer, skal hver tapte time hviletid som gir under 8 timers hvile kompenseres med 2 timer. I tillegg skal det vurderes om det er behov for å gi annet passende vern. Hvorvidt annet passende vern skal gis må vurderes i forhold til risiko for ulykker, tjenestemannens helse og planlagte aktiviteter.</article><article class="legalP" id="paragraf-4-ledd-3">Kompenserende hvile skal i tilfeller som nevnt i annet ledd normalt gis innen 48 timer. Dersom dette unntaksvis ikke er mulig, skal det i tillegg gis en fridag av normal arbeidsdags lengde. Slik fridag skal avvikles innen 14 dager.</article></article><article class="legalArticle" data-lovdata-URL="SF/forskrift/2009-06-26-873/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">24-timersperioder</span></h2><article class="legalP" id="paragraf-5-ledd-1">Oppstart av ny arbeidsperiode utløser samtidig oppstart av ny 24-timersperiode dersom arbeidsfri periode på minst 8 timer er avviklet forut for den nye arbeidsperioden. Hvis den arbeidsfrie perioden er kortere enn 8 timer, vil oppstartstidspunktet for ny 24-timersperiode være 24 timer etter at den forrige perioden begynte.</article><article class="legalP" id="paragraf-5-ledd-2">Dersom kompenserende hvile avvikles inn i et ordinært tjenestesett, gjelder oppstart av det ordinære settet som oppstart av 24-timersperioden.</article></article><article class="legalArticle" data-lovdata-URL="SF/forskrift/2009-06-26-873/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Antall arbeidsfrie perioder kortere enn 11 timer</span></h2><article class="legalP" id="paragraf-6-ledd-1">Kortere arbeidsfri periode enn 11 timer kan ikke benyttes oftere enn 10 ganger i løpet av 4 sammenhengende uker eller 36 ganger innenfor en periode på 26 uker.</article></article><article class="legalArticle" data-lovdata-URL="SF/forskrift/2009-06-26-873/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Arbeid under reservetjeneste</span></h2><article class="legalP" id="paragraf-7-ledd-1">Arbeid under reservetjeneste, annet enn utrykning, som er pålagt av overordnet, av inntil 15 minutters varighet, kan forekomme en gang i løpet av en 24-timersperiode, uten at den arbeidsfrie perioden anses avbrutt.</article></article><article class="legalArticle" data-lovdata-URL="SF/forskrift/2009-06-26-873/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft fra den tid departementet bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> I kraft 1 juli 2009, jf. <a href="forskrift/2009-07-01-880">vedtak 1 juli 2009 nr. 880</a>.</article></footer></article></main></body></html>