<!DOCTYPE html><html lang="no"><head><title>Forskrift om særskilte beskyttelsestiltak i forbindelse med aviær influensa ved import av burfugl i privat eie fra visse tredjeland</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-23-66</dd><dt class="dokid">DokumentID</dt><dd class="dokid">SF/forskrift/2006-01-23-66</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2006 hefte 2</dd><dt class="dateInForce">I kraft fra</dt><dd class="dateInForce">2006-01-23</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-01-03-4">forskrift/2018-01-03-4</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§12">lov/2003-12-19-124/§12</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2003-12-19-124/§23">lov/2003-12-19-124/§23</a></li></ul></dd><dt class="dateOfPublication">Kunngjort</dt><dd class="dateOfPublication">2006-01-27</dd><dt class="lastupdated">Rettet</dt><dd class="lastupdated">2020-12-23 (EØS-henvisningsfeltet)</dd><dt class="titleShort">Korttittel</dt><dd class="titleShort">Forskrift om import av burfugl</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med aviær influensa ved import av burfugl i privat eie fra visse tredjeland</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 23. januar 2006 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§23">§ 23</a> tredje ledd jf. <a href="lov/2003-12-19-124/§12">§ 12</a>, <a href="lov/2003-12-19-124/§15">§ 15</a> og <a href="lov/2003-12-19-124/§19">§ 19</a>. <br /><strong>EØS-henvisninger:</strong> EØS-avtalen vedlegg I kap. I innledende del nr. 13 (vedtak <a href="eu/32007d0025">2007/25/EF</a> sist endret ved beslutning (EU) <a href="eu/32019d2214">2019/2214</a> og beslutning <a href="eu/32020d2107">(EU) 2020/2107</a>). <br /> <strong>Endret</strong> ved <a href="forskrift/2006-05-22-551">forskrifter 22 mai 2006 nr. 551</a>, <a href="forskrift/2007-06-15-642">15 juni 2007 nr. 642</a>, <a href="forskrift/2009-04-07-405">7 april 2009 nr 405</a>, <a href="forskrift/2009-11-19-1389">19 nov 2009 nr. 1389</a>, <a href="forskrift/2010-12-20-1811">20 des 2010 nr. 1811</a>, <a href="forskrift/2012-05-11-416">11 mai 2012 nr. 416</a>, <a href="forskrift/2013-03-12-313">12 mars 2013 nr. 313</a>, <a href="forskrift/2014-09-17-1294">17 sep 2014 nr. 1294</a>, <a href="forskrift/2016-01-19-51">19 jan 2016 nr. 51</a>, <a href="forskrift/2016-02-09-122">9 feb 2016 nr. 122</a>, <a href="forskrift/2016-05-19-543">19 mai 2016 nr. 543</a>, <a href="forskrift/2018-01-03-4">3 jan 2018 nr. 4</a>. <br /><strong>Rettelser:</strong> 03.02.2011 (pdf til Vedlegg I), 21.01.2014 (EØS-henvisningsfeltet), 08.01.2020 (EØS-henvisningsfeltet), 23.12.2020 (EØS-henvisningsfeltet).</dd><dt class="refid">RefID</dt><dd class="refid">forskrift/2006-01-23-66</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om særskilte beskyttelsestiltak i forbindelse med aviær influensa ved import av burfugl i privat eie fra visse tredjeland</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Generelle krav</a></li><li><a href="#paragraf-3">§ 3. Opprinnelse</a></li><li><a href="#paragraf-4">§ 4. Særskilte vilkår</a></li><li><a href="#paragraf-5">§ 5. Helsesertifikat og egenerklæring</a></li><li><a href="#paragraf-6">§ 6. Veterinær grensekontroll</a></li><li><a href="#paragraf-7">§ 7. Straff</a></li><li><a href="#paragraf-8">§ 7a. Overgangsordning</a></li><li><a href="#paragraf-9">§ 8. Ikrafttredelse</a></li><li><a href="#kapittel-1">Vedlegg I. Helsesertifikat</a></li><li><a href="#kapittel-2">Vedlegg IA. Helsesertifikat – overgangsordning inntil 1. mars 2018</a></li><li><a href="#kapittel-3">Vedlegg II. Egenerklæring</a></li><li><a href="#kapittel-4">Vedlegg IIA. Egenerklæring – overgangsordning inntil 1. mars 2018</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-01-23-66" id="dokument"><h1>Forskrift om særskilte beskyttelsestiltak i forbindelse med aviær influensa ved import av burfugl i privat eie fra visse tredjeland</h1><article class="legalArticle" data-lovdata-URL="SF/forskrift/2006-01-23-66/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å hindre spredning av høypatogen aviær influensa i forbindelse med innførsel av burfugl i privat eie fra visse tredjeland.</article><article class="legalP" id="paragraf-1-ledd-2">Forskriften gjelder ikke for burfugl i privat eie som skal innføres fra Andorra, Færøyene, Grønland, Island, Liechtenstein, Sveits, Monaco, Vatikanstaten og San Marino.</article><article class="changesToParent">Endret ved <a href="forskrift/2009-04-07-405">forskrifter 7 april 2009 nr. 405</a>, <a href="forskrift/2014-09-17-1294">17 sep 2014 nr. 1294</a>.</article></article><article class="legalArticle" data-lovdata-URL="SF/forskrift/2006-01-23-66/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle krav</span></h2><article class="legalP" id="paragraf-2-ledd-1">Burfugl i privat eie fra tredjeland skal i tillegg til denne forskriften innføres i henhold til <a href="forskrift/2016-05-19-542">forskrift 19. mai 2016 nr. 542</a> om ikke-kommersiell forflytning av kjæledyr.</article><article class="changesToParent">Endret ved <a href="forskrift/2016-05-19-543">forskrift 19 mai 2016 nr. 543</a> (i kraft 1 juni 2016).</article></article><article class="legalArticle" data-lovdata-URL="SF/forskrift/2006-01-23-66/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opprinnelse</span></h2><article class="legalP" id="paragraf-3-ledd-1">Det er kun tillatt å innføre burfugl i privat eie fra land utenfor EØS som er medlemmer av verdens dyrehelseorganisasjon (OIE) beliggende i OIEs regionale kommisjoner:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Amerika</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Afrika</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Asia, Det fjerne østen og Oseania</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Europa, og</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Midtøsten.</article></article></li></ul></article></article><article class="legalArticle" data-lovdata-URL="SF/forskrift/2006-01-23-66/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særskilte vilkår</span></h2><article class="legalP" id="paragraf-4-ledd-1">Det er tillatt å innføre maksimalt 3 burfugl i privat eie fra land beliggende i OIEs regionale kommisjoner jf. <a href="forskrift/2006-01-23-66/§3">§ 3</a>.</article><article class="legalP" id="paragraf-4-ledd-2">Fuglene skal:<ol class="defaultList" type="1"><li data-name="1." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">ha vært isolert i avsenderlandet fra andre dyr som er mottakelige for aviær influensa i minst 30 dager dersom avsenderlandet er et av landene nevnt i <a href="forskrift/2010-07-23-1137">forskrift 23. juli 2010 nr. 1137</a> om import fra tredjestater av visse levende dyr, bier, humler og ferskt kjøtt av visse dyr <a href="forskrift/2006-01-23-66/§1">§ 1</a> jf. kommisjonsforordning <a href="eu/32010r0206*">(EU) nr. 206/2010</a> vedlegg I del I og vedlegg II del I, eller</article></article></li><li data-name="2." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">gjennomgå karantene i 30 dager etter import til Norge på et sted som er godkjent etter <a href="forskrift/2004-02-20-464">forskrift 20. februar 2004 nr. 464</a> om dyrehelsemessige vilkår for import og eksport av levende dyr, sæd, egg og embryo (forskrift om handel med dyr) <a href="forskrift/2004-02-20-464/§18">§ 18</a>, jf. forordning <a href="eu/32013r0139">(EU) nr. 139/2013</a> artikkel 6 første avsnitt, eller</article></article></li><li data-name="3." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">være vaksinert og minst én gang i løpet av perioden 6 måneder til 60 dager før import være revaksinert mot aviær influensa av subtypene H5 og H7 med en vaksine som er godkjent til arten i samsvar med vaksineprodusentens instruksjoner, eller</article></article></li><li data-name="4." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">ha vært isolert i minst 10 dager før eksport og i denne perioden gjennomgått en test for å påvise H5- og H7-antigen eller -antigenom som beskrevet i kapittelet om aviær influensa i den siste versjonen av OIEs manual for diagnostiske tester og vaksiner til landdyr på grunnlag av en prøve som er tatt ut tidligst den 3. dagen av isolasjonsperioden, og</article></article></li><li data-name="5." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">føres til en husholdning eller en annen bolig i EØS og ikke bringes til forestillinger, messer, markeder, utstillinger eller andre slags samlinger av fugler, unntatt godkjente karantenesteder som omhandlet i nr. 2, de første 30 dagene etter ankomst til EØS.</article></article></li></ol></article><article class="changesToParent">Endret ved <a href="forskrift/2007-06-15-642">forskrifter 15 juni 2007 nr. 642</a>, <a href="forskrift/2009-04-07-405">7 april 2009 nr. 405</a>, <a href="forskrift/2010-12-20-1811">20 des 2010 nr. 1811</a>, <a href="forskrift/2013-03-12-313">12 mars 2013 nr. 313</a>, <a href="forskrift/2016-05-19-543">19 mai 2016 nr. 543</a> (i kraft 1 juni 2016), <a href="forskrift/2018-01-03-4">3 jan 2018 nr. 4</a>.</article></article><article class="legalArticle" data-lovdata-URL="SF/forskrift/2006-01-23-66/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Helsesertifikat og egenerklæring</span></h2><article class="legalP" id="paragraf-5-ledd-1">Fuglene skal følges av et helsesertifikat som er utformet i overensstemmelse med vedlegg I. Helsesertifikatet skal bekrefte at vilkårene i denne forskriften er oppfylt. Dersom betingelsene i <a href="forskrift/2006-01-23-66/§4">§ 4</a> annet ledd nr. 2 skal gjennomføres, skal eier eller den som er ansvarlig for dyrene også fylle ut en egenerklæring jf. denne forskriftens vedlegg II.</article><article class="legalP" id="paragraf-5-ledd-2">Helsesertifikatet skal ikke være eldre enn 10 dager og være undertegnet av offentlig veterinær.</article><article class="legalP" id="paragraf-5-ledd-3">I en overgangsperiode frem til 31. mars 2011 kan fugler holdt som selskapsdyr hvor helsesertifikat og egenerklæring er utstedt av eier eller den som er ansvarlig for dyrene i henhold til gjeldende regelverk før 20. desember 2010, fortsatt importeres til Norge.</article><article class="changesToParent">Endret ved <a href="forskrift/2007-06-15-642">forskrifter 15 juni 2007 nr. 642</a>, <a href="forskrift/2009-04-07-405">7 april 2009 nr. 405</a>, <a href="forskrift/2010-12-20-1811">20 des 2010 nr. 1811</a>.</article></article><article class="legalArticle" data-lovdata-URL="SF/forskrift/2006-01-23-66/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Veterinær grensekontroll</span></h2><article class="legalP" id="paragraf-6-ledd-1">Forsendelsen med fuglene skal innføres over Oslo Lufthavn Gardermoen og skal ved ankomst kontrolleres ved den veterinære grensekontrollstasjonen på stedet. Grensekontrollstasjonen skal varsles minst 24 timer på forhånd om forsendelsen og tid for ankomst.</article><article class="legalP" id="paragraf-6-ledd-2">Dersom kontrollen avdekker at dyrene ikke oppfyller vilkårene i denne forskriften, gjelder bestemmelsene i <a href="forskrift/2016-05-19-542">forskrift 19. mai 2016 nr. 542</a> om ikke-kommersiell forflytning av kjæledyr (<a href="forskrift/2016-05-19-542/§2">kjæledyrforskriften) § 2</a> første ledd, jf. forordning <a href="eu/32013r0576">(EU) nr. 576/2013</a> artikkel 35.</article><article class="changesToParent">Endret ved <a href="forskrift/2018-01-03-4">forskrift 3 jan 2018 nr. 4</a>.</article></article><article class="legalArticle" data-lovdata-URL="SF/forskrift/2006-01-23-66/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Forsettlig eller uaktsom overtredelse av denne forskriften er straffbar, jf. <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2006-01-23-66/§7a" data-name="§7a" id="paragraf-8"><h2 class="legalArticleHeader"><span class="legalArticleValue">§ 7a</span>. <span class="legalArticleTitle">Overgangsordning</span></h2><article class="legalP" id="paragraf-8-ledd-1">Inntil 1. mars 2018 er det tillatt å innføre fugler som følges av helsesertifikat etter modellen vist i vedlegg IA og egenerklæring etter modellen vist i vedlegg IIA dersom dokumentene er utstedt før den datoen og fortsatt er gyldige.</article><article class="changesToParent">Tilføyd ved <a href="forskrift/2018-01-03-4">forskrift 3 jan 2018 nr. 4</a>.</article></article><article class="legalArticle" data-lovdata-URL="SF/forskrift/2006-01-23-66/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft straks.</article></article><section class="section" data-name="vedleggI" id="kapittel-1" data-lovdata-URL="SF/forskrift/2006-01-23-66/KAPITTEL_1"><h2>Vedlegg I. Helsesertifikat</h2><article class="defaultP">For å lese vedlegg I se her: <a data-link-type="staticfile" href="static/SF/sf-20060123-0066-01-03.pdf">(pdf)</a></article><article class="changesToParent">Tilføyd ved <a href="forskrift/2018-01-03-4">forskrift 3 jan 2018 nr. 4</a>.</article></section><section class="section" data-name="vedleggIA" id="kapittel-2" data-lovdata-URL="SF/forskrift/2006-01-23-66/KAPITTEL_2"><h2>Vedlegg IA. Helsesertifikat – overgangsordning inntil 1. mars 2018</h2><article class="legalP" id="kapittel-2-ledd-1">For å lese vedlegg IA se her: <a data-link-type="staticfile" href="static/SF/sf-20060123-0066-02-02.pdf">(pdf)</a></article><article class="changesToParent">Tilføyd ved <a href="forskrift/2009-04-07-405">forskrift 7 april 2009 nr. 405</a>, endret ved <a href="forskrift/2010-12-20-1811">forskrifter 20 des 2010 nr. 1811</a>, <a href="forskrift/2018-01-03-4">3 jan 2018 nr. 4</a> (tidligere vedlegg I).</article></section><section class="section" data-name="vedleggII" id="kapittel-3" data-lovdata-URL="SF/forskrift/2006-01-23-66/KAPITTEL_3"><h2>Vedlegg II. Egenerklæring</h2><article class="defaultP">For å lese vedlegg II se her: <a data-link-type="staticfile" href="static/SF/sf-20060123-0066-03-01.pdf">(pdf)</a></article><article class="changesToParent">Tilføyd ved <a href="forskrift/2018-01-03-4">forskrift 3 jan 2018 nr. 4</a>.</article></section><section class="section" data-name="vedleggIIA" id="kapittel-4" data-lovdata-URL="SF/forskrift/2006-01-23-66/KAPITTEL_4"><h2>Vedlegg IIA. Egenerklæring – overgangsordning inntil 1. mars 2018</h2><article class="legalP" id="kapittel-4-ledd-1">For å lese vedlegg IIA se her: <a data-link-type="staticfile" href="static/SF/sf-20060123-0066-04-01.pdf">(pdf)</a></article><article class="changesToParent">Tilføyd ved <a href="forskrift/2010-12-20-1811">forskrift 20 des 2010 nr. 1811</a>, endret ved <a href="forskrift/2018-01-03-4">forskrift 3 jan 2018 nr. 4</a> (tidligere vedlegg II).</article></section></main></body></html>