<!DOCTYPE html><html lang="no"><head><title>Forskrift om ekstrautbetaling av tilskudd for grovfôrbasert husdyrhold og tilskudd for grønnsaksarealer i 2018</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-10-26-1624</dd><dt class="dokid">DokumentID</dt><dd class="dokid">SF/forskrift/2018-10-26-1624</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="dateInForce">I kraft fra</dt><dd class="dateInForce">2018-10-26</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-21-3044">forskrift/2020-12-21-3044</a> fra 2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2018-10-29 13:40</dd><dt class="titleShort">Korttittel</dt><dd class="titleShort">Forskrift om tilskudd for grovfôrbasert husdyrhold og for grønnsaksarealer, 2018</dd><dt class="title">Tittel</dt><dd class="title">Forskrift om ekstrautbetaling av tilskudd for grovfôrbasert husdyrhold og tilskudd for grønnsaksarealer i 2018</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 26. oktober 2018 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§3">§ 3</a> og <a href="lov/1995-05-12-23/§18">§ 18</a>. <br /> <strong>Endret</strong> ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</dd><dt class="refid">RefID</dt><dd class="refid">forskrift/2018-10-26-1624</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ekstrautbetaling av tilskudd for grovfôrbasert husdyrhold og tilskudd for grønnsaksarealer i 2018</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Grunnvilkår</a></li><li><a href="#paragraf-3">§ 3. Tilskudd for grovfôrbasert husdyrhold og grønnsaksarealer</a></li><li><a href="#paragraf-4">§ 4. Administrasjon, dispensasjon og klage</a></li><li><a href="#paragraf-5">§ 5. Opplysningsplikt og kontroll</a></li><li><a href="#paragraf-6">§ 6. Tilbakebetaling og renter mv.</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-10-26-1624" id="dokument"><h1>Forskrift om ekstrautbetaling av tilskudd for grovfôrbasert husdyrhold og tilskudd for grønnsaksarealer i 2018</h1><article class="legalArticle" data-lovdata-URL="SF/forskrift/2018-10-26-1624/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften regulerer tildeling av tilskudd i tråd med tilleggsforhandlinger til jordbruksoppgjøret i 2018, jf. <a href="forarbeid/prop-119-s-201718">Prop.119 S (2017–2018)</a>.</article><article class="legalP" id="paragraf-1-ledd-2">Tilskuddene beregnes med grunnlag i bestemmelser om satser, definisjoner m.m. fastsatt i jordbruksavtalen.</article></article><article class="legalArticle" data-lovdata-URL="SF/forskrift/2018-10-26-1624/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnvilkår</span></h2><article class="legalP" id="paragraf-2-ledd-1">Tilskudd etter forskriften kan gis til foretak som er registrert i Enhetsregisteret og som driver vanlig jordbruksproduksjon på én eller flere landbrukseiendommer med de dyreslag eller de vekstgruppene det søkes tilskudd for, slik disse er definert i medhold av jordbruksavtalen.</article></article><article class="legalArticle" data-lovdata-URL="SF/forskrift/2018-10-26-1624/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd for grovfôrbasert husdyrhold og grønnsaksarealer</span></h2><article class="legalP" id="paragraf-3-ledd-1">Det kan gis tilskudd for storfe, sau, geit, hest og hjort som foretaket disponerte 1. mars 2018 og registrerte i søknad om produksjonstilskudd med søknadsfrist 15. mars 2018.</article><article class="legalP" id="paragraf-3-ledd-2">Det kan gis tilskudd for grønnsaksarealer som foretaket disponerte og drev aktivt i vekstsesongen 2018. Arealene må være registrert i søknad om produksjonstilskudd med søknadsfrist 15. oktober.</article></article><article class="legalArticle" data-lovdata-URL="SF/forskrift/2018-10-26-1624/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-4-ledd-1">Landbruksdirektoratet administrerer tilskuddet etter denne forskriften. Vedtak om tilskudd fattes av kommunen.</article><article class="legalP" id="paragraf-4-ledd-2">Statsforvalteren og Landbruksdirektoratet kan dispensere fra forskriften i særlige tilfeller.</article><article class="legalP" id="paragraf-4-ledd-3">Vedtak fattet av kommunen kan påklages til statsforvalteren. Vedtak fattet av statsforvalteren som førsteinstans kan påklages til Landbruksdirektoratet.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2018-10-26-1624/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-5-ledd-1">Mottakere av tilskudd plikter å gi alle opplysninger som kommunen, statsforvalteren og Landbruksdirektoratet finner nødvendig for å kunne forvalte tilskuddet.</article><article class="legalP" id="paragraf-5-ledd-2">Kommunen, statsforvalteren og Landbruksdirektoratet kontrollerer at utbetaling av tilskudd er riktige. Tilskuddsmottaker plikter å utlevere all bokføring, korrespondanse og opptegnelser som vedkommer tilskuddet. Opplysninger kan også kontrolleres ved telling og måling på de eiendommer som foretaket benytter i driften.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2018-10-26-1624/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling og renter mv.</span></h2><article class="legalP" id="paragraf-6-ledd-1">Dersom foretaket som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget, kan det feilutbetalte beløpet kreves tilbakebetalt fra mottakeren eller motregnes i produksjonstilskudd som tilfaller foretaket.</article><article class="legalP" id="paragraf-6-ledd-2">For tilbakebetalingskrav kan det kreves renter når faktura ikke betales ved forfall. Størrelsen på renten følger rentesatsen fastsatt med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article></article><article class="legalArticle" data-lovdata-URL="SF/forskrift/2018-10-26-1624/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks.</article></article></main></body></html>