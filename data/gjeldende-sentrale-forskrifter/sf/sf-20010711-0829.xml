<!DOCTYPE html><html lang="no"><head><title>Forskrift om energimerking mv. av nye personbiler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-11-829</dd><dt class="dokid">DokumentID</dt><dd class="dokid">SF/forskrift/2001-07-11-829</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet, Veg- og trafikksikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-11</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-12-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-19-2370">forskrift/2022-12-19-2370</a></dd><dt class="basedOn">Hjemmel</dt><dd class="basedOn"><ul><li><a href="lov/1981-12-18-90/§3">lov/1981-12-18-90/§3</a></li><li><a href="lov/1981-12-18-90/§6">lov/1981-12-18-90/§6</a></li><li><a href="lov/1981-12-18-90/§7">lov/1981-12-18-90/§7</a></li><li><a href="lov/1981-12-18-90/§8">lov/1981-12-18-90/§8</a></li><li><a href="lov/1981-12-18-90/§10">lov/1981-12-18-90/§10</a></li><li><a href="forskrift/2011-01-28-101">forskrift/2011-01-28-101</a></li><li><a href="forskrift/2011-02-14-749">forskrift/2011-02-14-749</a></li><li><a href="forskrift/2020-04-29-893">forskrift/2020-04-29-893</a></li></ul></dd><dt class="dateOfPublication">Kunngjort</dt><dd class="dateOfPublication">2001-07-20</dd><dt class="title">Tittel</dt><dd class="title">Forskrift om energimerking mv. av nye personbiler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 11. juli 2001 med hjemmel i <a href="lov/1981-12-18-90/§3">lov 18. desember 1981 nr. 90 om merking av forbruksvarer m.v. § 3</a>, <a href="lov/1981-12-18-90/§6">§ 6</a> første ledd, <a href="lov/1981-12-18-90/§7">§ 7</a> fjerde ledd, <a href="lov/1981-12-18-90/§8">§ 8</a> og <a href="lov/1981-12-18-90/§10">§ 10</a>, jf. <a href="forskrift/2011-01-28-101">delegeringsvedtak 28. januar 2011 nr. 101</a>, jf. <a href="forskrift/2011-02-14-749">delegeringsvedtak 14. februar 2011 nr. 749</a>. <br /><strong>Tilføyd hjemmel:</strong> <a href="forskrift/2020-04-29-893">Delegeringsvedtak 29. april 2020 nr. 893</a>. <br /> <strong>EØS-henvisninger:</strong> <a href="avtale/avt-1992-05-02-1-v20">EØS-avtalen vedlegg XX</a> <a href="eu/31999l0094/kapIII">kap. III</a> nr. 21ac (direktiv <a href="eu/31999l0094">1999/94/EF</a> som endret ved direktiv <a href="eu/32003l0073">2003/73/EF</a> og rekommandasjon <a href="eu/32017h0948">(EU) 2017/948</a>). <br /><strong>Endret</strong> ved forskrifter <a href="forskrift/2004-11-05-1442">5 nov 2004 nr. 1442</a>, <a href="forskrift/2011-07-05-760">5 juli 2011 nr. 760</a>, <a href="forskrift/2012-10-10-963">10 okt 2012 nr. 963</a>, <a href="forskrift/2019-12-19-2054">19 des 2019 nr. 2054</a> (i kraft 1 jan 2020), <a href="forskrift/2020-03-17-888">17 mars 2020 nr. 888</a> (i kraft 1 mai 2020), <a href="forskrift/2022-09-19-1661">19 sep 2022 nr. 1661</a>, <a href="forskrift/2022-12-19-2370">19 des 2022 nr. 2370</a>.</dd><dt class="refid">RefID</dt><dd class="refid">forskrift/2001-07-11-829</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om energimerking mv. av nye personbiler</a><ul class="tocSubUl"><li><a href="#paragraf-1">§ 1. Virkeområde og definisjoner</a></li><li><a href="#paragraf-2">§ 2. Forhandleres og fabrikanters forpliktelser</a></li><li><a href="#paragraf-3">§ 3. Energimerke</a></li><li><a href="#paragraf-4">§ 4. Plakat/elektronisk skjerm</a></li><li><a href="#paragraf-5">§ 5. Salgsfremmende dokumentasjon</a></li><li><a href="#paragraf-6">§ 6. Oversikt over drivstofforbruk, CO2- og NOx-utslipp</a></li><li><a href="#paragraf-7">§ 7. Tilsyn</a></li><li><a href="#paragraf-8">§ 8. Påbud om retting og tvangsmulkt</a></li><li><a href="#paragraf-9">§ 9. Overtredelsesgebyr</a></li><li><a href="#paragraf-10">§ 10. Klage</a></li><li><a href="#paragraf-11">§ 11. Overgangsbestemmelser</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2001-07-11-829" id="dokument"><h1>Forskrift om energimerking mv. av nye personbiler</h1><article class="legalArticle" data-lovdata-URL="SF/forskrift/2001-07-11-829/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og definisjoner</span></h2><article class="legalP" id="paragraf-1-ledd-1">Forskriften omfatter forbrukerinformasjon om drivstofforbruk, CO<sub>2</sub>- og NO<sub>x</sub>-utslipp i forbindelse med markedsføring av nye personbiler.</article><article class="legalP" id="paragraf-1-ledd-2">Med salgsfremmende dokumentasjon forstås i denne forskrift dokumentasjon i trykt eller elektronisk form som benyttes til markedsføring, reklame og salgsfremmende virksomhet for kjøretøyer overfor offentligheten. Dette omfatter som et minimum tekniske håndbøker, brosjyrer, plakater, reklame i aviser, blader, fagpresse og på internett.</article><article class="legalP" id="paragraf-1-ledd-3">Med nye personbiler forstås i denne forskrift biler som er innrettet for å benyttes til befordring av maksimalt 9 personer inkludert føreren (M1), og som tidligere ikke har vært registrert i Norge eller utlandet.</article><article class="legalP" id="paragraf-1-ledd-4">Med utsalgssted menes i denne forskrift ethvert sted hvor personbiler er utstilt eller tilbys for salg eller leasing. Messer hvor personbiler vises frem for offentligheten og fjernsalg er omfattet av denne definisjonen.</article><article class="legalP" id="paragraf-1-ledd-5">Med fjernsalg menes i denne forskrift tilbud om salg eller leasing, blant annet via postordre, katalog, internett eller pr. telefon, hvor forbrukeren ikke gis anledning til å se kjøretøyet utstilt.</article><article class="changesToParent">Endret ved <a href="forskrift/2022-09-19-1661">forskrift 19 sep 2022 nr. 1661</a>.</article></article><article class="legalArticle" data-lovdata-URL="SF/forskrift/2001-07-11-829/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forhandleres og fabrikanters forpliktelser</span></h2><article class="legalP" id="paragraf-2-ledd-1">Enhver som utstiller nye personbiler på et utsalgssted, skal før utstilling anbringe et energimerke i henhold til <a href="forskrift/2001-07-11-829/§3">§ 3</a> klart synlig på eller i nærheten av hver enkelt bil. For personbiler som tilbys for salg eller leasing via fjernsalg, skal utstiller sikre at energimerket vises tett ved prisangivelsen. Nye personbiler må ikke forsynes med andre etiketter, symboler eller inskripsjoner enn det i <a href="forskrift/2001-07-11-829/§3">§ 3</a> nevnte energimerke dersom disse kan virke villedende eller misvisende.</article><article class="legalP" id="paragraf-2-ledd-2">Enhver som utstiller personbiler på et utsalgssted skal vederlagsfritt gi tilgang til den i <a href="forskrift/2001-07-11-829/§6">§ 6</a> nevnte oversikt over drivstofforbruk, CO<sub>2</sub>- og NO<sub>x</sub>-utslipp til forbrukere som ber om det.</article><article class="legalP" id="paragraf-2-ledd-3">Enhver som stiller ut nye personbiler på et utsalgssted, skal på lett synlig sted sette opp en plakat eller et display for hvert enkelt bilmerke i overensstemmelse med <a href="forskrift/2001-07-11-829/§4">§ 4</a>.</article><article class="legalP" id="paragraf-2-ledd-4">Fabrikanten eller importør skal stille nødvendige opplysninger til rådighet for forhandleren slik at denne kan utføre sine plikter i henhold til denne forskrift.</article><article class="legalP" id="paragraf-2-ledd-5">Pliktene etter første ledd gjelder ikke for utstilte nullutslippsbiler. Pliktene etter andre og tredje ledd gjelder ikke for utsalgssted som bare utstiller nullutslippsbiler.</article><article class="changesToParent">Endret ved forskrifter <a href="forskrift/2012-10-10-963">10 okt 2012 nr. 963</a> (i kraft 1 jan 2013), <a href="forskrift/2022-09-19-1661">19 sep 2022 nr. 1661</a>, <a href="forskrift/2022-12-19-2370">19 des 2022 nr. 2370</a>.</article></article><article class="legalArticle" data-lovdata-URL="SF/forskrift/2001-07-11-829/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Energimerke</span></h2><article class="legalP" id="paragraf-3-ledd-1">Energimerke med informasjon om nye personbilers drivstofforbruk mv. skal inneholde informasjon og utformes som spesifisert i denne forskrift, jf. <a href="eu/31999l0094/a3">art. 3 i direktiv 1999/94/EF</a>, som endret ved direktiv <a href="eu/32003l0073">2003/73/EF</a> og anbefalt i rekommandasjon <a href="eu/32017h0948">(EU) 2017/948</a>. På utsalgssted skal merket ha størrelse 297 mm x 210 mm (A4-format) og plasseres stående. På digitale plattformer skal energimerket være av en slik størrelse, at det er klart synlig og lett leselig. Merket skal inneholde følgende informasjon under hverandre og i nevnte rekkefølge:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">en henvisning til modell og drivstofftype for den personbil merkingen er knyttet til og hvor EØF-typegodkjente personbilers angivelse av modell, type og/eller variant skal samsvare med det som er angitt i typegodkjenningen,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">den numeriske verdi for det spesifikke CO<sub>2</sub>-utslipp avrundet til nærmeste hele tall i gram pr. kilometer (g/km), den numeriske verdien for NO<sub>x</sub>-utslipp avrundet til nærmeste hele tall i milligram pr. km (mg/km), den numeriske verdien for drivstofforbruket i liter pr. 100 kilometer (1/100 km) med en desimal, og</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">tekstene «En oversikt over drivstofføkonomi, CO<sub>2</sub>-utslipp og NO<sub>x</sub>-utslipp med data om samtlige nye personbiler fins tilgjengelig på <a data-link-type="external" href="https://www.vegvesen.no/">www.vegvesen.no</a> (Nybilvelgeren). Tilgang til oversikten fås gratis på alle utsalgssteder.» og «Et kjøretøys drivstofforbruk og CO<sub>2</sub>-utslipp bestemmes ikke bare av dets energieffektivitet, men også av kjørestil og andre ikke-tekniske faktorer. CO<sub>2</sub> er den viktigste drivhusgassen som er ansvarlig for den globale oppvarmingen. Oppgitt NO<sub>x</sub>-utslipp representerer ikke reelle utslipp da disse vil påvirkes av ulike faktorer, eksempelvis kjørestil og temperatur. Dette gjelder spesielt for dieselkjøretøy. NO<sub>x</sub> påvirker lokal luftkvalitet og har en negativ effekt på helsen.»</article></article></li></ul></article><article class="legalP" id="paragraf-3-ledd-2">Drivstofforbruk og CO<sub>2</sub>-utslipp fastsettes i overensstemmelse med prøveprosedyre «Worldwide harmonized Light vehicles Test Procedure» (WLTP) fastsatt i kommisjonsforordning <a href="eu/32017r1151">(EU) 2017/1151</a> og som angitt i kjøretøyets samsvarssertifikat.</article><article class="changesToParent">Endret ved forskrifter <a href="forskrift/2004-11-05-1442">5 nov 2004 nr. 1442</a>, <a href="forskrift/2012-10-10-963">10 okt 2012 nr. 963</a> (i kraft 1 jan 2013), <a href="forskrift/2022-09-19-1661">19 sep 2022 nr. 1661</a>, <a href="forskrift/2022-12-19-2370">19 des 2022 nr. 2370</a>.</article></article><article class="legalArticle" data-lovdata-URL="SF/forskrift/2001-07-11-829/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plakat/elektronisk skjerm</span></h2><article class="legalP" id="paragraf-4-ledd-1">En plakat eller et display med informasjon om nye personbilers drivstofforbruk mv. skal inneholde informasjon og være utformet som spesifisert i denne forskrift, jf. <a href="eu/31999l0094/a5">art. 5 i direktiv 1999/94/EF</a>, som endret ved direktiv <a href="eu/32003l0073">2003/73/EF</a> og anbefalt i rekommandasjon <a href="eu/32017h0948">(EU) 2017/948</a>.</article><article class="legalP" id="paragraf-4-ledd-2">Plakaten eller displayet skal ha en minstestørrelse på 70 cm x 50 cm. Når opplysningene vises på en elektronisk skjerm, skal displayet minst være 25 cm x 32 cm (17'').</article><article class="legalP" id="paragraf-4-ledd-3">Plakaten eller displayet skal minst inneholde:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">en gruppering av personbilmodellene hvor de anføres særskilt etter drivstofftype. Innenfor den enkelte drivstofftype ordnes modellene etter stigende CO<sub>2</sub>-utslipp med modellen med det laveste drivstofforbruk øverst,</article></article></li><li data-li-identifier="-" data-name="-"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">en angivelse av den numeriske verdi for drivstofforbruket, CO<sub>2</sub>-utslipp og NO<sub>x</sub>-utslipp, som angitt i § 3, og</article></article></li><li data-li-identifier="-" data-name="-"><article class="listArticle" id="paragraf-4-ledd-3-punkt-3"><article class="legalP" id="paragraf-4-ledd-3-punkt-3-ledd-1">tekstene «En oversikt over drivstofføkonomi, CO<sub>2</sub>-utslipp og NO<sub>x</sub>-utslipp med data om samtlige nye personbiler fins tilgjengelig på <a data-link-type="external" href="https://www.vegvesen.no">www.vegvesen.no</a> (Nybilvelgeren). Tilgang til oversikten fås gratis på alle utsalgssteder.» og «Et kjøretøys drivstofforbruk og CO<sub>2</sub>-utslipp bestemmes ikke bare av dets energieffektivitet, men også av kjørestil og andre ikke-tekniske faktorer. CO<sub>2</sub> er den viktigste drivhusgassen som er ansvarlig for den globale oppvarmingen. Oppgitt NO<sub>x</sub>-utslipp representerer ikke reelle utslipp da disse vil påvirkes av ulike faktorer, eksempelvis kjørestil og temperatur. Dette gjelder spesielt for dieselkjøretøy. NO<sub>x</sub> påvirker lokal luftkvalitet og har en negativ effekt på helsen.»</article></article></li></ul></article><article class="legalP" id="paragraf-4-ledd-4">Plakaten eller displayet skal ajourføres minst hver sjette måned. Når det benyttes en elektronisk skjerm, skal opplysningene ajourføres minst én gang hver tredje måned.</article><article class="legalP" id="paragraf-4-ledd-5">Plakaten/displayet kan fullstendig og permanent erstattes av en elektronisk skjerm. I så fall skal den elektroniske skjermen plasseres slik at den i det minste tiltrekker seg forbrukernes oppmerksomhet med samme grad som det ellers ville vært tilfelle ved hjelp av plakat eller display.</article><article class="changesToParent">Endret ved forskrifter <a href="forskrift/2004-11-05-1442">5 nov 2004 nr. 1442</a>, <a href="forskrift/2012-10-10-963">10 okt 2012 nr. 963</a> (i kraft 1 jan 2013), <a href="forskrift/2022-09-19-1661">19 sep 2022 nr. 1661</a>, <a href="forskrift/2022-12-19-2370">19 des 2022 nr. 2370</a>.</article></article><article class="legalArticle" data-lovdata-URL="SF/forskrift/2001-07-11-829/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Salgsfremmende dokumentasjon</span></h2><article class="legalP" id="paragraf-5-ledd-1">Salgsfremmende dokumentasjon som anvendes i markedsføring av nye personbiler skal inneholde informasjon om drivstofforbruk, CO<sub>2</sub>-utslipp og NO<sub>x</sub>-utslipp for de modeller og varianter som dokumentasjonen omhandler. Opplysningene skal være enkle å lese og forstå, og skal være minst like synlige som øvrige opplysninger i dokumentasjonen. Dokumentasjonen fastsettes i overensstemmelse med prøveprosedyre «Worldwide harmonized Light vehicles Test Procedure» (WLTP) fastsatt i kommisjonsforordning <a href="eu/32017r1151">(EU) 2017/1151</a> og som angitt i kjøretøyets samsvarssertifikat</article><article class="legalP" id="paragraf-5-ledd-2">Opplysningene om offisielt drivstofforbruk må fremlegges for samtlige modeller som omfattes av dokumentasjonen. Dersom dokumentasjonen omfatter mer enn en modell, er det mulig å angi enten det offisielle drivstofforbruket eller området mellom modellen som har den dårligste og den som har den beste drivstofføkonomien. Det offisielle drivstofforbruket angis i liter pr. 100 kilometer (1/100 km) med en desimal.</article><article class="legalP" id="paragraf-5-ledd-3">Hvis den salgsfremmende dokumentasjonen kun omhandler et merke og ikke en bestemt modell, er det ikke påkrevet å anføre informasjon om drivstofforbruk, CO<sub>2</sub>-utslipp og NO<sub>x</sub>-utslipp.</article><article class="changesToParent">Endret ved <a href="forskrift/2022-09-19-1661">forskrift 19 sep 2022 nr. 1661</a>.</article></article><article class="legalArticle" data-lovdata-URL="SF/forskrift/2001-07-11-829/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oversikt over drivstofforbruk, CO<sub>2</sub>- og NO<sub>x</sub>-utslipp</span></h2><article class="legalP" id="paragraf-6-ledd-1">Statens vegvesen utarbeider og ajourholder løpende en oversikt over drivstofforbruk, CO<sub>2</sub>- og NO<sub>x</sub>-utslipp for nye personbiler, jf. <a href="eu/31999l0094/a4">art. 4 i direktiv 1999/94/EF</a>, som endret ved direktiv <a href="eu/32003l0073">2003/73/EF</a> og anbefalt i rekommandasjon <a href="eu/32017h0948">(EU) 2017/948</a>. Oversikten gjøres tilgjengelig for forbrukerne på <a data-link-type="external" href="https://www.vegvesen.no">www.vegvesen.no</a> (Nybilvelgeren). Forbrukerne skal ved forespørsel gis gratis tilgang til oversikten på utsalgsstedene og hos Statens vegvesen.</article><article class="changesToParent">Endret ved forskrifter <a href="forskrift/2004-11-05-1442">5 nov 2004 nr. 1442</a>, <a href="forskrift/2012-10-10-963">10 okt 2012 nr. 963</a> (i kraft 1 jan 2013), <a href="forskrift/2022-09-19-1661">19 sep 2022 nr. 1661</a>.</article></article><article class="legalArticle" data-lovdata-URL="SF/forskrift/2001-07-11-829/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn</span></h2><article class="legalP" id="paragraf-7-ledd-1">Statens vegvesen fører tilsyn med at enhver som utstiller nye personbiler på et utsalgssted eller for fjernsalg oppfyller bestemmelsene om miljømerking og miljøinformasjon slik dette er bestemt i <a href="forskrift/2001-07-11-829/§2">§ 2</a> og i bestemmelsene om salgsfremmende dokumentasjon i <a href="forskrift/2001-07-11-829/§5">§ 5</a>. Statens vegvesen kan også føre tilsyn med fabrikant og importør av nye personbiler for å se om de oppfyller bestemmelsene om salgsfremmende dokumentasjon i <a href="forskrift/2001-07-11-829/§5">§ 5</a>.</article><article class="legalP" id="paragraf-7-ledd-2">Utsalgsstedet plikter å gi Statens vegvesen adgang til lokalene, utlevere dokumenter og bistå slik det ellers er nødvendig for å gjennomføre tilsyn.</article><article class="changesToParent">Tilføyd ved <a href="forskrift/2012-10-10-963">forskrift 10 okt 2012 nr. 963</a> (i kraft 1 jan 2013), endret ved <a href="forskrift/2019-12-19-2054">forskrift 19 des 2019 nr. 2054</a> (i kraft 1 jan 2020), <a href="forskrift/2022-09-19-1661">19 sep 2022 nr. 1661</a>.</article></article><article class="legalArticle" data-lovdata-URL="SF/forskrift/2001-07-11-829/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Påbud om retting og tvangsmulkt</span></h2><article class="legalP" id="paragraf-8-ledd-1">Statens vegvesen kan treffe vedtak om retting innen en gitt frist dersom tilsyn viser at utstiller eller fabrikant/importør overtrer bestemmelsene om miljømerking og miljøinformasjon i <a href="forskrift/2001-07-11-829/§2">§ 2</a> og <a href="forskrift/2001-07-11-829/§5">§ 5</a>.</article><article class="legalP" id="paragraf-8-ledd-2">Dersom retting ikke er foretatt innen gitt frist, kan Statens vegvesen fastsette tvangsmulkt. Tvangsmulkten kan fastsettes som et engangsbeløp eller som en mulkt løpende fra det tidspunktet en gitt frist for retting er overskredet og til retting er foretatt. Statens vegvesen kan gi nærmere retningslinjer for ileggelse av tvangsmulkt. Endelig vedtak om betaling av tvangsmulkt er tvangsgrunnlag for utlegg, jf. <a href="lov/1992-06-26-86/§7-2">tvangsfullbyrdelsesloven § 7-2</a> første ledd bokstav d. Tvangsmulkten kreves inn av Skatteetaten og tilfaller staten.</article><article class="changesToParent">Tilføyd ved <a href="forskrift/2012-10-10-963">forskrift 10 okt 2012 nr. 963</a> (i kraft 1 jan 2013), endret ved forskrifter <a href="forskrift/2019-12-19-2054">19 des 2019 nr. 2054</a> (i kraft 1 jan 2020), <a href="forskrift/2020-03-17-888">17 mars 2020 nr. 888</a> (i kraft 1 mai 2020), <a href="forskrift/2022-09-19-1661">19 sep 2022 nr. 1661</a>.</article></article><article class="legalArticle" data-lovdata-URL="SF/forskrift/2001-07-11-829/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overtredelsesgebyr</span></h2><article class="legalP" id="paragraf-9-ledd-1">Dersom noen på vegne av foretaket som utstiller personbiler for salg eller leasing forsettlig eller uaktsomt overtrer bestemmelsene om energimerking som fastsatt i <a href="forskrift/2001-07-11-829/§2">§ 2</a> første ledd, kan Statens vegvesen ilegge utsalgsstedet et overtredelsesgebyr.</article><article class="legalP" id="paragraf-9-ledd-2">Overtredelsesgebyret utmåles i det enkelte tilfelle. Utmålingen skal foretas med utgangspunkt i de hensyn som oppregnes i <a href="lov/1967-02-10/§46">forvaltningsloven § 46</a> andre ledd. Øvre ramme for gebyret fastsettes til 20 ganger rettsgebyr, jf. <a href="lov/1982-12-17-86">lov 17. desember 1982 nr. 86 om rettsgebyr</a>. Statens vegvesen kan gi nærmere retningslinjer for utmålingen av overtredelsesgebyret.</article><article class="legalP" id="paragraf-9-ledd-3">Endelig vedtak om overtredelsesgebyr er tvangsgrunnlag for utlegg, jf. <a href="lov/1992-06-26-86/§7-2">tvangsfullbyrdelsesloven § 7-2</a> første ledd bokstav d. Overtredelsesgebyret kreves inn av Skatteetaten og tilfaller staten.</article><article class="changesToParent">Tilføyd ved <a href="forskrift/2012-10-10-963">forskrift 10 okt 2012 nr. 963</a> (i kraft 1 jan 2013), endret ved <a href="forskrift/2019-12-19-2054">forskrifter 19 des 2019 nr. 2054</a> (i kraft 1 jan 2020), <a href="forskrift/2022-09-19-1661">19 sep 2022 nr. 1661</a>.</article></article><article class="legalArticle" data-lovdata-URL="SF/forskrift/2001-07-11-829/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Enkeltvedtak fattet etter denne forskriften kan påklages til Vegdirektoratet.</article><article class="changesToParent">Tilføyd ved <a href="forskrift/2022-09-19-1661">forskrift 19 sep 2022 nr. 1661</a>.</article></article><article class="legalArticle" data-lovdata-URL="SF/forskrift/2001-07-11-829/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overgangsbestemmelser</span></h2><article class="legalP" id="paragraf-11-ledd-1">Energimerke som nevnt i <a href="forskrift/2001-07-11-829/§3">§ 3</a>, plakat/elektronisk skjerm som nevnt i <a href="forskrift/2001-07-11-829/§4">§ 4</a> og salgsfremmende dokumentasjon som nevnt i <a href="forskrift/2001-07-11-829/§5">§ 5</a> som ikke er i overensstemmelse med denne forskriftens krav, men som oppfyller kravene i forskrift 11. juli 2001 nr. 829 om energimerking mv. av nye personbiler med senere endringer, kan nyttes inntil 6 måneder etter denne forskriftens ikrafttredelse.</article><article class="changesToParent">Endret ved forskrifter <a href="forskrift/2012-10-10-963">10 okt 2012 nr. 963</a> (i kraft 1 jan 2013, tidligere § 7), <a href="forskrift/2022-09-19-1661">19 sep 2022 nr. 1661</a> (tidligere § 10).</article></article><article class="legalArticle" data-lovdata-URL="SF/forskrift/2001-07-11-829/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft straks.</article><article class="changesToParent">Endret ved forskrifter <a href="forskrift/2012-10-10-963">10 okt 2012 nr. 963</a> (i kraft 1 jan 2013, tidligere § 8), <a href="forskrift/2022-09-19-1661">19 sep 2022 nr. 1661</a> (tidligere § 11).</article></article></main></body></html>