<!DOCTYPE html><html lang="no"><head><title>Forskrift om iverksetting av matrikkelen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-02-09-151</dd><dt class="dokid">DokumentID</dt><dd class="dokid">SF/forskrift/2007-02-09-151</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Planavd.</li></ul></dd><dt class="publishedIn">Publisert i</dt><dd class="publishedIn">I 2007 hefte 2 (Merknader)</dd><dt class="dateInForce">I kraft fra</dt><dd class="dateInForce">2007-02-09</dd><dt class="lastChangeInForce">Ikrafttredelse av siste endring</dt><dd class="lastChangeInForce">2009-02-27</dd><dt class="lastChangedBy">Sist endret ved</dt><dd class="lastChangedBy"><a href="forskrift/2009-02-27-244">forskrift/2009-02-27-244</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-101/§2">lov/2005-06-17-101/§2</a></li><li><a href="lov/2005-06-17-101/§5a">lov/2005-06-17-101/§5a</a></li><li><a href="lov/2005-06-17-101/§22">lov/2005-06-17-101/§22</a></li><li><a href="lov/2005-06-17-101/§30">lov/2005-06-17-101/§30</a></li><li><a href="lov/2005-06-17-101/§31">lov/2005-06-17-101/§31</a></li><li><a href="lov/2005-06-17-101/§32">lov/2005-06-17-101/§32</a></li><li><a href="lov/2005-06-17-101/§50">lov/2005-06-17-101/§50</a></li><li><a href="lov/2005-06-17-101/§51">lov/2005-06-17-101/§51</a></li><li><a href="lov/1978-06-23-70/§2-4">lov/1978-06-23-70/§2-4</a></li><li><a href="lov/1978-06-23-70/§2-5">lov/1978-06-23-70/§2-5</a></li><li><a href="lov/1978-06-23-70/§4-1">lov/1978-06-23-70/§4-1</a></li><li><a href="lov/1978-06-23-70/§5-5">lov/1978-06-23-70/§5-5</a></li><li><a href="forskrift/1979-10-19-4">forskrift/1979-10-19-4</a></li><li><a href="forskrift/2009-02-27-243">forskrift/2009-02-27-243</a></li></ul></dd><dt class="dateOfPublication">Kunngjort</dt><dd class="dateOfPublication">2007-02-09</dd><dt class="titleShort">Korttittel</dt><dd class="titleShort">Forskrift om iverksetting av matrikkelen</dd><dt class="title">Tittel</dt><dd class="title">Forskrift om iverksetting av matrikkelen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet (nå Kommunal- og moderniseringsdepartementet) 9. februar 2007 med hjemmel i <a href="lov/2005-06-17-101">lov 17. juni 2005 nr. 101</a> om eigedomsregistrering (<a href="lov/2005-06-17-101/§2">matrikkellova) § 2</a>, <a href="lov/2005-06-17-101/§5a">§ 5a</a>, <a href="lov/2005-06-17-101/§22">§ 22</a>, <a href="lov/2005-06-17-101/§30">§ 30</a>, <a href="lov/2005-06-17-101/§31">§ 31</a>, <a href="lov/2005-06-17-101/§32">§ 32</a>, <a href="lov/2005-06-17-101/§50">§ 50</a> og <a href="lov/2005-06-17-101/§51">§ 51</a>, jf. <a href="lov/1978-06-23-70">lov 23. juni 1978 nr. 70</a> om kartlegging, deling og registrering av grunneiendom (Delingsloven) <a href="lov/1978-06-23-70/§2-4">§ 2-4</a>, <a href="lov/1978-06-23-70/§2-5">§ 2-5</a>, <a href="lov/1978-06-23-70/§4-1">§ 4-1</a> og <a href="lov/1978-06-23-70/§5-5">§ 5-5</a> og <a href="forskrift/1979-10-19-4">forskrift 19. oktober 1979 nr. 4</a> til lov om kartlegging, deling og registrering av grunneiendom (delingsloven). Del. av myndighet. <br /><strong>Tilføyd hjemmel:</strong> <a href="forskrift/2009-02-27-243">Forskrift 27. februar 2009 nr. 243</a> om bruk av <a href="lov/2005-06-17-101">lov 17. juni 2005 nr. 101</a> om eigedomsregistrering (matrikkellova) på Svalbard. <br /><strong>Endret</strong> ved <a href="forskrift/2009-02-27-244">forskrift 27 feb 2009 nr. 244</a>.</dd><dt class="refid">RefID</dt><dd class="refid">forskrift/2007-02-09-151</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om iverksetting av matrikkelen</a><ul class="tocSubUl"><li><a href="#kapittel-1" data-child-interval="§§ 1 – 4">I</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li></ul></li><li><a href="#kapittel-2">II</a></li><li><a href="#kapittel-3">Merknader til de enkelte bestemmelsene</a><ul class="tocSubUl"><li><a href="#kapittel-3-kapittel-1">Til § 1</a></li><li><a href="#kapittel-3-kapittel-2">Til § 2</a></li><li><a href="#kapittel-3-kapittel-3">Til § 3</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2007-02-09-151" id="dokument"><h1>Forskrift om iverksetting av matrikkelen</h1><section class="section" data-name="kapI" id="kapittel-1" data-lovdata-URL="SF/forskrift/2007-02-09-151/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/2007-02-09-151/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Statens kartverk bestemmer når matrikkelen skal settes i verk for den enkelte kommune og for Svalbard. Der hvor matrikkelen er satt i verk, gjelder bestemmelsene i <a href="forskrift/2007-02-09-151/§2">§ 2</a> og <a href="forskrift/2007-02-09-151/§3">§ 3</a>.</article><article class="legalP" id="kapittel-1-paragraf-1-ledd-2">Kommuner kan før iverksettingen etter avtale med Statens kartverk føre matrikkelen sammen med GAB-registeret og eiendomskart. Føringen skal skje etter bestemmelsen i <a href="forskrift/2007-02-09-151/§3">§ 3</a>.</article><article class="changesToParent">Endret ved <a href="forskrift/2009-02-27-244">forskrift 27 feb 2009 nr. 244</a>.</article></article><article class="legalArticle" data-lovdata-URL="SF/forskrift/2007-02-09-151/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Matrikkelen erstatter GAB-registeret og kommunens eiendomskart. Når det i lov eller forskrift direkte eller indirekte vises til GAB-registeret eller kommunens eiendomskartverk, skal bestemmelsen gjelde matrikkelen tilsvarende.</article></article><article class="legalArticle" data-lovdata-URL="SF/forskrift/2007-02-09-151/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Føring av opplysninger i matrikkelen skal følge instruks fastsatt av Statens kartverk. <a href="lov/1978-06-23-70">Lov 23. juni 1978 nr. 70</a> om kartlegging, deling og registrering av grunneiendom (delingsloven) og <a href="lov/1925-07-17-11">lov 17. juli 1925 nr. 11</a> om Svalbard <a href="lov/1925-07-17-11/§25">§ 25</a>, med tilhørende forskrifter, gjelder ellers så langt de passer.</article><article class="changesToParent">Endret ved <a href="forskrift/2009-02-27-244">forskrift 27 feb 2009 nr. 244</a>.</article></article><article class="legalArticle" data-lovdata-URL="SF/forskrift/2007-02-09-151/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Statens kartverk bestemmer når kommunen skal overføre data fra kommunale grunneiendoms-, adresse- og bygningsregistre og digitale eiendomskart til matrikkelen, og på hvilken måte. Bestemmelsen gjelder tilsvarende for Longyearbyen lokalstyre.</article><article class="changesToParent">Tilføyd ved <a href="forskrift/2009-02-27-244">forskrift 27 feb 2009 nr. 244</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/2007-02-09-151/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="SF/forskrift/2007-02-09-151/KAPITTEL_3"><h2>Merknader til de enkelte bestemmelsene</h2><section class="section" id="kapittel-3-kapittel-1" data-lovdata-URL="SF/forskrift/2007-02-09-151/KAPITTEL_3-1"><h3>Til § 1</h3><article class="legalP" id="kapittel-3-kapittel-1-ledd-1">Planen for iverksettingen av matrikkelen består av en pilotfase (prøveperiode) og en ordinær gjennomføringsfase. Første ledd gjelder den ordinære gjennomføringsfasen, mens andre ledd gjelder pilotfasen. I pilotfasen vil GAB og matrikkelen bli ført parallelt med hverandre. GAB vil i denne perioden fremdeles være det offisielle eiendomsregisteret.</article><article class="legalP" id="kapittel-3-kapittel-1-ledd-2">Pilotfasen startet januar 2007 etter avtale med 15 kommuner. Pilotfasen vil gå fram til 15. april 2007. Gjennomføringsfasen skal etter planen løpe fra mai 2007 til mars 2008. I løpet av gjennomføringsfasen skal samtlige kommuner få iverksatt matrikkelen. Kommunene skal etter planen deles i fire grupper. Første gruppe vil få iverksetting av matrikkelen i mai eller juni 2007, mens siste gruppe får iverksettingen i februar eller mars 2008. Basert på erfaringene fra pilotfasen vil Statens kartverk sette opp en endelig gjennomføringsplan og bekjentgjøre gruppeinndelinger og iverksettingsdatoer. Det kan bli aktuelt å endre gruppeinndelingen underveis basert på situasjonen i den enkelte kommunen. Statens kartverk vil varsle kommunene i god tid om dette.</article></section><section class="section" id="kapittel-3-kapittel-2" data-lovdata-URL="SF/forskrift/2007-02-09-151/KAPITTEL_3-2"><h3>Til § 2</h3><article class="legalP" id="kapittel-3-kapittel-2-ledd-1">Matrikkelen erstatter GAB-registeret og kommunens eiendomskartverk. Når det i lov eller forskrift vises til GAB-registeret eller kommunens eiendomskart, skal vedkommende bestemmelse gjelde matrikkelen tilsvarende. Det gjelder også indirekte henvisninger, f.eks. i form av henvisning til delingsloven. Slike direkte eller indirekte henvisninger finnes bl.a. i:<ul class="defaultList"><li data-li-identifier="-" data-name="-"><article class="listArticle" id="kapittel-3-kapittel-2-ledd-1-punkt-1"><article class="legalP" id="kapittel-3-kapittel-2-ledd-1-punkt-1-ledd-1"><a href="lov/1978-06-23-70">lov 23. juni 1978 nr. 70</a> om kartlegging, deling og registrering av grunneiendom (Delingsloven)</article></article></li><li data-li-identifier="-" data-name="-"><article class="listArticle" id="kapittel-3-kapittel-2-ledd-1-punkt-2"><article class="legalP" id="kapittel-3-kapittel-2-ledd-1-punkt-2-ledd-1"><a href="forskrift/1979-10-19-4">forskrift 19. oktober 1979 nr. 4</a> til lov om kartlegging, deling og registrering av grunneiendom (delingsloven). Del. av myndighet</article></article></li><li data-li-identifier="-" data-name="-"><article class="listArticle" id="kapittel-3-kapittel-2-ledd-1-punkt-3"><article class="legalP" id="kapittel-3-kapittel-2-ledd-1-punkt-3-ledd-1"><a href="forskrift/2003-06-26-968">forskrift 26. juni 2003 nr. 968</a> om føringen av grunneiendoms-, adresse- og bygningsregisteret (GAB-registeret)</article></article></li><li data-li-identifier="-" data-name="-"><article class="listArticle" id="kapittel-3-kapittel-2-ledd-1-punkt-4"><article class="legalP" id="kapittel-3-kapittel-2-ledd-1-punkt-4-ledd-1"><a href="lov/1978-06-09-50">lov 9. juni 1978 nr. 50</a> om kulturminner</article></article></li><li data-li-identifier="-" data-name="-"><article class="listArticle" id="kapittel-3-kapittel-2-ledd-1-punkt-5"><article class="legalP" id="kapittel-3-kapittel-2-ledd-1-punkt-5-ledd-1"><a href="forskrift/2003-06-24-749">forskrift 24. juni 2003 nr. 749</a> om saksbehandling og kontroll i byggesaker (SAK)</article></article></li><li data-li-identifier="-" data-name="-"><article class="listArticle" id="kapittel-3-kapittel-2-ledd-1-punkt-6"><article class="legalP" id="kapittel-3-kapittel-2-ledd-1-punkt-6-ledd-1"><a href="forskrift/1991-07-05-456">forskrift 5. juli 1991 nr. 456</a> om skrivemåten m.v. av stadnamn.</article></article></li></ul></article></section><section class="section" id="kapittel-3-kapittel-3" data-lovdata-URL="SF/forskrift/2007-02-09-151/KAPITTEL_3-3"><h3>Til § 3</h3><article class="legalP" id="kapittel-3-kapittel-3-ledd-1">Iverksettingen av matrikkelen innebærer i utgangspunktet ikke noe mer enn at matrikkelen erstatter GAB og kommunens eiendomskartverk. All saksbehandling som ligger til grunn for føring av opplysninger i matrikkelen skal fortsatt skje etter delingslovens system. Det gjelder både grunneiendoms-, adresse- og bygningsdelen, og kartdelen. Føring av matrikkelen skal bl.a. basere seg på data fra kart- og delingsforretninger gjennomført etter bestemmelsene i delingsloven og tilhørende forskrifter. Kommunen skal fortsatt utarbeide målebrev etter reglene i delingsloven. Dokumentflyt og ansvarsdeling mellom kommunen og tinglysingsmyndigheten i saker som krever tinglysing, skjer uendret. Kommunen skal sende melding til tinglysning i samsvar med delingsloven § 4-2 og § 4-3. For kart- og delingsforretninger og annet arbeid etter delingsloven, skal det betales gebyr etter delingsloven § 5-2.</article><article class="legalP" id="kapittel-3-kapittel-3-ledd-2">Klagebehandlingen skal skje etter reglene i delingsloven, jf. § 1-6, med unntak av klage på vedtak om utlevering av opplysninger fra matrikkelen. Klage på slikt vedtak skjer etter reglene i forvaltningsloven.</article><article class="legalP" id="kapittel-3-kapittel-3-ledd-3">Innsyn i matrikkelen skal skje etter reglene i GAB-forskriften <a href="forskrift/2007-02-09-151/§4">§ 4</a>. For øvrig gjelder personopplysningsloven. Utlevering av opplysninger fra matrikkelen skal skje etter § 30 i <a href="lov/2005-06-17-101/§30">lov om eiendomsregistrering.</a> I den grad denne bestemmelsen krever utfyllende bestemmelser, gjelder forskrift om føringen av grunneiendoms-, adresse- og bygningsregisteret (GAB-registeret) så langt den passer.</article><article class="legalP" id="kapittel-3-kapittel-3-ledd-4">Konvertering av opplysninger fra GAB-registeret og eiendomskart til matrikkelen og matrikkelføring er unntatt fra personopplysningslovens krav til informasjon, melding og konsesjonsplikt, jf. <a href="lov/2005-06-17-101/§22">lov om eiendomsregistrering § 22</a> åttende ledd.</article></section></section></main></body></html>