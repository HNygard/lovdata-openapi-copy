<!DOCTYPE html><html lang="no"><head><title>Forskrift om arbeid som utføres i arbeidstakers hjem</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-07-05-715</dd><dt class="dokid">DokumentID</dt><dd class="dokid">SF/forskrift/2002-07-05-715</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2002 hefte 8</dd><dt class="dateInForce">I kraft fra</dt><dd class="dateInForce">2002-07-05</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-03-18-409">forskrift/2022-03-18-409</a> fra 2022-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§1-5">lov/2005-06-17-62/§1-5</a></li><li><a href="lov/2005-06-17-62/§20-2">lov/2005-06-17-62/§20-2</a></li></ul></dd><dt class="dateOfPublication">Kunngjort</dt><dd class="dateOfPublication">2002-07-09</dd><dt class="lastupdated">Rettet</dt><dd class="lastupdated">2018-04-19 (§ 6 fjerde ledd annet punktum)</dd><dt class="titleShort">Korttittel</dt><dd class="titleShort">Hjemmekontorforskriften</dd><dt class="title">Tittel</dt><dd class="title">Forskrift om arbeid som utføres i arbeidstakers hjem</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. 5. juli 2002 med hjemmel i <a href="lov/1977-02-04-4">lov av 4. februar 1977 nr. 4</a> arbeidervern og arbeidsmiljø m.v. <a href="lov/1977-02-04-4/§2">§ 2</a> nr. 6 første ledd. Fremmet av Arbeids- og administrasjonsdepartementet. <br /> <strong>Tilføyd hjemmel:</strong> <a href="lov/2005-06-17-62">Lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§1-5">§ 1-5</a> første ledd. <br /> <strong>EØS-henvisninger:</strong> <a href="avtale/avt-1992-05-02-1-v18">EØS-avtalen vedlegg XVIII</a> nr. 28 (direktiv <a href="eu/31993l0104">93/104/EF</a>) og nr. 29 (direktiv <a href="eu/31994l0033">94/33/EF</a>). <br /><strong>Endret</strong> ved <a href="forskrift/2007-12-20-1673">forskrifter 20 des 2007 nr. 1673</a>, <a href="forskrift/2022-03-18-409">18 mars 2022 nr. 409</a> (i kraft 1 juli 2022). <br /> <strong>Rettelser:</strong> 19.04.2018 (§ 6 fjerde ledd annet punktum).</dd><dt class="refid">RefID</dt><dd class="refid">forskrift/2002-07-05-715</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeid som utføres i arbeidstakers hjem</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Skriftlig avtale</a></li><li><a href="#paragraf-3">§ 3. Arbeidsmiljøet</a></li><li><a href="#paragraf-4">§ 4. Internkontroll</a></li><li><a href="#paragraf-5">§ 5. Verneombud og arbeidsmiljøutvalg</a></li><li><a href="#paragraf-6">§ 6. Tilsynet med forskriften</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2002-07-05-715" id="dokument"><h1>Forskrift om arbeid som utføres i arbeidstakers hjem</h1><article class="legalArticle" data-lovdata-URL="SF/forskrift/2002-07-05-715/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for arbeid som utføres i arbeidstakers eget hjem.</article><article class="legalP" id="paragraf-1-ledd-2">Forskriften gjelder ikke kortvarig eller sporadisk arbeid, med mindre arbeidstaker kun utfører arbeid i eget hjem.</article><article class="legalP" id="paragraf-1-ledd-3">Arbeidsmiljøloven gjelder med de presiseringer og unntak som følger av denne forskriften.</article><article class="changesToParent">Endret ved <a href="forskrift/2007-12-20-1673">forskrifter 20 des 2007 nr. 1673</a> (i kraft 1 jan 2008), <a href="forskrift/2022-03-18-409">18 mars 2022 nr. 409</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2002-07-05-715/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skriftlig avtale</span></h2><article class="legalP" id="paragraf-2-ledd-1">I tillegg til den skriftlige arbeidsavtalen etter <a href="lov/2005-06-17-62/§14-5">arbeidsmiljøloven § 14-5</a> og <a href="lov/2005-06-17-62/§14-6">§ 14-6</a> skal det inngås skriftlig avtale om hjemmearbeidet som minst omfatter:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">omfanget av hjemmearbeidet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">arbeidstid for hjemmearbeidet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">eventuelle bestemmelser om når arbeidstaker skal være tilgjengelig for arbeidsgiver</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">dersom avtalen er midlertidig; forventet varighet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">eventuelle bestemmelser om retten til å endre eller si opp avtalen om hjemmearbeid, frister for slik oppsigelse mv.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">eventuelle bestemmelser om prøvetid for hjemmearbeidsordningen</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">eiendomsrett, drift og vedlikehold av utstyr</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">eventuelle bestemmelser om saksbehandling, taushetsplikt og oppbevaring av dokumenter.</article></article></li></ul></article><article class="legalP" id="paragraf-2-ledd-2">Endringer i hjemmearbeidsforholdet skal gjenspeiles i avtalen.</article><article class="legalP" id="paragraf-2-ledd-3">Der hjemmearbeid skyldes pålegg eller anbefalinger fra myndighetene, kan det i stedet for skriftlig avtale gis skriftlig informasjon til arbeidstakerne om det som følger av første ledd. Arbeidsgiver skal drøfte informasjonen med de tillitsvalgte før den gis.</article><article class="changesToParent">Endret ved <a href="forskrift/2007-12-20-1673">forskrifter 20 des 2007 nr. 1673</a> (i kraft 1 jan 2008), <a href="forskrift/2022-03-18-409">18 mars 2022 nr. 409</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2002-07-05-715/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeidsmiljøet</span></h2><article class="legalP" id="paragraf-3-ledd-1">For å sikre at arbeidstakers sikkerhet, helse og velferd ivaretas, skal arbeidsgiver så langt det er praktisk mulig forsikre seg om at arbeidsforholdene er fullt forsvarlige. Dette gjelder blant annet at arbeidsstedet, arbeidsutstyret og innemiljøet ikke medfører uheldige fysiske belastninger og at det psykososiale arbeidsmiljøet er ivaretatt.</article><article class="legalP" id="paragraf-3-ledd-2">Arbeidstaker skal medvirke til gjennomføringen av de tiltak som blir satt i verk for å skape et sunt og trygt arbeidsmiljø.</article><article class="legalP" id="paragraf-3-ledd-3"><a href="lov/2005-06-17-62/kap2">Arbeidsmiljøloven kapittel 2</a>, <a href="lov/2005-06-17-62/kap3">kapittel 3</a> med unntak av <a href="lov/2005-06-17-62/§3-1">§ 3-1</a> og <a href="lov/2005-06-17-62/kap4">kapittel 4</a> gjelder ikke for arbeid i arbeidstakers private hjem.</article><article class="legalP" id="paragraf-3-ledd-4">Arbeidsgiver har ikke tilgang til arbeidstakers hjemmearbeidsplass uten etter særskilt avtale.</article><article class="changesToParent">Endret ved <a href="forskrift/2007-12-20-1673">forskrifter 20 des 2007 nr. 1673</a> (i kraft 1 jan 2008), <a href="forskrift/2022-03-18-409">18 mars 2022 nr. 409</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2002-07-05-715/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Internkontroll</span></h2><article class="legalP" id="paragraf-4-ledd-1">Arbeidsgivers internkontrollsystem etter <a href="lov/2005-06-17-62/§3-1">arbeidsmiljøloven § 3-1</a> og forskrift om systematisk helse-, miljø- og sikkerhetsarbeid i virksomheter (internkontrollforskriften) skal i tillegg omfatte arbeid som utføres i arbeidstakers private hjem.</article><article class="changesToParent">Endret ved <a href="forskrift/2007-12-20-1673">forskrift 20 des 2007 nr. 1673</a> (i kraft 1 jan 2008).</article></article><article class="legalArticle" data-lovdata-URL="SF/forskrift/2002-07-05-715/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Verneombud og arbeidsmiljøutvalg</span></h2><article class="legalP" id="paragraf-5-ledd-1">Verneombud og arbeidsmiljøutvalg skal så langt det er praktisk mulig ivareta arbeidstakernes interesser i spørsmål som knytter seg til den enkeltes arbeidsmiljø, samt påse at arbeidsmiljøforhold for arbeidstakere i eget hjem er en del av virksomhetens internkontrollsystem.</article><article class="legalP" id="paragraf-5-ledd-2">Verneombud har ikke tilgang til arbeidstakers hjemmearbeidsplass uten etter særskilt avtale.</article></article><article class="legalArticle" data-lovdata-URL="SF/forskrift/2002-07-05-715/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsynet med forskriften</span></h2><article class="legalP" id="paragraf-6-ledd-1">Arbeidstilsynet fører tilsyn med at bestemmelsene i denne forskrift blir overholdt.</article><article class="legalP" id="paragraf-6-ledd-2">Arbeidstilsynet gir de pålegg og treffer de enkeltvedtak ellers som er nødvendige for gjennomføringen av bestemmelsene.</article><article class="legalP" id="paragraf-6-ledd-3"><a href="lov/2005-06-17-62/kap18">Arbeidsmiljøloven kapittel 18</a> får tilsvarende anvendelse. <a href="lov/2005-06-17-62/§18-9">Arbeidsmiljøloven § 18-9</a> om Arbeidstilsynets samtykke ved oppføring av bygning, bygningsmessige endringer, omorganisering mv., gjelder ikke.</article><article class="legalP" id="paragraf-6-ledd-4">Arbeidstilsynet har ikke tilgang til arbeidstakers hjemmearbeidsplass uten etter særskilt avtale.</article><article class="changesToParent">Endret ved <a href="forskrift/2007-12-20-1673">forskrifter 20 des 2007 nr. 1673</a> (i kraft 1 jan 2008), <a href="forskrift/2022-03-18-409">18 mars 2022 nr. 409</a> (i kraft 1 juli 2022, tidligere § 7).</article></article><article class="legalArticle" data-lovdata-URL="SF/forskrift/2002-07-05-715/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Overtredelse av denne forskriften straffes etter bestemmelsene i <a href="lov/2005-06-17-62/kap19">arbeidsmiljøloven kapittel 19</a>.</article><article class="changesToParent">Endret ved <a href="forskrift/2007-12-20-1673">forskrifter 20 des 2007 nr. 1673</a> (i kraft 1 jan 2008), <a href="forskrift/2022-03-18-409">18 mars 2022 nr. 409</a> (i kraft 1 juli 2022, tidligere § 8).</article></article><article class="legalArticle" data-lovdata-URL="SF/forskrift/2002-07-05-715/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks.</article><article class="changesToParent">Endret ved forskrift <a href="forskrift/2022-03-18-409">18 mars 2022 nr. 409</a> (i kraft 1 juli 2022, tidligere § 9).</article></article></main></body></html>