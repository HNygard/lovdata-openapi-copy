<!DOCTYPE html><html lang="nb"><head><title>Forskrift om dispasjører</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-03-172</dd><dt class="dokid">DokumentID</dt><dd class="dokid">SF/forskrift/2024-02-03-172</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2024-02-03</dd><dt class="basedOn">Hjemmel</dt><dd class="basedOn"><ul><li><a href="lov/1994-06-24-39/§467">lov/1994-06-24-39/§467</a></li><li><a href="forskrift/2023-11-03-1767">forskrift/2023-11-03-1767</a></li></ul></dd><dt class="dateOfPublication">Kunngjort</dt><dd class="dateOfPublication">2024-02-05 14:40</dd><dt class="title">Tittel</dt><dd class="title">Forskrift om dispasjører</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 3. februar 2024 med hjemmel i <a href="lov/1994-06-24-39/§467">lov 24. juni 1994 nr. 39 om sjøfarten (sjøloven) § 467</a> annet ledd, jf. <a href="forskrift/2023-11-03-1767">delegeringsvedtak 3. november 2023 nr. 1767</a>.</dd><dt class="refid">RefID</dt><dd class="refid">forskrift/2024-02-03-172</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om dispasjører</a><ul class="tocSubUl"><li><a href="#paragraf-1">§ 1. Hvem som kan oppnevnes som dispasjør</a></li><li><a href="#paragraf-2">§ 2. Søknad om oppnevning som dispasjør</a></li><li><a href="#paragraf-3">§ 3. Oppnevning som dispasjør</a></li><li><a href="#paragraf-4">§ 4. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-02-03-172" id="dokument"><h1>Forskrift om dispasjører</h1><article class="legalArticle" data-lovdata-URL="SF/forskrift/2024-02-03-172/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem som kan oppnevnes som dispasjør</span></h2><article class="legalP" id="paragraf-1-ledd-1">Som dispasjør etter <a href="lov/1994-06-24-39/§467">sjøloven § 467</a>, jf. <a href="lov/1994-06-24-39/§462/ledd/2">§ 462 annet</a> og <a href="lov/1994-06-24-39/§462/ledd/3">tredje ledd</a>, kan oppnevnes den som<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">har eksamen som dokumenterer nødvendig kunnskap om norsk rett</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">har eksamen som dokumenterer inngående kjennskap til de norske reglene om felleshavari og sjøforsikring og til de øvrige delene av norsk sjørett som er av betydning for havarioppgjør, og som dokumenterer kjennskap til hovedtrekkene i de tilsvarende delene av engelsk rett</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">kan dokumentere tilfredsstillende kunnskaper i engelsk språk</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">kan dokumentere to års praksis hos dispasjør.</article></article></li></ol></article><article class="legalP" id="paragraf-1-ledd-2">Kravet om praksis etter første ledd bokstav d kan fravikes i særskilte tilfeller når søkeren på annen måte har godtgjort å ha nødvendig praktisk ferdighet i havarioppgjør.</article></article><article class="legalArticle" data-lovdata-URL="SF/forskrift/2024-02-03-172/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad om oppnevning som dispasjør</span></h2><article class="legalP" id="paragraf-2-ledd-1">Søknad om å bli oppnevnt som dispasjør skal sendes skriftlig til Justis- og beredskapsdepartementet. Søknaden skal inneholde dokumentasjon på at vilkårene i <a href="lov/1994-06-24-39/§467">sjøloven § 467</a> og <a href="forskrift/2024-02-03-172/§1">§ 1</a> i denne forskriften er oppfylt.</article></article><article class="legalArticle" data-lovdata-URL="SF/forskrift/2024-02-03-172/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppnevning som dispasjør</span></h2><article class="legalP" id="paragraf-3-ledd-1">Oppnevning som dispasjør foretas av Justis- og beredskapsdepartementet.</article><article class="legalP" id="paragraf-3-ledd-2">Før departementet avgjør en søknad om oppnevning, skal søknaden forelegges Norges Rederiforbund og The Nordic Association of Marine Insurers (Cefor) til uttalelse om hvorvidt søkeren anses kvalifisert til å bli oppnevnt som dispasjør etter reglene i <a href="lov/1994-06-24-39/§467">sjøloven § 467</a> og <a href="forskrift/2024-02-03-172/§1">§ 1</a> i denne forskriften. Etter forslag fra Norges Rederiforbund og The Nordic Association of Marine Insurers (Cefor) kan departementet i stedet oppnevne en rådgivende nemnd som gir uttalelse om søkerens kvalifikasjoner etter første punktum.</article><article class="legalP" id="paragraf-3-ledd-3">Departementet kan også forelegge søknaden for tidligere oppnevnte dispasjører.</article></article><article class="legalArticle" data-lovdata-URL="SF/forskrift/2024-02-03-172/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article></article></main></body></html>