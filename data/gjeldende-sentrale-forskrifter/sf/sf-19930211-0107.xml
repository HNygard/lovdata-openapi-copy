<!DOCTYPE html><html lang="no"><head><title>Forskrift om innhenting av opplysninger ved fastsettelse av bunnfradrag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1993-02-11-107</dd><dt class="dokid">DokumentID</dt><dd class="dokid">SF/forskrift/1993-02-11-107</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">Avd I 1993 201</dd><dt class="dateInForce">I kraft fra</dt><dd class="dateInForce">1993-02-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1975-06-06-29/§32">lov/1975-06-06-29/§32</a></li></ul></dd><dt class="titleShort">Korttittel</dt><dd class="titleShort">Forskrift om opplysninger for bunnfradrag</dd><dt class="title">Tittel</dt><dd class="title">Forskrift om innhenting av opplysninger ved fastsettelse av bunnfradrag.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 11. februar 1993 med hjemmel i <a href="lov/1975-06-06-29">lov av 6. juni 1975 nr. 29</a> om eigedomsskatt til kommunane <a href="lov/1975-06-06-29/§32">§ 32</a>.</dd><dt class="refid">RefID</dt><dd class="refid">forskrift/1993-02-11-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innhenting av opplysninger ved fastsettelse av bunnfradrag.</a><ul class="tocSubUl"><li><a href="#kapittel-1" data-child-interval="§§ 1 – 4">I</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1993-02-11-107" id="dokument"><h1>Forskrift om innhenting av opplysninger ved fastsettelse av bunnfradrag.</h1><section class="section" data-name="kapI" id="kapittel-1" data-lovdata-URL="SF/forskrift/1993-02-11-107/KAPITTEL_1"><h2>I</h2><article class="legalArticle" data-lovdata-URL="SF/forskrift/1993-02-11-107/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Kommunen kan innhente opplysninger om antall selvstendige boenheter i faste eiendommer i kommunen og om noen av disse boenhetene benyttes i forbindelse med næringsvirksomhet.</article><article class="legalP" id="kapittel-1-paragraf-1-ledd-2">Innhenting av opplysninger etter denne forskrift forutsetter at kommunestyret har truffet vedtak om bruk av bunnfradrag i eiendomsskattetakstene for vedkommende skatteår, jf. <a href="lov/1975-06-06-29">lov av 6. juni 1975 nr. 29</a> om eigedomsskatt til kommunane <a href="lov/1975-06-06-29/§11">§ 11</a>.</article></article><article class="legalArticle" data-lovdata-URL="SF/forskrift/1993-02-11-107/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Plikten til å avgi opplysninger etter denne forskrift påhviler eiendommens eier. I boligselskaper og boligsameier som har eget styre påhviler plikten likevel dette organ.</article></article><article class="legalArticle" data-lovdata-URL="SF/forskrift/1993-02-11-107/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Opplysninger etter denne forskrift kan innhentes ved skjema som fastsettes av kommunen.</article><article class="legalP" id="kapittel-1-paragraf-3-ledd-2">Skjemaet skal inneholde<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">kommunens retningslinjer for avgrensning av selvstendige boenheter,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">felt for angivelse av antall selvstendige boenheter i eiendommen i henhold til kommunens retningslinjer,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">felt for angivelse av hvilke selvstendige boenheter i eiendommen som benyttes i forbindelse med næringsvirksomhet,</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">opplysning om hvor skjemaet skal leveres.</article></article></li></ul></article><article class="legalP" id="kapittel-1-paragraf-3-ledd-3">Skjemaet skal også tydelig gi opplysning om forhold som nevnt i <a href="forskrift/1993-02-11-107/§4">§ 4</a> vedrørende tilfredsstillende utfylling og innsendelsesfrist.</article><article class="legalP" id="kapittel-1-paragraf-3-ledd-4">Skjemaet kan inneholde felt hvor den som er opplysningspliktig etter eget ønske kan gi særskilte opplysninger av betydning for fastsettelse av bunnfradrag.</article></article><article class="legalArticle" data-lovdata-URL="SF/forskrift/1993-02-11-107/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Frist for innsendelse av skjema kan ikke settes kortere enn 4 uker etter at skjemaene ble utsendt.</article><article class="legalP" id="kapittel-1-paragraf-4-ledd-2">Kommunen kan vedta at det ikke skal fastsettes bunnfradrag i eiendomsskattetakstene for eiendommer hvor tilfredsstillende utfylt skjema ikke er innsendt innen gjeldende frist.</article><article class="legalP" id="kapittel-1-paragraf-4-ledd-3">Godtgjør noen innen fristens utløp at det av særlige grunner vil skape betydelige vanskeligheter å levere korrekt utfylt skjema innen fristen, skal kommunen etter skriftlig søknad gi utsetting.</article><article class="legalP" id="kapittel-1-paragraf-4-ledd-4">Forsinket skjema godtas når fristoversittelsen må anses som særlig unnskyldelig på grunn av årsak som ikke kan legges vedkommende til last.</article></article></section><section class="section" data-name="kapII" id="kapittel-2" data-lovdata-URL="SF/forskrift/1993-02-11-107/KAPITTEL_2"><h2>II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>