<!DOCTYPE html><html lang="no"><head><title>Forskrift om bruk av normpris ved skattefastsettingen (Undersjøiske naturforekomster mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1976-12-17-7</dd><dt class="dokid">DokumentID</dt><dd class="dokid">SF/forskrift/1976-12-17-7</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 1976 974</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-12-09-1473">forskrift/2016-12-09-1473</a> fra 2017-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1975-06-13-35/§4">lov/1975-06-13-35/§4</a></li><li><a href="lov/1975-06-13-35/§8">lov/1975-06-13-35/§8</a></li></ul></dd><dt class="titleShort">Korttittel</dt><dd class="titleShort">Forskrift om bruk av normpris ved skattefastsettingen</dd><dt class="title">Tittel</dt><dd class="title">Forskrift om bruk av normpris ved skattefastsettingen (Undersjøiske naturforekomster mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt med hjemmel i lov om skattelegging av undersjøiske petroleumsforekomster m.v. av 13. juni 1975 § 4, § 7 og § 8. <br /><strong>Endret</strong> ved <a href="forskrift/1982-11-26-1632">forskrifter 26 nov 1982 nr. 1632</a>, <a href="forskrift/1987-09-11-746">11 sep 1987 nr. 746</a>, <a href="forskrift/2004-09-15-1265">15 sep 2004 nr. 1265</a>, <a href="forskrift/2006-03-14-305">14 mars 2006 nr. 305</a>, <a href="forskrift/2016-12-09-1473">9 des 2016 nr. 1473</a>.</dd><dt class="refid">RefID</dt><dd class="refid">forskrift/1976-12-17-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bruk av normpris ved skattefastsettingen (Undersjøiske naturforekomster mv.)</a><ul class="tocSubUl"><li><a href="#paragraf-1">§ 1. Bruk av normpriser</a></li><li><a href="#paragraf-2">§ 2. Tidspunktet for beskatning.</a></li><li><a href="#paragraf-3">§ 3. For meget eller for lite uttatt petroleum.</a></li><li><a href="#paragraf-4">§ 4. Regulering av normpris ved avvikende betalingsvilkår.</a></li><li><a href="#paragraf-5">§ 5. Tillegg til normprisinntekten for kostnader som ikke er forutsatt fratrukket.</a></li><li><a href="#paragraf-6">§ 6. Lagerbeholdning av petroleum.</a></li><li><a href="#paragraf-7">§ 7. Ikrafttreden.</a></li></ul></li></ul></dd></dl></header><main class="documentBody" data-lovdata-URL="SF/forskrift/1976-12-17-7" id="dokument"><h1>Forskrift om bruk av normpris ved skattefastsettingen (Undersjøiske naturforekomster mv.)</h1><article class="legalArticle" data-lovdata-URL="SF/forskrift/1976-12-17-7/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Bruk av normpriser</span></h2><article class="legalP" id="paragraf-1-ledd-1">Til bruk ved formues- og inntektsfastsettingen, herunder fastsetting av særskatt, ansettes solgt petroleum, petroleum uttatt til egen bruk og lagerbeholdning av petroleum til normpris.</article><article class="changesToParent">Endret ved <a href="forskrift/2016-12-09-1473">forskrift 9 des 2016 nr. 1473</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1976-12-17-7/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tidspunktet for beskatning.</span></h2><article class="legalP" id="paragraf-2-ledd-1">Ved ansettelsen nyttes den normpris som gjaldt da petroleumen passerte det sted som det enkelte normprisvedtak forutsetter som leveringssted.</article><article class="legalP" id="paragraf-2-ledd-2">Ved lasting eller lossing av skip på det leveringssted som normprisvedtaket forutsetter, anses petroleumen passert idet innlastingen eller utlossingen av hele skipslasten er fullført.</article></article><article class="legalArticle" data-lovdata-URL="SF/forskrift/1976-12-17-7/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">For meget eller for lite uttatt petroleum.</span></h2><article class="legalP" id="paragraf-3-ledd-1">Drives produksjonen av flere produsenter i fellesskap, skal det kvantum den enkelte faktisk uttar, legges til grunn ved beregning av inntekt etter normpris.</article><article class="legalP" id="paragraf-3-ledd-2">Forpliktelser eller tilgodehavender som skyldes at dette kvantum avviker fra det han har dekket tilvirkningskostnadene for, skal ansettes til tilvirkningskost.</article></article><article class="legalArticle" data-lovdata-URL="SF/forskrift/1976-12-17-7/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Regulering av normpris ved avvikende betalingsvilkår.</span></h2><article class="legalP" id="paragraf-4-ledd-1">Er det for det enkelte salg innrømmet lengre kredittid enn den som er lagt til grunn ved normprisfastsettelsen, skal den fastsatte normpris økes med en rente for hver overskytende dag. Renten fastsettes til (r + 0,5) dividert med 365, hvor r representerer renten for statskasseveksler med 12 måneders løpetid for vedkommende år. Det skal gjøres en tilsvarende reduksjon i normprisen når den faktiske kredittid er kortere, dog slik at innrømmet kredittid aldri regnes å være kortere enn 30 dager. Ved uttak til egen bruk og ved salg på vilkår om kontant betaling forholdes som om 30 dagers kredittid er innrømmet.</article><article class="changesToParent">Endret ved <a href="forskrift/2004-09-15-1265">forskrifter 15 sep 2004 nr. 1265</a> (fom inntektsåret 2004), <a href="forskrift/2006-03-14-305">14 mars 2006 nr. 305</a> (fom inntektsåret 2006).</article></article><article class="legalArticle" data-lovdata-URL="SF/forskrift/1976-12-17-7/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tillegg til normprisinntekten for kostnader som ikke er forutsatt fratrukket.</span></h2><article class="legalP" id="paragraf-5-ledd-1">Andre fradragsførte kostnader enn de som skyldes avvikende betalingsvilkår, skal tillegges den skattepliktige inntekt når det ved normprisfastsettelsen er lagt til grunn at de ikke skal være fradragsberettiget.</article></article><article class="legalArticle" data-lovdata-URL="SF/forskrift/1976-12-17-7/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lagerbeholdning av petroleum.</span></h2><article class="legalP" id="paragraf-6-ledd-1">Med lagerbeholdning av petroleum forstås i disse forskrifter petroleum som har passert det sted som det enkelte normprisvedtak forutsetter som leveringssted, uten å være bokført som solgt eller uttatt til egen bruk.</article><article class="legalP" id="paragraf-6-ledd-2">Beholdning av petroleum som det fastsettes normpris for kan ansettes til 0 ved fastsettingen for så vidt petroleumen ikke har passert det punkt som i det enkelte normprisvedtak er forutsatt som leveringssted. Annen petroleum kan verdsettes til 0 for så vidt den befinner seg i rørledning.</article><article class="changesToParent">Endret ved <a href="forskrift/2016-12-09-1473">forskrift 9 des 2016 nr. 1473</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1976-12-17-7/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden.</span></h2><article class="legalP" id="paragraf-7-ledd-1">Disse forskrifter gjelder første gang ved ligningen for inntektsåret 1976 eller for avvikende regnskapsår som utløper i 1976.</article><article class="legalP" id="paragraf-7-ledd-2"><a href="forskrift/1976-12-17-7/§4">§ 4</a> gjelder likevel første gang for inntektsåret 1977.</article></article></main></body></html>