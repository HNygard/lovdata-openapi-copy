<!DOCTYPE html><html lang="nb"><head><title>Forskrift om utveksling av opplysninger gjennom registersammenkoblingssystemet (BRIS) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-06-1613</dd><dt class="dokid">DokumentID</dt><dd class="dokid">SF/forskrift/2025-08-06-1613</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2023-12-22-2308">forskrift/2023-12-22-2308</a></li><li><a href="forskrift/2022-08-10-1422">forskrift/2022-08-10-1422</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2025-06-20-105/§5-7">lov/2025-06-20-105/§5-7</a></li><li><a href="lov/2025-06-20-105/§9-4">lov/2025-06-20-105/§9-4</a></li><li><a href="lov/2025-06-20-106/§4-7">lov/2025-06-20-106/§4-7</a></li><li><a href="lov/2025-06-20-106/§9-4">lov/2025-06-20-106/§9-4</a></li></ul></dd><dt class="dateOfPublication">Kunngjort</dt><dd class="dateOfPublication">2025-08-11 14:50</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om utveksling av opplysninger gjennom registersammenkoblingssystemet (BRIS) mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 6. august 2025 med hjemmel i <a href="lov/2025-06-20-105/§5-7">lov 20. juni 2025 nr. 105 om Enhetsregisteret (enhetsregisterloven) § 5-7</a> og <a href="lov/2025-06-20-105/§9-4">§ 9-4</a> og <a href="lov/2025-06-20-106/§4-7">lov 20. juni 2025 nr. 106 om Foretaksregisteret (foretaksregisterloven) § 4-7</a> og <a href="lov/2025-06-20-106/§9-4">§ 9-4</a>. <br /> <strong>EØS-henvisninger:</strong> <a href="avtale/avt-1992-05-02-1-v22">EØS-avtalen vedlegg XXII</a> nr. 1 (direktiv <a href="eu/32017l1132">(EU) 2017/1132</a> endret ved direktiv <a href="eu/32019l1151">(EU) 2019/1151</a>) og nr. 1a (forordning <a href="eu/32021r1042">(EU) 2021/1042</a>).</dd><dt class="refid">RefID</dt><dd class="refid">forskrift/2025-08-06-1613</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utveksling av opplysninger gjennom registersammenkoblingssystemet (BRIS) mv.</a><ul class="tocSubUl"><li><a href="#kapittel-1" data-child-interval="§ 1-1">Kapittel 1. Registersammenkoblingssystemet</a><ul class="tocSubUl"><li><a href="#kapittel-1-paragraf-1">§ 1-1. Registersammenkoblingssystemet</a></li></ul></li><li><a href="#kapittel-2" data-child-interval="§§ 2-1 – 2-4">Kapittel 2. Foretaksregisterets og Enhetsregisterets utveksling av opplysninger gjennom registersammenkoblingssystemet mv.</a><ul class="tocSubUl"><li><a href="#kapittel-2-paragraf-1">§ 2-1. Utveksling av opplysninger ved endringer i registrerte opplysninger for aksjeselskap, allmennaksjeselskap og europeisk selskap mv.</a></li><li><a href="#kapittel-2-paragraf-2">§ 2-2. Utveksling av opplysninger ved registrering og sletting av filialer mv.</a></li><li><a href="#kapittel-2-paragraf-3">§ 2-3. Kontroll av opplysninger om hovedforetak ved registrering av utenlandsk foretak i Foretaksregisteret og Enhetsregisteret mv.</a></li><li><a href="#kapittel-2-paragraf-4">§ 2-4. Registrering av opplysninger i Foretaksregisteret om filialer til et norskregistrert hovedforetak</a></li></ul></li><li><a href="#kapittel-3" data-child-interval="§ 3-1">Kapittel 3. Gjennomføring av forordning (EU) 2021/1042</a><ul class="tocSubUl"><li><a href="#kapittel-3-paragraf-1">§ 3-1. Gjennomføring av forordning (EU) 2021/1042</a></li></ul></li><li><a href="#kapittel-4" data-child-interval="§ 4-1">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 4-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-08-06-1613" id="dokument"><h1>Forskrift om utveksling av opplysninger gjennom registersammenkoblingssystemet (BRIS) mv.</h1><section class="section" data-name="kap1" id="kapittel-1" data-lovdata-URL="SF/forskrift/2025-08-06-1613/KAPITTEL_1"><h2>Kapittel 1. Registersammenkoblingssystemet</h2><article class="legalArticle" data-lovdata-URL="SF/forskrift/2025-08-06-1613/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Registersammenkoblingssystemet</span></h3><article class="legalP" id="kapittel-1-paragraf-1-ledd-1">Med registersammenkoblingssystemet menes i denne forskriften systemet for sammenkobling av registre etter direktiv <a href="eu/32017l1132/a22">(EU) 2017/1132</a> artikkel 22.</article></article></section><section class="section" data-name="kap2" id="kapittel-2" data-lovdata-URL="SF/forskrift/2025-08-06-1613/KAPITTEL_2"><h2>Kapittel 2. Foretaksregisterets og Enhetsregisterets utveksling av opplysninger gjennom registersammenkoblingssystemet mv.</h2><article class="legalArticle" data-lovdata-URL="SF/forskrift/2025-08-06-1613/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Utveksling av opplysninger ved endringer i registrerte opplysninger for aksjeselskap, allmennaksjeselskap og europeisk selskap mv.</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Registerføreren skal gjennom registersammenkoblingssystemet varsle registermyndigheten der en filial til et aksjeselskap, allmennaksjeselskap eller europeisk selskap er registrert, om endringer i registrerte opplysninger i Foretaksregisteret for slikt selskap som gjelder:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">selskapets foretaksnavn;</article></article></li><li data-name="b." value="2"><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">selskapets registrerte kontor;</article></article></li><li data-name="c." value="3"><article class="listArticle" id="kapittel-2-paragraf-1-nummer-1-punkt-3"><article class="legalP" id="kapittel-2-paragraf-1-nummer-1-punkt-3-ledd-1">selskapets organisasjonsnummer, og eventuelt EUID;</article></article></li><li data-name="d." value="4"><article class="listArticle" id="kapittel-2-paragraf-1-nummer-1-punkt-4"><article class="legalP" id="kapittel-2-paragraf-1-nummer-1-punkt-4-ledd-1">selskapets organisasjonsform;</article></article></li><li data-name="e." value="5"><article class="listArticle" id="kapittel-2-paragraf-1-nummer-1-punkt-5"><article class="legalP" id="kapittel-2-paragraf-1-nummer-1-punkt-5-ledd-1">selskapets regnskapsdokumenter som nevnt i <a href="lov/1998-07-17-56/§8-2">regnskapsloven § 8-2</a>;</article></article></li><li data-name="f." value="6"><article class="listArticle" id="kapittel-2-paragraf-1-nummer-1-punkt-6"><article class="legalP" id="kapittel-2-paragraf-1-nummer-1-punkt-6-ledd-1">opplysninger som nevnt i <a href="lov/2025-06-20-106/§3-8/ledd/1/bokstav/b">foretaksregisterloven § 3-8 første ledd bokstav b</a> og <a href="lov/2025-06-20-106/§3-8/ledd/3/bokstav/c">tredje ledd bokstav c</a> og <a href="lov/2025-06-20-106/§3-8/ledd/3/bokstav/d">d</a>.</article></article></li></ol><p class="leddfortsettelse">Varsel etter første punktum skal sendes uten opphold etter at endringen er registrert i Foretaksregisteret.</p></article><article class="numberedLegalP" data-numerator="2" id="kapittel-2-paragraf-1-nummer-2">(2) Dersom registerføreren gjennom registersammenkoblingssystemet mottar varsel om endring av opplysninger som nevnt i første ledd på et hovedforetak som er registrert i annen EØS-stat, skal registerføreren:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-name="b." value="2"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">uten opphold sørge for at relevante dokumenter og opplysninger knyttet til hovedforetakets filial eller filialer i Foretaksregisteret blir oppdatert.</article></article></li></ol></article><article class="numberedLegalP" data-numerator="3" id="kapittel-2-paragraf-1-nummer-3">(3) Andre ledd gjelder tilsvarende for Enhetsregisterets utveksling av opplysninger gjennom registersammenkoblingssystemet så langt denne passer.</article></article><article class="legalArticle" data-lovdata-URL="SF/forskrift/2025-08-06-1613/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Utveksling av opplysninger ved registrering og sletting av filialer mv.</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Dersom et norskregistrert utenlandsk foretak, til et hovedforetak som er registrert i en annen EØS-stat, blir registrert i eller slettet fra Foretaksregisteret, skal registerføreren gjennom registersammenkoblingssystemet varsle registermyndigheten i den staten om registreringen eller slettingen.</article><article class="numberedLegalP" data-numerator="2" id="kapittel-2-paragraf-2-nummer-2">(2) Dersom registerføreren, gjennom registersammenkoblingssystemet, mottar varsel om at en filial, til et foretak som er registrert i Foretaksregisteret, har blitt registrert i eller slettet fra registeret i den staten, skal registerføreren:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-2-punkt-1"><article class="legalP" id="kapittel-2-paragraf-2-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-name="b." value="2"><article class="listArticle" id="kapittel-2-paragraf-2-nummer-2-punkt-2"><article class="legalP" id="kapittel-2-paragraf-2-nummer-2-punkt-2-ledd-1">uten opphold registrere opplysningen i Foretaksregisteret.</article></article></li></ol></article><article class="numberedLegalP" data-numerator="3" id="kapittel-2-paragraf-2-nummer-3">(3) Andre ledd gjelder tilsvarende for Enhetsregisterets utveksling av opplysninger gjennom registersammenkoblingssystemet så langt denne passer.</article></article><article class="legalArticle" data-lovdata-URL="SF/forskrift/2025-08-06-1613/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Kontroll av opplysninger om hovedforetak ved registrering av utenlandsk foretak i Foretaksregisteret og Enhetsregisteret mv.</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Ved melding til Foretaksregisteret om registrering av et utenlandsk foretak med et hovedforetak som er registrert i en annen EØS-stat, kan registerføreren kontrollere opplysninger om hovedforetaket som nevnt i <a href="lov/2025-06-20-106/§3-8">foretaksregisterloven § 3-8</a> ved å innhente informasjon om foretaket gjennom registersammenkoblingssystemet.</article><article class="numberedLegalP" data-numerator="2" id="kapittel-2-paragraf-3-nummer-2">(2) Dersom registerføreren mottar varsel om endringer i opplysninger som nevnt i første ledd gjennom registersammenkoblingssystemet, skal registerføreren:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-name="b." value="2"><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">uten opphold registrere opplysningen i Foretaksregisteret.</article></article></li></ol></article><article class="numberedLegalP" data-numerator="3" id="kapittel-2-paragraf-3-nummer-3">(3) Første og andre ledd gjelder tilsvarende for Enhetsregisterets utveksling og kontroll av opplysninger gjennom registersammenkoblingssystemet så langt de passer.</article></article><article class="legalArticle" data-lovdata-URL="SF/forskrift/2025-08-06-1613/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Registrering av opplysninger i Foretaksregisteret om filialer til et norskregistrert hovedforetak</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Dersom Foretaksregisteret mottar varsel gjennom registersammenkoblingssystemet om at et norskregistrert hovedforetak har registrert en filial i en annen EØS-stat, skal registerføreren registrere følgende opplysninger om filialen i Foretaksregisteret:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">filialens navn;</article></article></li><li data-name="b." value="2"><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">filialens registreringsnummer og eventuelt EUID;</article></article></li><li data-name="c." value="3"><article class="listArticle" id="kapittel-2-paragraf-4-nummer-1-punkt-3"><article class="legalP" id="kapittel-2-paragraf-4-nummer-1-punkt-3-ledd-1">i hvilken stat filialen er registrert;</article></article></li><li data-name="d." value="4"><article class="listArticle" id="kapittel-2-paragraf-4-nummer-1-punkt-4"><article class="legalP" id="kapittel-2-paragraf-4-nummer-1-punkt-4-ledd-1">sletting av filialen i utlandet.</article></article></li></ol></article><article class="numberedLegalP" data-numerator="2" id="kapittel-2-paragraf-4-nummer-2">(2) Dersom registerføreren mottar varsel om endringer i opplysninger som nevnt i første ledd gjennom registersammenkoblingssystemet, skal registerføreren:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-nummer-2-punkt-1"><article class="legalP" id="kapittel-2-paragraf-4-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-name="b." value="2"><article class="listArticle" id="kapittel-2-paragraf-4-nummer-2-punkt-2"><article class="legalP" id="kapittel-2-paragraf-4-nummer-2-punkt-2-ledd-1">uten opphold registrere opplysningen i Foretaksregisteret.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/2025-08-06-1613/KAPITTEL_3"><h2>Kapittel 3. Gjennomføring av forordning <a href="eu/32021r1042">(EU) 2021/1042</a></h2><article class="legalArticle" data-lovdata-URL="SF/forskrift/2025-08-06-1613/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Gjennomføring av forordning (EU) 2021/1042</span></h3><article class="legalP" id="kapittel-3-paragraf-1-ledd-1"><a href="avtale/avt-1992-05-02-1-v22">EØS-avtalen vedlegg XXII</a> nr. 1a forordning <a href="eu/32021r1042">(EU) 2021/1042</a> av 18. juni 2021 om regler for anvendelsen av europaparlaments- og rådsdirektiv <a href="eu/32017l1132">(EU) 2017/1132</a> for det som angår tekniske spesifikasjoner og fremgangsmåte for registersammenkoblingssystemet og om opphevelse av Kommisjonens gjennomføringsforordning <a href="eu/32020r2244">(EU) 2020/2244</a> gjelder som forskrift med de tilpasninger som følger av <a href="avtale/avt-1992-05-02-1-v22">vedlegg XXII</a>, protokoll 1 til avtalen og avtalen for øvrig.</article></article></section><section class="section" data-name="kap4" id="kapittel-4" data-lovdata-URL="SF/forskrift/2025-08-06-1613/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="SF/forskrift/2025-08-06-1613/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2026. Fra samme tidspunkt oppheves:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1"><a href="forskrift/2023-12-22-2308">forskrift 22. desember 2023 nr. 2308 om utveksling av opplysninger gjennom registersammenkoblingssystemet (BRIS) mv.</a></article></article></li><li data-name="2." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1"><a href="forskrift/2022-08-10-1422">forskrift 10. august 2022 nr. 1422 om Kommisjonens gjennomføringsforordning (EU) 2021/1042 om regler for anvendelsen av Europaparlaments- og Rådsdirektiv (EU) 2017/1132 for det som angår tekniske spesifikasjoner og fremgangsmåte for registersammenkoblingssystemet og om opphevelse av Kommisjonens gjennomføringsforordning (EU) 2020/2244</a>.</article></article></li></ol></article></article></section></main></body></html>