<!DOCTYPE html><html lang="no"><head><title>Forskrift om opprettelse av fiskerisone ved Jan Mayen. Delegering av fullmakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-05-23-4</dd><dt class="dokid">DokumentID</dt><dd class="dokid">SF/forskrift/1980-05-23-4</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 1980 s 355</dd><dt class="dateInForce">I kraft fra</dt><dd class="dateInForce">1980-05-29</dd><dt class="appliesTo">Gjelder for</dt><dd class="appliesTo">Jan Mayen</dd><dt class="basedOn">Hjemmel</dt><dd class="basedOn"><ul><li><a href="lov/1976-12-17-91/§1.">lov/1976-12-17-91/§1.</a></li></ul></dd><dt class="titleShort">Korttittel</dt><dd class="titleShort">Forskrift om fiskerisone ved Jan Mayen</dd><dt class="title">Tittel</dt><dd class="title">Forskrift om opprettelse av fiskerisone ved Jan Mayen. Delegering av fullmakt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 23. mai 1980. Fremmet av Utenriksdepartementet.</dd><dt class="refid">RefID</dt><dd class="refid">forskrift/1980-05-23-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opprettelse av fiskerisone ved Jan Mayen. Delegering av fullmakt.</a><ul class="tocSubUl"><li><a href="#kapittel-1">1</a></li><li><a href="#kapittel-2">2</a></li><li><a href="#kapittel-3">3</a></li><li><a href="#kapittel-4">4</a></li><li><a href="#kapittel-5">5</a></li></ul></li></ul></dd></dl></header><main class="documentBody" data-lovdata-URL="SF/forskrift/1980-05-23-4" id="dokument"><h1>Forskrift om opprettelse av fiskerisone ved Jan Mayen. Delegering av fullmakt.</h1><section class="section" data-name="kap1" id="kapittel-1" data-lovdata-URL="SF/forskrift/1980-05-23-4/KAPITTEL_1"><h2 data-text-align="center">1</h2><article class="legalP" id="kapittel-1-ledd-1">Med hjemmel i <a href="lov/1976-12-17-91">lov av 17. desember 1976 nr. 91</a> om Norges økonomiske sone opprettes en fiskerisone i havområdene ved Jan Mayen med virkning fra 29. mai 1980.</article></section><section class="section" data-name="kap2" id="kapittel-2" data-lovdata-URL="SF/forskrift/1980-05-23-4/KAPITTEL_2"><h2 data-text-align="center">2</h2><article class="legalP" id="kapittel-2-ledd-1">Yttergrensen for fiskerisonen skal trekkes i en avstand av 200 n. mil (en nautisk mil = 1.852 meter) fra de grunnlinjer som er fastsatt for Jan Mayen, likevel ikke ut over midtlinjen i forhold til Grønland eller ut over den linje som utgjør yttergrensen for Islands økonomiske sone, slik denne i dag er fastlagt i islandsk lov nr. 41 av 1. juni 1979.</article></section><section class="section" data-name="kap3" id="kapittel-3" data-lovdata-URL="SF/forskrift/1980-05-23-4/KAPITTEL_3"><h2 data-text-align="center">3</h2><article class="legalP" id="kapittel-3-ledd-1">Hvor fiskerisonen støter opp mot sonen utenfor Øst-Grønland skal delelinjen trekkes i samsvar med avtale.</article></section><section class="section" data-name="kap4" id="kapittel-4" data-lovdata-URL="SF/forskrift/1980-05-23-4/KAPITTEL_4"><h2 data-text-align="center">4</h2><article class="legalP" id="kapittel-4-ledd-1">Fiskeridepartementet gis fullmakt til, under hensyntagen til avtaler som måtte være sluttet med fremmed stat, å gi bestemmelser vedrørende forvaltningen av fiskerisonen med sikte på vern om fiskebestandene, begrensning av utenlandsk fiske og sikring av en rasjonell og forsvarlig utøvelse av fisket.</article></section><section class="section" data-name="kap5" id="kapittel-5" data-lovdata-URL="SF/forskrift/1980-05-23-4/KAPITTEL_5"><h2 data-text-align="center">5</h2><article class="legalP" id="kapittel-5-ledd-1">Fiskeridepartementet gis fullmakt til å gi forskrifter vedrørende håndhevelsen av bestemmelsene gitt for fiskerisonen.</article></section></main></body></html>