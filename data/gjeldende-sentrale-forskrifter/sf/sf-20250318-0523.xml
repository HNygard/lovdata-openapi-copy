<!DOCTYPE html><html lang="nb"><head><title>Forskrift om nasjonal retningslinje for tverrfaglig videreutdanning i psykososialt arbeid med barn og unge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-03-18-523</dd><dt class="dokid">DokumentID</dt><dd class="dokid">SF/forskrift/2025-03-18-523</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for høyere utdanning, forskning og internasjonalt samarbeid</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§3-8">lov/2024-03-08-9/§3-8</a></li></ul></dd><dt class="dateOfPublication">Kunngjort</dt><dd class="dateOfPublication">2025-03-26 15:00</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om nasjonal retningslinje for tverrfaglig videreutdanning i psykososialt arbeid med barn og unge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 18. mars 2025 med hjemmel i <a href="lov/2024-03-08-9/§3-8">lov 8. mars 2024 nr. 9 om universiteter og høyskoler (universitets- og høyskoleloven) § 3-8</a>.</dd><dt class="refid">RefID</dt><dd class="refid">forskrift/2025-03-18-523</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om nasjonal retningslinje for tverrfaglig videreutdanning i psykososialt arbeid med barn og unge</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Virkeområde og formål</a><ul class="tocSubUl"><li><a href="#kapittel-1-paragraf-1">§ 1. Virkeområde og formål</a></li><li><a href="#kapittel-1-paragraf-2">§ 2. Formål med utdanningen</a></li><li><a href="#kapittel-1-paragraf-3">§ 3. Kompetanseområder</a></li></ul></li><li><a href="#kapittel-2" data-child-interval="§§ 4 – 6">Kapittel 2. Læringsutbytte for kompetanseområde sentrale perspektiver i arbeid med barn og unge</a><ul class="tocSubUl"><li><a href="#kapittel-2-paragraf-1">§ 4. Sentrale perspektiver i arbeid med barn og unge – Kunnskap</a></li><li><a href="#kapittel-2-paragraf-2">§ 5. Sentrale perspektiver i arbeid med barn og unge – Ferdigheter</a></li><li><a href="#kapittel-2-paragraf-3">§ 6. Sentrale perspektiver i arbeid med barn og unge – Generell kompetanse</a></li></ul></li><li><a href="#kapittel-3" data-child-interval="§§ 7 – 9">Kapittel 3. Læringsutbytte for kompetanseområde psykososialt arbeid med barn og unge</a><ul class="tocSubUl"><li><a href="#kapittel-3-paragraf-1">§ 7. Psykososialt arbeid med barn og unge – Kunnskap</a></li><li><a href="#kapittel-3-paragraf-2">§ 8. Psykososialt arbeid med barn og unge – Ferdigheter</a></li><li><a href="#kapittel-3-paragraf-3">§ 9. Psykososialt arbeid med barn og unge – Generell kompetanse</a></li></ul></li><li><a href="#kapittel-4" data-child-interval="§§ 10 – 12">Kapittel 4. Læringsutbytte for kompetanseområde samordning, koordinering og samskaping</a><ul class="tocSubUl"><li><a href="#kapittel-4-paragraf-1">§ 10. Samordning, koordinering og samskaping – Kunnskap</a></li><li><a href="#kapittel-4-paragraf-2">§ 11. Samordning, koordinering og samskaping – Ferdigheter</a></li><li><a href="#kapittel-4-paragraf-3">§ 12. Samordning, koordinering og samskaping – Generell kompetanse</a></li></ul></li><li><a href="#kapittel-5" data-child-interval="§§ 13 – 15">Kapittel 5. Læringsutbytte for kompetanseområde kunnskapsbasert profesjonell praksis</a><ul class="tocSubUl"><li><a href="#kapittel-5-paragraf-1">§ 13. Kunnskapsbasert profesjonell praksis – Kunnskap</a></li><li><a href="#kapittel-5-paragraf-2">§ 14. Kunnskapsbasert profesjonell praksis – Ferdigheter</a></li><li><a href="#kapittel-5-paragraf-3">§ 15. Kunnskapsbasert profesjonell praksis – Generell Kompetanse</a></li></ul></li><li><a href="#kapittel-6" data-child-interval="§§ 16 – 17">Kapittel 6. Opptakskrav og studiets oppbygning</a><ul class="tocSubUl"><li><a href="#kapittel-6-paragraf-1">§ 16. Opptakskrav</a></li><li><a href="#kapittel-6-paragraf-2">§ 17. Studiets oppbygning</a></li></ul></li><li><a href="#kapittel-7" data-child-interval="§ 18">Kapittel 7. Ikrafttredelse</a><ul class="tocSubUl"><li><a href="#kapittel-7-paragraf-1">§ 18. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-03-18-523" id="dokument"><h1>Forskrift om nasjonal retningslinje for tverrfaglig videreutdanning i psykososialt arbeid med barn og unge</h1><section class="section" data-name="kap1" id="kapittel-1" data-lovdata-URL="SF/forskrift/2025-03-18-523/KAPITTEL_1"><h2>Kapittel 1. Virkeområde og formål</h2><article class="legalArticle" data-lovdata-URL="SF/forskrift/2025-03-18-523/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h3><article class="legalP" id="kapittel-1-paragraf-1-ledd-1">Forskriften gjelder universiteter og høyskoler som tilbyr studiet tverrfaglig videreutdanning i psykososialt arbeid med barn og unge, med et omfang på 60 studiepoeng.</article><article class="legalP" id="kapittel-1-paragraf-1-ledd-2">Forskriften skal sikre et nasjonalt likeverdig faglig nivå, slik at kandidatene som uteksamineres, har en felles sluttkompetanse, uavhengig av utdanningsinstitusjon.</article></article><article class="legalArticle" data-lovdata-URL="SF/forskrift/2025-03-18-523/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål med utdanningen</span></h3><article class="legalP" id="kapittel-1-paragraf-2-ledd-1">Formålet med tverrfaglig videreutdanning i psykososialt arbeid er å tilby en praksisnær videreutdanning for ansatte med relevante arbeidsoppgaver innenfor fagområdet. Utdanningen skal gi kompetanse innen tverrsektorielt og tverrfaglig arbeid for å fremme barn og unges psykiske helse og livskvalitet.</article><article class="legalP" id="kapittel-1-paragraf-2-ledd-2">Utdanningen skal gi kunnskap om og kompetanse i helsefremmende og forebyggende arbeid med barn og unge. Den skal også gi ferdigheter i å identifisere og intervenere med tanke på psykososiale belastningsfaktorer og ressurser i barn og unges liv og nærmiljø.</article><article class="legalP" id="kapittel-1-paragraf-2-ledd-3">Utdanningen skal gi kompetanse innen koordinering og samskaping av tjenester til barn og unge. Den skal også gi ferdigheter i å identifisere ulike psykiske helseplager, rusmiddelproblemer og problematisk eller skadelig aggressiv og seksuell atferd, og bidra til å utforme samordnede og helhetlige psykososiale tiltak for og med barn og unge, familier og deres nettverk.</article><article class="legalP" id="kapittel-1-paragraf-2-ledd-4">Utdanningen skal ha et gjennomgående fokus på refleksjon og utvikling av egen profesjonell praksis, holdninger og verdier. Utdanningen skal ivareta en tverrfaglig bredde av perspektiver på psykososialt arbeid med barn og unge.</article><article class="legalP" id="kapittel-1-paragraf-2-ledd-5">Utdanningen skal vektlegge barns rettigheter, og gi kompetanse i hvordan man bygger laget rundt og med barnet for å skape utvikling, livskvalitet, mestring og helse. Utdanningen skal gi kandidaten forskning- og praksisbasert kunnskap, samt erfaringsbasert kunnskap fra barn, unge og deres familie og nettverk.</article></article><article class="legalArticle" data-lovdata-URL="SF/forskrift/2025-03-18-523/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kompetanseområder</span></h3><article class="legalP" id="kapittel-1-paragraf-3-ledd-1">Tverrfaglig videreutdanning i psykososialt arbeid med barn og unge skal gi læringsutbytte i tråd med kravene i <a href="forskrift/2025-03-18-523/kap2">kapittel 2</a> til <a href="forskrift/2025-03-18-523/kap4">4</a> under følgende kompetanseområder:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">Kompetanseområde Sentrale perspektiver i arbeid med barn og unge</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">Kompetanseområde Psykososialt arbeid med barn og unge</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">Kompetanseområde Samordning, koordinering og samskaping</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">Kompetanseområde Kunnskapsbasert profesjonell praksis.</article></article></li></ul></article></article></section><section class="section" data-name="kap2" id="kapittel-2" data-lovdata-URL="SF/forskrift/2025-03-18-523/KAPITTEL_2"><h2>Kapittel 2. Læringsutbytte for kompetanseområde sentrale perspektiver i arbeid med barn og unge</h2><article class="legalArticle" data-lovdata-URL="SF/forskrift/2025-03-18-523/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sentrale perspektiver i arbeid med barn og unge – Kunnskap</span></h3><article class="legalP" id="kapittel-2-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">har avansert kunnskap om sentrale perspektiver på barn og unges utvikling, psykiske helse, livskvalitet og mestring</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">har avansert kunnskap om sentrale perspektiver på sosiale relasjoners betydning i psykososialt arbeid og i møte med barn og unge</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">har kunnskap om hvordan blant annet kultur, språk, etnisitet, religion og livssyn, funksjonsnedsettelse, kjønn og kjønnsidentitet, seksuell orientering, sosioøkonomisk status og andre sosiale forhold kan påvirke barns livssituasjon og psykososialt arbeid.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sentrale perspektiver i arbeid med barn og unge – Ferdigheter</span></h3><article class="legalP" id="kapittel-2-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">kan analysere eksisterende teorier, metoder og fortolkninger innenfor psykososialt arbeid og arbeide selvstendig med praktisk og teoretisk problemløsning</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">kan reflektere over hvordan samfunnsforhold og strukturelle faktorer kan påvirke barn og unges psykososiale livssituasjon, og anvende disse til å strukturere og formulere faglige resonnementer.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Sentrale perspektiver i arbeid med barn og unge – Generell kompetanse</span></h3><article class="legalP" id="kapittel-2-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">kan anvende sine kunnskaper og ferdigheter innen ulike perspektiver på barn og unges utvikling, psykisk helse, livskvalitet og mestring for å gjennomføre arbeidsoppgaver og prosjekter på individ-, gruppe- og systemnivå</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">kan kommunisere om sentrale perspektiver innen psykososialt arbeid med barn og unge, deres familie og nettverk, tjenester og samarbeidspartnere, og allmenheten.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/2025-03-18-523/KAPITTEL_3"><h2>Kapittel 3. Læringsutbytte for kompetanseområde psykososialt arbeid med barn og unge</h2><article class="legalArticle" data-lovdata-URL="SF/forskrift/2025-03-18-523/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Psykososialt arbeid med barn og unge – Kunnskap</span></h3><article class="legalP" id="kapittel-3-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">har inngående kunnskap om hva som fremmer og hva som hemmer mestring, utvikling og livskvalitet hos barn og unge</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">har bred kunnskap om sammenhengen mellom psykiske helseplager, rusmiddelbruk, vold og overgrep, og faktorer som hemmer og fremmer mestring, utvikling og livskvalitet hos barn og unge</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">har inngående kunnskap om helsefremmende og forebyggende arbeid med barn og unge</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">har avansert kunnskap om barn og unges medvirkning og øvrige rettigheter</article></article></li><li data-name="e." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">har kunnskap om særlige forhold knyttet til minoritetsperspektiv i psykososialt arbeid med barn og unge</article></article></li><li data-name="f." value="6"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">har kunnskap om særlige forhold knyttet til psykososialt arbeid med barn og unge fra urfolkspopulasjoner</article></article></li><li data-name="g." value="7"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">har kunnskap om særlige forhold knyttet til psykososialt arbeid med barn og unge med funksjonsnedsettelser.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Psykososialt arbeid med barn og unge – Ferdigheter</span></h3><article class="legalP" id="kapittel-3-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">kan anvende kunnskap om relasjon og kommunikasjon for å samskape virksomme tiltak</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">kan bruke relevante metoder og tilnærminger for å fremme barn og unges mulighet til å mestre belastende livshendelser og andre psykososiale belastninger</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">kan anvende kunnskap om utsatte barn og unge, utenforskap og marginalisering til å jobbe på en inkluderende, tillitsskapende og anerkjennende måte</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">kan bruke helsefremmende og forebyggende metoder (inkludert selvmordsforebygging) for å fremme helse, liv, utvikling og livskvalitet.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Psykososialt arbeid med barn og unge – Generell kompetanse</span></h3><article class="legalP" id="kapittel-3-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">kan anvende sine kunnskaper og ferdigheter for å fremme barn og unges livskvalitet og psykiske helse, gjennom å skape trivsel, mestring, mening og sosial inkludering</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">kan anvende sine kunnskaper og ferdigheter om barn og unges livsvilkår for å identifisere beskyttelsesfaktorer og iverksette tiltak for å redusere psykososiale belastninger og risikofaktorer i barn og unges oppvekstmiljø, for eksempel omsorgssvikt, vold og overgrep, rusmiddelproblem, mobbing og barn som pårørende</article></article></li><li data-name="c." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">kan anvende sine kunnskaper og ferdigheter til å samskape hjelpsomme tiltak.</article></article></li></ol></article></article></section><section class="section" data-name="kap4" id="kapittel-4" data-lovdata-URL="SF/forskrift/2025-03-18-523/KAPITTEL_4"><h2>Kapittel 4. Læringsutbytte for kompetanseområde samordning, koordinering og samskaping</h2><article class="legalArticle" data-lovdata-URL="SF/forskrift/2025-03-18-523/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Samordning, koordinering og samskaping – Kunnskap</span></h3><article class="legalP" id="kapittel-4-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">har bred kunnskap om rettigheter, lov- og regelverk og sentrale føringer som har betydning for tjenestetilbud til barn og unge på system- og tjenestenivå</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">har kunnskap om organisering av tjenestetilbudet på ulike nivå</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">har kunnskap om mandat og institusjonelle logikker i de ulike tjenestetilbudene for barn og unge</article></article></li><li data-name="d." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">kan analysere hvordan kompetanse og faglige perspektiver påvirker arbeid i tjenestetilbudene til barn og unge, koordinering og samarbeid mellom tjenestene.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Samordning, koordinering og samskaping – Ferdigheter</span></h3><article class="legalP" id="kapittel-4-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">kan iverksette og gjennomføre helhetlige, koordinerte, kunnskapsbaserte og bærekraftige tiltak med barn, unge, familier og nettverk, og sikre at tiltakene ivaretar barn og unges rettigheter</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">kan analysere og identifisere barns beste i relevante tiltak, herunder gjennomføre barns beste-vurderinger og barnerettighetsvurderinger</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">kan bruke innovative arbeids- og samhandlingsformer som er forankret i helsefremmende tenkning.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Samordning, koordinering og samskaping – Generell kompetanse</span></h3><article class="legalP" id="kapittel-4-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">kan kommunisere med barn og unge, deres familie og nettverk, tjenester og samarbeidspartnere, frivilligheten og allmenheten om hvordan tjenestene til barn og unge er organisert og drøfte om organiseringen ivaretar barns rett til ikke-diskriminering, liv og utvikling, barnets beste og medvirkning</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">kan bruke sin kompetanse og sitt eget fags bidrag i koordinering og samskaping av tjenester til barn og unge, deres familier og nettverk</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">kan anvende sine kunnskaper og ferdigheter om barn og unge til å analysere hva som fremmer eller hemmer muligheten for medvirkning og samskaping i praksis.</article></article></li></ol></article></article></section><section class="section" data-name="kap5" id="kapittel-5" data-lovdata-URL="SF/forskrift/2025-03-18-523/KAPITTEL_5"><h2>Kapittel 5. Læringsutbytte for kompetanseområde kunnskapsbasert profesjonell praksis</h2><article class="legalArticle" data-lovdata-URL="SF/forskrift/2025-03-18-523/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kunnskapsbasert profesjonell praksis – Kunnskap</span></h3><article class="legalP" id="kapittel-5-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">har kunnskap om vitenskapsteori, kunnskapsbasert praksis, skjønnsutøvelse og etikk</article></article></li><li data-name="b." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">har kunnskap om metoder og perspektiver på tjenesteutvikling og innovasjon</article></article></li><li data-name="c." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">har kunnskap om fagområdets historie, fagets egenart og barn og unges posisjon i samfunnet.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kunnskapsbasert profesjonell praksis – Ferdigheter</span></h3><article class="legalP" id="kapittel-5-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">kan reflektere over og forholde seg kritisk til egen profesjonelle rolle i møte med institusjonelle og politiske rammer for tjenesteutøvelse</article></article></li><li data-name="b." value="2"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">kan reflektere over, forholde seg kritisk til og utvikle egne evner til å ivareta barns rettigheter gjennom praksis</article></article></li><li data-name="c." value="3"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">kan gjennomføre et avgrenset utviklingsprosjekt, i tråd med gjeldende forskningsetiske normer</article></article></li><li data-name="d." value="4"><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">kan gjennomføre veiledning til barn og unge, deres familier og nettverk, tjenesteutøvere og samarbeidspartnere, samt kolleger i lærings-, mestrings- og endringsprosesser</article></article></li><li data-name="e." value="5"><article class="listArticle" id="kapittel-5-paragraf-2-ledd-1-punkt-5"><article class="legalP" id="kapittel-5-paragraf-2-ledd-1-punkt-5-ledd-1">kan analysere, kritisk evaluere og utvikle egen relasjons- og kommunikasjonskompetanse</article></article></li><li data-name="f." value="6"><article class="listArticle" id="kapittel-5-paragraf-2-ledd-1-punkt-6"><article class="legalP" id="kapittel-5-paragraf-2-ledd-1-punkt-6-ledd-1">kan reflektere over og forholde seg kritisk til egne verdier, tolkninger, yrkesrolle og makt i møte med barn og unge, familier og nettverk, tjenester og samarbeidspartnere.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Kunnskapsbasert profesjonell praksis – Generell Kompetanse</span></h3><article class="legalP" id="kapittel-5-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">kan kommunisere om eget ansvarsområde, faglige problemstillinger, analyser og konklusjoner både med fagpersoner og til allmenheten</article></article></li><li data-name="b." value="2"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">kan anvende sine kunnskaper, ferdigheter og eget fags særegne bidrag på nye områder innenfor psykososialt arbeid med barn og unge</article></article></li><li data-name="c." value="3"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">kan bidra til nytenking og i innovasjonsprosesser innenfor psykososialt arbeid med barn og unge.</article></article></li></ol></article></article></section><section class="section" data-name="kap6" id="kapittel-6" data-lovdata-URL="SF/forskrift/2025-03-18-523/KAPITTEL_6"><h2>Kapittel 6. Opptakskrav og studiets oppbygning</h2><article class="legalArticle" data-lovdata-URL="SF/forskrift/2025-03-18-523/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Opptakskrav</span></h3><article class="legalP" id="kapittel-6-paragraf-1-ledd-1">Opptakskrav for studiet tverrfaglig videreutdanning i psykososialt arbeid med barn og unge er<ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">fullført bachelorgrad eller tilsvarende innen i helse- og sosialfag, medisin, pedagogikk og lærerutdanning, politiarbeid eller psykologi. Institusjonene kan etter særskilt vurdering ta opp søkere med annen høgskole- eller universitetsutdanning på tilsvarende nivå, og</article></article></li><li data-name="b." value="2"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">50&#xa0;% relevant arbeidstilknytning relatert til barn, unge og familier på søknadstidspunktet.</article></article></li></ol></article></article><article class="legalArticle" data-lovdata-URL="SF/forskrift/2025-03-18-523/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Studiets oppbygning</span></h3><article class="legalP" id="kapittel-6-paragraf-2-ledd-1">Utdanningen skal ha en oppbygning som bidrar til å skape en gjensidig sammenheng mellom de fire kompetanseområdene, jf. <a href="forskrift/2025-03-18-523/§3">§ 3</a>. Utdanningen skal være helhetlig, der det faglige innholdet, de pedagogiske virkemidlene og praksisstudier kobles sammen slik at læringsutbyttene oppnås. For å fremme avansert analytisk, kritisk og praktisk kompetanse, skal det anvendes studentaktive læringsformer.</article><article class="legalP" id="kapittel-6-paragraf-2-ledd-2">Utdanningen skal være praksisnær og tverrfaglig.</article></article></section><section class="section" data-name="kap7" id="kapittel-7" data-lovdata-URL="SF/forskrift/2025-03-18-523/KAPITTEL_7"><h2>Kapittel 7. Ikrafttredelse</h2><article class="legalArticle" data-lovdata-URL="SF/forskrift/2025-03-18-523/§18" data-name="§18" id="kapittel-7-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften trer i kraft 1. august 2025. Forskriften gjelder for studenter som tas opp fra og med opptak til studieåret 2026–2027.</article></article></section></main></body></html>