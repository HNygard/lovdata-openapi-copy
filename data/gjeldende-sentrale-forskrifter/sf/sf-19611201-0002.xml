<!DOCTYPE html><html lang="no"><head><title>Forskrift om bruk av sikringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1961-12-01-2</dd><dt class="dokid">DokumentID</dt><dd class="dokid">SF/forskrift/1961-12-01-2</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Kriminalomsorgsavd.</li></ul></dd><dt class="publishedIn">Publisert i</dt><dd class="publishedIn">II 1961 s 589</dd><dt class="dateInForce">I kraft fra</dt><dd class="dateInForce">1962-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1902-05-22-10/§39b">lov/1902-05-22-10/§39b</a></li><li><a href="lov/2005-05-20-28/§411">lov/2005-05-20-28/§411</a></li></ul></dd><dt class="titleShort">Korttittel</dt><dd class="titleShort">Forskrift om bruk av sikringsmidler</dd><dt class="title">Tittel</dt><dd class="title">Forskrift om bruk av sikringsmidler</dd><dt class="miscInformation">Annet om dokumentet</dt><dd class="miscInformation">Gitt av Fengselsstyret 1. desember 1961 i medhold av kgl.res. av 1. september 1961. Endret 1. januar 1980 og 1. desember 1980.</dd><dt class="refid">RefID</dt><dd class="refid">forskrift/1961-12-01-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bruk av sikringsmidler</a><ul class="tocSubUl"><li><a href="#paragraf-1">§ 1. Beslutningsmyndighet</a></li><li><a href="#paragraf-2">§ 2. Iverksettende myndighet</a></li><li><a href="#paragraf-3">§ 3. Uttalelse fra sakkyndig lege</a></li><li><a href="#paragraf-4">§ 4. Bortfall av straff</a></li><li><a href="#paragraf-5">§ 5. Ombytning av straff og forvaring med sikring</a></li><li><a href="#paragraf-6">§ 6. Alminnelig bestemmelse om valg av sikringsmidler</a></li><li><a href="#paragraf-7">§ 7. Sikring i frihet etter straffelovens § 39.1 a-d</a></li><li><a href="#paragraf-8">§ 8. Sikring i behandlingsøyemed i sosiale institusjoner</a></li><li><a href="#paragraf-9">§ 9. Sikring etter straffelovens § 39.1 e i sikringsanstalt eller arbeidshus</a></li><li><a href="#paragraf-10">§ 10. Sikring etter straffelovens § 39.1 f i fengsel</a></li><li><a href="#paragraf-11">§ 11. Meldinger til Justisdepartementet. Endringer i sikringen</a></li><li><a href="#paragraf-12">§ 12. Innstilling av sikring. Gjenopptakelse av sikring etter innstilling</a></li><li><a href="#paragraf-13">§ 13. Beregning av sikringstid</a></li><li><a href="#paragraf-14">§ 14. Forlengelse av sikringstiden</a></li><li><a href="#paragraf-15">§ 15. Utvisning i stedet for sikring</a></li><li><a href="#paragraf-16">§ 16. Pågripelse og fengsling</a></li><li><a href="#kapittel-1">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1961-12-01-2" id="dokument"><h1>Forskrift om bruk av sikringsmidler</h1><article class="legalArticle" data-lovdata-URL="SF/forskrift/1961-12-01-2/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beslutningsmyndighet</span></h2><article class="legalP" id="paragraf-1-ledd-1">Hvis ikke retten har truffet annen bestemmelse, avgjør påtalemyndigheten hvilke sikringsmidler som skal settes i verk overfor den sikringsdømte, innenfor den sikringsramme retten har satt.</article><article class="legalP" id="paragraf-1-ledd-2">Beslutningen treffes av vedkommende statsadvokat, etter tilrådning av den politimester som har hatt etterforskningen i saken. Beslutningen treffes i god tid før eventuell fengselsstraff er utholdt.</article><article class="legalP" id="paragraf-1-ledd-3">Statsadvokaten kan omgjøre en sikringsbeslutning som han selv har truffet, så lenge beslutningen ikke er satt i verk.</article><article class="legalP" id="paragraf-1-ledd-4">Beslutning om ombytning av sikringsmidler som er satt i verk, og om innstilling og gjenopptakelse av sikring, treffes av Justisdepartementet.</article></article><article class="legalArticle" data-lovdata-URL="SF/forskrift/1961-12-01-2/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Iverksettende myndighet</span></h2><article class="legalP" id="paragraf-2-ledd-1">Sikringsbeslutning som er truffet av retten, påtalemyndigheten eller Justisdepartementet, settes som regel i verk av den politimester som har hatt etterforskingen i saken.</article><article class="legalP" id="paragraf-2-ledd-2">Hvis den sikringsdømte utholder frihetsberøvelse etter dom i anstalt i fengselsvesenet, setter anstaltens direktør beslutningen i verk, eventuelt med bistand av politiet.</article></article><article class="legalArticle" data-lovdata-URL="SF/forskrift/1961-12-01-2/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Uttalelse fra sakkyndig lege</span></h2><article class="legalP" id="paragraf-3-ledd-1">Som regel skal psykiatrisk sakkyndig ha gitt uttalelse om den sikringsdømte før det treffes beslutning om å sette i verk – eller å innstille – sikringstiltak. Slik uttalelse bør også gis med jevne mellomrom i sikringstiden og som regel når det er spørsmål om sikring i anstalt, jfr. <a href="forskrift/1961-12-01-2/§8">§§ 8</a>, <a href="forskrift/1961-12-01-2/§9">9</a> og <a href="forskrift/1961-12-01-2/§10">10</a>.</article></article><article class="legalArticle" data-lovdata-URL="SF/forskrift/1961-12-01-2/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bortfall av straff</span></h2><article class="legalP" id="paragraf-4-ledd-1">Finner påtalemyndigheten at straff som er ilagt i forbindelse med dom på sikring, helt eller delvis bør falle bort, jfr. <a href="lov/2005-05-20-28/§39">straffelovens § 39</a> nr. 5, forelegger den saken for Justisdepartementet med beslutning om hvilke sikringsmidler som i tilfelle vil bli satt i verk.</article><article class="legalP" id="paragraf-4-ledd-2">Utholder den sikringsdømte fengselsstraff, forelegger direktøren for vedkommende anstalt spørsmålet om å la straffen falle bort for Justisdepartementet. Direktøren skal i så fall uttale seg om hvilke sikringsmidler som bør settes i verk.</article></article><article class="legalArticle" data-lovdata-URL="SF/forskrift/1961-12-01-2/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ombytning av straff og forvaring med sikring</span></h2><article class="legalP" id="paragraf-5-ledd-1">Overfor en person som er dømt til straff og forvaring etter straffelovens § 39 a, kan Justisdepartementet bestemme at det i stedet bør anvendes sikringsmidler etter § 39, jfr. lovens § 39 a nr. 2.</article><article class="legalP" id="paragraf-5-ledd-2">Utholder domfelte fengselsstraff eller forvaring, forelegges spørsmålet for Justisdepartementet av direktøren for vedkommende anstalt. Direktøren skal gi uttalelse om hvilke sikringsmidler som i tilfelle bør settes i verk.</article><article class="legalP" id="paragraf-5-ledd-3">Treffer departementet bestemmelse om at det skal anvendes sikring, behandles saken deretter som vanlig sikringssak.</article></article><article class="legalArticle" data-lovdata-URL="SF/forskrift/1961-12-01-2/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Alminnelig bestemmelse om valg av sikringsmidler</span></h2><article class="legalP" id="paragraf-6-ledd-1">Ved valg av sikringsmidler skal det tas sikte på å verne samfunnet mot nye lovbrudd fra den domfelte. Så langt det er forenlig med dette hensyn skal det også tas sikte på å fremme den domfeltes sosiale tilpasning og hans muligheter for å føre et lovlydig liv. I den forbindelse skal/bør en særlig se hen til at sikringsdømte, som har behov for det, får et adekvat behandlingstilbud, jfr. <a href="forskrift/1961-12-01-2/§7">§§ 7</a> og 8.</article></article><article class="legalArticle" data-lovdata-URL="SF/forskrift/1961-12-01-2/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sikring i frihet etter straffelovens § 39.1 a-d</span></h2><article class="legalP" id="paragraf-7-ledd-1">Av sikringsmidlene som er nevnt i straffelovens § 39.1 a-d, kan flere anvendes samtidig.</article><article class="legalP" id="paragraf-7-ledd-2">Ved sikring i frihet bør den sikringsdømte som regel stilles under tilsyn (§ 39.1 b). I så fall gjelder Regler om tilsyn med lovbrytere, gitt av Justisdepartementet 1. desember 1961.</article><article class="legalP" id="paragraf-7-ledd-3">Når en arbeidsfør person sikres i frihet, bør han om nødvendig få hjelp til å komme i ordnede bolig- og arbeidsforhold. Det kan stilles som vilkår for en fri sikringsform at den sikringsdømte retter seg etter de pålegg og kontrollbestemmelser som blir fastsatt for ham.</article><article class="legalP" id="paragraf-7-ledd-4">Sikringsdømte som ikke kan forsørge seg selv, bør ved eventuell sikring i frihet gis et vernet boligtilbud og nødvendig støtte av sosiale myndigheter eller anbringes i privat forpleining (§ 39.1 d). Sikrede som trenger særlig tilsyn, omsorg eller behandling bør såvidt mulig gis opphold i institusjon eller på behandlingssted, jfr. § 39.1 a. Ved forpleining skal det på særskilt skjema opprettes kontrakt mellom politimesteren på forpleiningsstedet og forpleieren. Utgiftene ved forpleiningen dekkes av staten, etter at fylkesmannen på anbringelsesstedet på forhånd har godkjent utgiftene.</article><article class="legalP" id="paragraf-7-ledd-5">Om utgiftene gjelder de regler som er gitt om dette.</article><article class="legalP" id="paragraf-7-ledd-6">Blir sikringsdømte som er dømt for alvorlige forbrytelser, sikret etter § 39.1 a-d, skal den myndighet som setter beslutningen i verk, underrette politiet på anbringelsesstedet.</article></article><article class="legalArticle" data-lovdata-URL="SF/forskrift/1961-12-01-2/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sikring i behandlingsøyemed i sosiale institusjoner</span></h2><article class="legalP" id="paragraf-8-ledd-1">Sikringsdømte, som har behov for det, kan i behandlingsøyemed anbringes på sikring etter <a href="lov/2005-05-20-28/§39">straffelovens § 39</a> nr. 1 e:<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">I psykiatriske sykehus når sikringsdømte lider av en alvorlig sinnslidelse. Om fremgangsmåten ved innlegging gjelder forskrifter gitt av Sosialdepartementet 22. desember 1978 (rundskriv I-1132/78, sml. Veiledning av samme dato, skriv I-1133/78).</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">I kursted, godkjent av alkoholistomsorgen, dersom sikringsdømte misbruker alkohol eller andre berusende og bedøvende midler. Innleggelse bør fortrinnsvis skje i institusjon som ligger nær den sikringsdømtes hjemsted. Søknad om innleggelse sendes gjennom overlegen for alkoholistomsorgen.</article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">I pleieanstalt når sikringsdømte trenger pleie på grunn av særlig lidelse. Er vedkommende åndssvak, kan det søkes om innleggelse i godkjent sentralt eller regionalt åndssvakehjem.</article></article></li></ol></article><article class="legalP" id="paragraf-8-ledd-2">Lider den sikringsdømte av epilepsi, kan vedkommende søkes anbragt i Statens senter for epilepsi, Solbergvn. 23, 1300 Sandvika.</article><article class="legalP" id="paragraf-8-ledd-3">Innleggelse skjer etter søknad til sykehuset.</article><article class="legalP" id="paragraf-8-ledd-4">Anbringelse i annen behandlingsinstitusjon enn de som er nevnt foran, skjer i tifelle etter <a href="lov/2005-05-20-28/§39">straffelovens § 39</a>, nr. 1 litra a, jfr. <a href="lov/2005-05-20-28/§7">§ 7</a> fjerde ledd. Også i slike tilfelle må det på forhånd være sørget for plass.</article><article class="legalP" id="paragraf-8-ledd-5">Ved anbringelsen skal vedkommende institusjon gjøres kjent med den sikringsdømtes straffbare forhold og med tidspunktet for utløpet av sikringstiden. Den skal anmodes om, med rommelig frist, å melde fra til politiet før den sikringsdømte vil bli utskrevet og samtidig gi forslag til fremtidig sikringsordning for ham.</article><article class="legalP" id="paragraf-8-ledd-6">Om utgiftene ved anbringelse i sosiale institusjoner gjelder særskilte regler.</article></article><article class="legalArticle" data-lovdata-URL="SF/forskrift/1961-12-01-2/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sikring etter straffelovens § 39.1 e i sikringsanstalt eller arbeidshus</span></h2><article class="legalP" id="paragraf-9-ledd-1">Dersom en friere sikringsform ikke anses betryggende eller formålstjenlig, kan sikringsdømte menn anbringes i Ila landsfengsel og sikringsanstalt etter straffelovens § 39.1 e så fremt det etter dommen er adgang til dette.</article><article class="legalP" id="paragraf-9-ledd-2">Sikringsdømte kvinner kan på samme vilkår som nevnt i første ledd anbringes i Bredtveit fengsel og sikringsanstalt.</article><article class="legalP" id="paragraf-9-ledd-3">Det må på forhånd søkes plass for den sikringsdømte ved henvendelse til vedkommende anstalt.</article></article><article class="legalArticle" data-lovdata-URL="SF/forskrift/1961-12-01-2/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sikring etter straffelovens § 39.1 f i fengsel</span></h2><article class="legalP" id="paragraf-10-ledd-1">Dersom ikke noe annet sikringsmiddel anses formålstjenlig kan den sikringsdømte sikres i fengslig forvaring etter straffelovens § 39.1 f, såfremt det etter dommen er adgang til dette.</article><article class="legalP" id="paragraf-10-ledd-2">Sikringsdømte settes inn i det fengsel som Fengselsstyret i det enkelte tilfelle bestemmer.</article></article><article class="legalArticle" data-lovdata-URL="SF/forskrift/1961-12-01-2/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Meldinger til Justisdepartementet. Endringer i sikringen</span></h2><article class="legalP" id="paragraf-11-ledd-1">Senest ett år etter at sikring er satt i verk, og senere med høyst ett års mellomrom, skal sikringssaken forelegges for Justisdepartementet med uttalelse om sikringsformen bør gjelde uforandret eller om de anvendte sikringsmidler bør byttes om med andre, eller om sikringen eventuelt bør innstilles. Hvis særlige grunner tilsier det, forelegges spørsmålet uavhengig av de nevnte frister.</article><article class="legalP" id="paragraf-11-ledd-2">Saken forelegges av påtalemyndigheten, unntatt tilfelle hvor den sikringsdømte utholder fengselsstraff eller sikring i anstalt i fengselsvesenet. I så fall forelegges saken av direktøren for vedkommende anstalt.</article><article class="legalP" id="paragraf-11-ledd-3">I påtalemyndighetens innberetning skal det gis opplysninger om sikringsdømtes forhold, med uttalelse fra tilsynsfører, Kontoret for kriminalomsorg i frihet, forpleier eller fra sykehus eller annet anbringelsessted hvor den sikringsdømte er anbrakt. Om legeerklæring vises til <a href="forskrift/1961-12-01-2/§3">§ 3</a>.</article><article class="legalP" id="paragraf-11-ledd-4">Innberetningen forberedes av den politimester som har hatt etterforskningen i sikringssaken, og sendes av ham til statsadvokaten til videre ekspedisjon.</article></article><article class="legalArticle" data-lovdata-URL="SF/forskrift/1961-12-01-2/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Innstilling av sikring. Gjenopptakelse av sikring etter innstilling</span></h2><article class="legalP" id="paragraf-12-ledd-1">Finner påtalemyndigheten at sikring ikke lenger er påkrevd, og at sikringen derfor bør innstilles, jfr. <a href="lov/2005-05-20-28/§39">straffelovens § 39</a> nr. 3, første ledd, forelegger den saken for Justisdepartementet. Om legeerklæring vises til <a href="forskrift/1961-12-01-2/§3">§ 3</a>.</article><article class="legalP" id="paragraf-12-ledd-2">Treffer departementet beslutning om at sikringen skal innstilles, skal den sikringsdømte gjøres kjent med at sikringen kan gjenopptas innen lengstetidens utløp hvis det finnes grunn til det.</article><article class="legalP" id="paragraf-12-ledd-3">Finner påtalemyndigheten at det er grunn til å gjenoppta sikringen, forelegger den saken for Justisdepartementet med uttalelse om hvilke sikringsmidler som bør settes i verk.</article></article><article class="legalArticle" data-lovdata-URL="SF/forskrift/1961-12-01-2/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Beregning av sikringstid</span></h2><article class="legalP" id="paragraf-13-ledd-1">Er det ikke i dommen uttrykkelig bestemt når lengstetiden for sikringen løper ut, fastsetter Justisdepartementet dette i forbindelse med annen avgjørelse i saken.</article><article class="legalP" id="paragraf-13-ledd-2">Lengstetiden regnes som regel fra den dag statsadvokaten har truffet sikringsbeslutning eller fra det tidspunkt da sikringen senere blir satt i verk.</article></article><article class="legalArticle" data-lovdata-URL="SF/forskrift/1961-12-01-2/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forlengelse av sikringstiden</span></h2><article class="legalP" id="paragraf-14-ledd-1">Antar påtalemyndigheten at sikringstiden bør forlenges, må tiltalebeslutning i forlengelsessak være tatt ut før den tidligere fastsatte lengstetid er utløpet.</article><article class="legalP" id="paragraf-14-ledd-2">Er den sikringsdømte sikret i anstalt i fengselsvesenet, vil han bli løslatt ved lengstetidens utløp, hvis ikke det da foreligger annen hjemmel for fortsatt anbringelse i anstalt.</article><article class="legalP" id="paragraf-14-ledd-3">Blir sikringstiden forlenget ved endelig dom, forelegges saken for Justisdepartementet med uttalelse om hvilke sikringsmidler som nå bør komme til anvendelse.</article><article class="legalP" id="paragraf-14-ledd-4">Påtalemyndigheten skal også sende underretning til Justisdepartementet om de tilfelle hvor sikringstiden ikke er blitt forlenget.</article></article><article class="legalArticle" data-lovdata-URL="SF/forskrift/1961-12-01-2/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Utvisning i stedet for sikring</span></h2><article class="legalP" id="paragraf-15-ledd-1">Finner påtalemyndigheten at en person som ikke er norsk statsborger bør utvises i stedet for å sikres etter <a href="lov/2005-05-20-28/§39">straffelovens §§ 39</a> eller <a href="lov/2005-05-20-28/§39">39 a</a>, forelegges saken for Justisdepartementet til avgjørelse, jfr. lovens § 39 nr. 7 og § 39 a nr. 6.</article></article><article class="legalArticle" data-lovdata-URL="SF/forskrift/1961-12-01-2/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Pågripelse og fengsling</span></h2><article class="legalP" id="paragraf-16-ledd-1">For pågripelse og fengsling ved iverksetting, endring og forlengelse av sikringsmidler m.v. gjelder reglene i straffelovens § 39 b nr. 4.</article></article><section class="section" data-name="kapII" id="kapittel-1" data-lovdata-URL="SF/forskrift/1961-12-01-2/KAPITTEL_1"><h2>II</h2><article class="legalP" id="kapittel-1-ledd-1">Disse regler trer i kraft 1. april 1962.</article><article class="legalP" id="kapittel-1-ledd-2">Fra samme tidspunkt oppheves:</article><article class="legalP" id="kapittel-1-ledd-3">Forskrifter om sikringsmidler av 23. september 1929, forskrifter om sikringsmidler mot sinnsyke av 27. januar 1930 og forskrifter om anbringelse av sikringsdømte personer i pleieanstalt av 17. august 1951.</article></section></main></body></html>