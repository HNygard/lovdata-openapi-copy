<!DOCTYPE html><html lang="no"><head><title>Forskrift om stønad til servicehund for personer med nedsatt funksjonsevne</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-20-2305</dd><dt class="dokid">DokumentID</dt><dd class="dokid">SF/forskrift/2017-12-20-2305</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1814-05-17/§75">lov/1814-05-17/§75</a></li><li><a href="null">null</a></li></ul></dd><dt class="dateOfPublication">Kunngjort</dt><dd class="dateOfPublication">2017-12-22 15:20</dd><dt class="titleShort">Korttittel</dt><dd class="titleShort">Forskrift om stønad til servicehund</dd><dt class="title">Tittel</dt><dd class="title">Forskrift om stønad til servicehund for personer med nedsatt funksjonsevne</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 20. desember 2017 med hjemmel i Stortingets årlige budsjettvedtak, jf. Kongeriket Norges Grunnlov <a href="lov/1814-05-17/§75">17. mai 1814 § 75</a>.</dd><dt class="refid">RefID</dt><dd class="refid">forskrift/2017-12-20-2305</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til servicehund for personer med nedsatt funksjonsevne</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Vilkår for stønaden</a></li><li><a href="#paragraf-3">§ 3. Utmåling av stønad til servicehund</a></li><li><a href="#paragraf-4">§ 4. Reiseutgifter</a></li><li><a href="#paragraf-5">§ 5. Stønad til hundehold</a></li><li><a href="#paragraf-6">§ 6. Faglig utvalg for servicehund</a></li><li><a href="#paragraf-7">§ 7. Saksbehandling</a></li><li><a href="#paragraf-8">§ 8. Oppfølging og kontroll</a></li><li><a href="#paragraf-9">§ 9. Klage</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-12-20-2305" id="dokument"><h1>Forskrift om stønad til servicehund for personer med nedsatt funksjonsevne</h1><article class="legalArticle" data-lovdata-URL="SF/forskrift/2017-12-20-2305/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Servicehunden skal bidra til at personer med fysiske funksjonsnedsettelser får hjelp til praktiske gjøremål. Servicehunden skal gjøre brukeren mer selvhjulpen og bidra til å redusere behovet for kommunale pleie- og omsorgstjenester.</article></article><article class="legalArticle" data-lovdata-URL="SF/forskrift/2017-12-20-2305/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for stønaden</span></h2><article class="legalP" id="paragraf-2-ledd-1">Stønad til servicehund kan tildeles personer med fysiske funksjonsnedsettelser med behov for bistand til praktiske gjøremål, og hvor servicehund kan redusere behovet for kommunale pleie- og omsorgstjenester. Mottakeren må være i stand til å ta vare på hunden på en tilfredsstillende måte.</article></article><article class="legalArticle" data-lovdata-URL="SF/forskrift/2017-12-20-2305/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utmåling av stønad til servicehund</span></h2><article class="legalP" id="paragraf-3-ledd-1">Stønaden skal dekke anskaffelse og opptrening av servicehunder inkludert samtrening, hjemtrening og ettervern av hunden innenfor en årlig budsjettramme fastsatt av Stortinget. Ekstraordinære veterinærutgifter kan dekkes innenfor budsjettrammen.</article></article><article class="legalArticle" data-lovdata-URL="SF/forskrift/2017-12-20-2305/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reiseutgifter</span></h2><article class="legalP" id="paragraf-4-ledd-1">Det dekkes nødvendige reise- og oppholdsutgifter i forbindelse med tildeling av servicehund. Utgiftene dekkes etter takster fastsatt av Arbeids- og velferdsdirektoratet.</article></article><article class="legalArticle" data-lovdata-URL="SF/forskrift/2017-12-20-2305/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Stønad til hundehold</span></h2><article class="legalP" id="paragraf-5-ledd-1">Stønad til underhold av servicehund gis etter <a href="lov/1997-02-28-19/§6-3">folketrygdloven § 6-3</a> første ledd bokstav h.</article></article><article class="legalArticle" data-lovdata-URL="SF/forskrift/2017-12-20-2305/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Faglig utvalg for servicehund</span></h2><article class="legalP" id="paragraf-6-ledd-1">Det faglige utvalget for servicehund har til formål å sikre servicehunder av god kvalitet og vurdere om vilkårene for tildeling av servicehund er oppfylt.</article><article class="legalP" id="paragraf-6-ledd-2">Arbeids- og velferdsdirektoratet oppnevner medlemmer til det faglige utvalget.</article><article class="legalP" id="paragraf-6-ledd-3">Reglene for faglig utvalg fastsettes nærmere i rundskriv.</article></article><article class="legalArticle" data-lovdata-URL="SF/forskrift/2017-12-20-2305/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandling</span></h2><article class="legalP" id="paragraf-7-ledd-1">Søknad om servicehund behandles av Arbeids- og velferdsetaten.</article></article><article class="legalArticle" data-lovdata-URL="SF/forskrift/2017-12-20-2305/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Oppfølging og kontroll</span></h2><article class="legalP" id="paragraf-8-ledd-1">Stønadsmottaker har ansvar for å ivareta servicehunden på en god måte. Retten til servicehund bortfaller dersom vilkårene ikke lengre er oppfylt. Arbeids- og velferdsetaten kan kontrollere ivaretakelse av servicehund og frata servicehunden dersom vilkårene ikke lenger er oppfylt.</article></article><article class="legalArticle" data-lovdata-URL="SF/forskrift/2017-12-20-2305/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Arbeids- og velferdsetatens vedtak om stønad kan påklages til NAV Klageinstans.</article></article><article class="legalArticle" data-lovdata-URL="SF/forskrift/2017-12-20-2305/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2018.</article></article></main></body></html>