<!DOCTYPE html><html lang="nb"><head><title>Forskrift om utlegging av åte og fôring av vilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-17-1878</dd><dt class="dokid">DokumentID</dt><dd class="dokid">SF/forskrift/2019-12-17-1878</dd><dt class="ministry">Departement</dt><dd class="ministry"><ul><li>Klima- og miljødepartementet, Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Miljødirektoratet, Landbruksdirektoratet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-18</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-18-1070">forskrift/2025-06-18-1070</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-05-29-38/§26">lov/1981-05-29-38/§26</a></li><li><a href="forskrift/2019-09-13-1124">forskrift/2019-09-13-1124</a></li></ul></dd><dt class="dateOfPublication">Kunngjort</dt><dd class="dateOfPublication">2019-12-19 16:50</dd><dt class="titleShort">Korttittel</dt><dd class="titleShort">Åteforskriften</dd><dt class="title">Tittel</dt><dd class="title">Forskrift om utlegging av åte og fôring av vilt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 17. desember 2019 med hjemmel i <a href="lov/1981-05-29-38">lov 29. mai 1981 nr. 38</a> om jakt og fangst av vilt (viltloven) <a href="lov/1981-05-29-38/§26">§ 26</a> nr. 8, jf. <a href="forskrift/2019-09-13-1124">delegeringsvedtak 13. september 2019 nr. 1124</a>. <br /> <strong>Endret</strong> ved forskrifter <a href="forskrift/2022-10-26-1813">26 okt 2022 nr. 1813</a>, <a href="forskrift/2025-06-18-1070">18 juni 2025 nr. 1070</a>.</dd><dt class="refid">RefID</dt><dd class="refid">forskrift/2019-12-17-1878</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utlegging av åte og fôring av vilt</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Forholdet til annen lovgivning</a></li><li><a href="#paragraf-4">§ 4. Definisjoner</a></li><li><a href="#paragraf-5">§ 5. Aktsomhetsplikt ved fôring og utlegging av åte</a></li><li><a href="#paragraf-6">§ 6. Fôring og utlegging av åte til villsvin</a></li><li><a href="#paragraf-7">§ 7. Forbud mot fôring av store rovdyr og kongeørn</a></li><li><a href="#paragraf-8">§ 8. Utlegging av åte til store rovdyr og kongeørn</a></li><li><a href="#paragraf-9">§ 9. Statsforvalterens myndighet til å regulere fôring og bruk av åte</a></li><li><a href="#paragraf-10">§ 10. Kommunens myndighet til å regulere fôring og bruk av åte</a></li><li><a href="#paragraf-11">§ 11. Klagerett</a></li><li><a href="#paragraf-12">§ 12. Straff</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-17-1878" id="dokument"><h1>Forskrift om utlegging av åte og fôring av vilt</h1><article class="legalArticle" data-lovdata-URL="SF/forskrift/2019-12-17-1878/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å hindre at det oppstår unødig skade på eller ulempe for dyr, mennesker eller naturmangfoldet ved utlegging av åte eller fôr til vilt i forbindelse med jakt, fangst, felling, fotografering, observasjon eller andre formål.</article></article><article class="legalArticle" data-lovdata-URL="SF/forskrift/2019-12-17-1878/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder innenfor det stedlige virkeområdet til <a href="lov/1981-05-29-38">lov 29. mai 1981 nr. 38</a> om jakt og fangst av vilt (viltloven).</article></article><article class="legalArticle" data-lovdata-URL="SF/forskrift/2019-12-17-1878/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til annen lovgivning</span></h2><article class="legalP" id="paragraf-3-ledd-1">Forskriften fritar ikke fra de krav som følger av <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum (animaliebiproduktforskriften), <a href="forskrift/2016-07-11-913">forskrift 11. juli 2016 nr. 913</a> om tiltak for å begrense spredning av Chronic Wasting Disease (CWD), og <a href="forskrift/2002-11-07-1290">forskrift 7. november 2002 nr. 1290</a> om fôrvarer.</article></article><article class="legalArticle" data-lovdata-URL="SF/forskrift/2019-12-17-1878/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="legalP" id="paragraf-4-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1"><i>åte:</i> animalsk eller vegetabilsk materiale som legges ut med formål å trekke vilt til åteplassen for jakt, fangst, merking, felling, overvåking, fotografering eller lignende;</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1"><i>fôring:</i> når animalsk eller vegetabilsk materiale legges ut til vilt med formål å bedre næringstilgangen for viltet, eller med formål å avlede viltet fra avling, trafikk, bebyggelse eller andre områder hvor viltet kan gjøre skade eller utgjøre en sikkerhetsrisiko.</article></article></li></ol></article></article><article class="legalArticle" data-lovdata-URL="SF/forskrift/2019-12-17-1878/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Aktsomhetsplikt ved fôring og utlegging av åte</span></h2><article class="legalP" id="paragraf-5-ledd-1">Den som fôrer vilt eller legger ut åte, skal sørge for at dette ikke medfører fare for unødig skade på eller ulempe for dyr, mennesker eller naturmangfoldet.</article><article class="legalP" id="paragraf-5-ledd-2">Når fôring eller bruk av åte er avsluttet skal benyttede fôringsplasser og åteplasser ryddes.</article></article><article class="legalArticle" data-lovdata-URL="SF/forskrift/2019-12-17-1878/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fôring og utlegging av åte til villsvin</span></h2><article class="legalP" id="paragraf-6-ledd-1">Det er ikke tillatt å fôre villsvin.</article><article class="legalP" id="paragraf-6-ledd-2">Til villsvin er det kun tillatt å benytte åte i forbindelse med jakt, felling og fangst. Åte som legges ut til villsvin skal ikke være i større mengde enn at det normalt konsumeres i løpet av et døgns tid.</article></article><article class="legalArticle" data-lovdata-URL="SF/forskrift/2019-12-17-1878/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot fôring av store rovdyr og kongeørn</span></h2><article class="legalP" id="paragraf-7-ledd-1">Det er ikke tillatt å fôre gaupe, jerv, ulv, brunbjørn eller kongeørn.</article></article><article class="legalArticle" data-lovdata-URL="SF/forskrift/2019-12-17-1878/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utlegging av åte til store rovdyr og kongeørn</span></h2><article class="legalP" id="paragraf-8-ledd-1">Til gaupe er det kun tillatt å legge ut åte i gaupebås.</article><article class="legalP" id="paragraf-8-ledd-2">Til jerv er det kun tillatt å legge ut åte i forbindelse med lisensfelling.</article><article class="legalP" id="paragraf-8-ledd-3">Til ulv er utlegging av åte ikke tillatt.</article><article class="legalP" id="paragraf-8-ledd-4">Uten tillatelse etter <a href="forskrift/2019-12-17-1878/§9">§ 9</a> er det ikke tillatt å legge ut åte til brunbjørn.</article><article class="legalP" id="paragraf-8-ledd-5">Til kongeørn er utlegging av åte tillatt, dersom ikke annet er bestemt av statsforvalteren etter <a href="forskrift/2019-12-17-1878/§9">§ 9</a>.</article><article class="changesToParent">Endret ved forskrift <a href="forskrift/2025-06-18-1070">18 juni 2025 nr. 1070</a>.</article></article><article class="legalArticle" data-lovdata-URL="SF/forskrift/2019-12-17-1878/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Statsforvalterens myndighet til å regulere fôring og bruk av åte</span></h2><article class="legalP" id="paragraf-9-ledd-1">Dersom fôring eller utlegging av åte kan føre til fare for unødig skade på eller ulempe for dyr, mennesker eller naturmangfoldet, kan statsforvalteren ved lokal forskrift forby fôring eller utlegging av åte i bestemte områder og tidsrom, og sette andre vilkår for slik aktivitet.</article><article class="legalP" id="paragraf-9-ledd-2">Statsforvalteren kan gi grunneier pålegg om å fjerne åte, eller av eget tiltak iverksette fjerning av åte, når utleggingen medfører fare for unødig skade på eller ulempe for dyr, mennesker eller naturmangfoldet.</article><article class="legalP" id="paragraf-9-ledd-3">Statsforvalteren kan etter søknad gi tillatelse til utlegging av åte til brunbjørn når utleggingen ikke medfører fare for unødig skade på eller ulempe for dyr, mennesker eller naturmangfoldet.</article><article class="changesToParent">Endret ved forskrift <a href="forskrift/2022-10-26-1813">26 okt 2022 nr. 1813</a>.</article></article><article class="legalArticle" data-lovdata-URL="SF/forskrift/2019-12-17-1878/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kommunens myndighet til å regulere fôring og bruk av åte</span></h2><article class="legalP" id="paragraf-10-ledd-1">Dersom fôring eller utlegging av åte kan føre til tilgrising, helserisiko eller annen ulempe på offentlig sted eller hindre ferdsel på offentlig sted, kan kommunen ved lokal forskrift forby fôring eller utlegging av åte i bestemte områder og tidsrom, og sette andre vilkår for slik aktivitet.</article></article><article class="legalArticle" data-lovdata-URL="SF/forskrift/2019-12-17-1878/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klagerett</span></h2><article class="legalP" id="paragraf-11-ledd-1">Statsforvalterens vedtak fattet med hjemmel i <a href="forskrift/2019-12-17-1878/§9/ledd/2">§ 9 annet ledd</a> kan påklages til Landbruksdirektoratet når det gjelder åte til viltarter med jakttid eller til Miljødirektoratet for øvrige viltarter. Statsforvalterens vedtak fattet med hjemmel i <a href="forskrift/2019-12-17-1878/§9/ledd/3">§ 9 tredje ledd</a> kan påklages til Miljødirektoratet.</article><article class="changesToParent">Endret ved forskrifter <a href="forskrift/2022-10-26-1813">26 okt 2022 nr. 1813</a>, <a href="forskrift/2025-06-18-1070">18 juni 2025 nr. 1070</a>.</article></article><article class="legalArticle" data-lovdata-URL="SF/forskrift/2019-12-17-1878/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Overtredelser av bestemmelser gitt i denne forskriften straffes etter <a href="lov/1981-05-29-38/§56">viltloven § 56</a>.</article></article><article class="legalArticle" data-lovdata-URL="SF/forskrift/2019-12-17-1878/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. januar 2020.</article></article></main></body></html>