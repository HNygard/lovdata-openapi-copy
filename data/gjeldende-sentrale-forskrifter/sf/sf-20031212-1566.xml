<!DOCTYPE html><html lang="no"><head><title>Forskrift om kompensasjon av merverdiavgift til kommuner, fylkeskommuner mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-12-12-1566</dd><dt class="dokid">DokumentID</dt><dd class="dokid">SF/forskrift/2003-12-12-1566</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd., Skattedirektoratet</li></ul></dd><dt class="publishedIn">Publisert i</dt><dd class="publishedIn">I 2003 hefte 17</dd><dt class="dateInForce">I kraft fra</dt><dd class="dateInForce">2004-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-22-2473">forskrift/2022-12-22-2473</a> fra 2023-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1995-04-19-370">forskrift/1995-04-19-370</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-12-108/§2">lov/2003-12-12-108/§2</a></li><li><a href="lov/2003-12-12-108/§16">lov/2003-12-12-108/§16</a></li><li><a href="lov/2003-12-12-108/§18">lov/2003-12-12-108/§18</a></li><li><a href="forskrift/2011-01-14-33">forskrift/2011-01-14-33</a></li></ul></dd><dt class="dateOfPublication">Kunngjort</dt><dd class="dateOfPublication">2003-12-19</dd><dt class="titleShort">Korttittel</dt><dd class="titleShort">Forskrift om mva-kompensasjon til kommuner mv.</dd><dt class="title">Tittel</dt><dd class="title">Forskrift om kompensasjon av merverdiavgift til kommuner, fylkeskommuner mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 12. desember 2003 med hjemmel i <a href="lov/2003-12-12-108">lov av 12. desember 2003 nr. 108</a> om kompensasjon av merverdiavgift til kommuner, fylkeskommuner mv. (merverdiavgiftskompensasjonsloven) <a href="lov/2003-12-12-108/§2">§ 2</a>, <a href="lov/2003-12-12-108/§16">§ 16</a> og <a href="lov/2003-12-12-108/§18">§ 18</a>. <br /><strong>Tilføyd hjemmel:</strong> <a href="forskrift/2011-01-14-33">Delegeringsvedtak 14. januar 2011 nr. 33</a>. <br /><strong>Endret</strong> ved <a href="forskrift/2007-12-19-1543">forskrifter 19 des 2007 nr. 1543</a>, <a href="forskrift/2011-01-27-103">27 jan 2011 nr. 103</a>, <a href="forskrift/2011-09-20-951">20 sep 2011 nr. 951</a>, <a href="forskrift/2014-02-05-108">5 feb 2014 nr. 108</a>, <a href="forskrift/2014-11-03-1378">3 nov 2014 nr. 1378</a>, <a href="forskrift/2016-12-09-1509">9 des 2016 nr. 1509</a>, <a href="forskrift/2017-09-08-1370">8 sep 2017 nr. 1370</a>, <a href="forskrift/2022-12-22-2473">22 des 2022 nr. 2473</a> (i kraft 1 jan 2023).</dd><dt class="refid">RefID</dt><dd class="refid">forskrift/2003-12-12-1566</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kompensasjon av merverdiavgift til kommuner, fylkeskommuner mv.</a><ul class="tocSubUl"><li><a href="#paragraf-1">§ 1. (Opphevet)</a></li><li><a href="#paragraf-2">§ 2. (Opphevet)</a></li><li><a href="#paragraf-3">§ 3. (Opphevet)</a></li><li><a href="#paragraf-4">§ 4. Attestering av revisor</a></li><li><a href="#paragraf-5">§ 5. Omtvistede krav – tilvirkningskontrakter</a></li><li><a href="#paragraf-6">§ 6. Justering av kompensert merverdiavgift</a></li><li><a href="#paragraf-7">§ 7. Boliger med helseformål og sosiale formål</a></li><li><a href="#paragraf-8">§ 7a. Borettslag og eierseksjonssameier</a></li><li><a href="#paragraf-9">§ 8. Forholdsmessig kompensasjon</a></li><li><a href="#paragraf-10">§ 9. Ubetydelig bruk</a></li><li><a href="#paragraf-11">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-12-12-1566" id="dokument"><h1>Forskrift om kompensasjon av merverdiavgift til kommuner, fylkeskommuner mv.</h1><article class="legalArticle" data-lovdata-URL="SF/forskrift/2003-12-12-1566/§1" data-name="§1" data-repealeddate="2017-01-01" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2016-12-09-1509">forskrift 9 des 2016 nr. 1509</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2003-12-12-1566/§2" data-name="§2" data-repealeddate="2017-01-01" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2011-01-27-103">forskrift 27 jan 2011 nr. 103</a>, opphevet ved <a href="forskrift/2016-12-09-1509">forskrift 9 des 2016 nr. 1509</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2003-12-12-1566/§3" data-name="§3" data-repealeddate="2017-01-01" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2011-01-27-103">forskrift 27 jan 2011 nr. 103</a>, opphevet ved <a href="forskrift/2016-12-09-1509">forskrift 9 des 2016 nr. 1509</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2003-12-12-1566/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Attestering av revisor</span></h2><article class="legalP" id="paragraf-4-ledd-1">Som underlagsdokumentasjon i regnskapet skal det ved innsending av skattemeldingen være underskrevet attest fra revisor som inneholder erklæring om at:<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Enheten er omfattet av kompensasjonsordningen</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Oppgitt beløp er kompensasjonsberettiget</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Opplysninger er kontrollert i henhold til god revisjonsskikk, jf. ISA 805 «Særlige hensyn ved revisjon av enkeltstående regnskapsoppstillinger og spesifikke elementer, kontoer eller poster i en regnskapsoppstilling».</article></article></li></ol></article><article class="changesToParent">Endret ved <a href="forskrift/2011-01-27-103">forskrifter 27 jan 2011 nr. 103</a>, <a href="forskrift/2011-09-20-951">20 sep 2011 nr. 951</a>, <a href="forskrift/2016-12-09-1509">9 des 2016 nr. 1509</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2003-12-12-1566/§5" data-name="§5" data-repealeddate="2023-01-01" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omtvistede krav – tilvirkningskontrakter</span></h2><article class="legalP" id="paragraf-5-ledd-1">Ved utsatt tidfesting av merverdiavgift av omtvistede krav, jf. <a href="forskrift/2009-12-15-1540/§15-9-3">merverdiavgiftsforskriften § 15-9-3</a>, skal kompensasjon for merverdiavgift tas med i skattemeldingen for den periode kravet er avklart eller betalt.</article><article class="changesToParent">Opphevet ved <a href="forskrift/2016-12-09-1509">forskrift 9 des 2016 nr. 1509</a> (i kraft 1 jan 2017), tilføyd ved forskrift <a href="forskrift/2022-12-22-2473">22 des 2022 nr. 2473</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2003-12-12-1566/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Justering av kompensert merverdiavgift</span></h2><article class="legalP" id="paragraf-6-ledd-1">Ved endringer i bruken eller ved overdragelse av bygg, anlegg eller annen fast eiendom, skal det justeres for kompensert merverdiavgift som ytes ved anskaffelsen, fremstillingen, eller utførelsen, herunder om- eller påbygninger, dersom kompensert merverdiavgift ved dette utgjør minst 100&#xa0;000 kroner.</article><article class="legalP" id="paragraf-6-ledd-2">Justeringsperioden er ni år regnet fra utløpet av regnskapsåret anskaffelsen, fremstillingen eller utførelsen ble foretatt.</article><article class="legalP" id="paragraf-6-ledd-3">Gjenstand for justering det enkelte regnskapsår er en tidel av kompensasjonsbeløpet. Justering foretas på grunnlag av endringer i bruken som finner sted innenfor det enkelte år i forhold til bruken ved anskaffelsen, fremstillingen eller utførelsen. Det skal ikke foretas justering i de år hvor endringene i bruken er mindre enn ti prosentpoeng i forhold til fradragsprosenten ved justeringsperiodens begynnelse. Ved justering som følge av overdragelse, skal justering foretas samlet for den resterende del av justeringsperioden dersom ikke justeringsforpliktelsen overføres til mottakeren. Bestemmelsene om overføring av rett og plikt til å justere, herunder dokumentasjon mv., i merverdiavgiftsforskriften gjelder for øvrig så langt de passer.</article><article class="legalP" id="paragraf-6-ledd-4">Samlet justering av kompensert merverdiavgift som omfatter et helt kalenderår, tas med i skattemeldingen for sjette periode.</article><article class="changesToParent">Endret ved <a href="forskrift/2007-12-19-1543">forskrifter 19 des 2007 nr. 1543</a> (i kraft 1 jan 2008), <a href="forskrift/2014-11-03-1378">3 nov 2014 nr. 1378</a>, <a href="forskrift/2016-12-09-1509">9 des 2016 nr. 1509</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2003-12-12-1566/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Boliger med helseformål og sosiale formål</span></h2><article class="legalP" id="paragraf-7-ledd-1">Som bolig med helseformål eller sosialt formål etter <a href="lov/2003-12-12-108">lov 12. desember 2003 nr. 108</a> om kompensasjon av merverdiavgift for kommuner, fylkeskommuner mv. <a href="lov/2003-12-12-108/§4">§ 4</a> tredje ledd anses boliger særskilt tilrettelagt for helseformål eller sosiale formål, herunder boliger utformet etter Husbankens tilskuddsordning for omsorgsboliger.</article><article class="legalP" id="paragraf-7-ledd-2">Boliger som selges eller leies ut til andre enn beboerne anses ikke som boliger med helseformål eller sosiale formål. Det samme gjelder fellesanlegg i tilknytning til slike boliger. Det ytes likevel kompensasjon for utleie av personalbase når den er til bruk i kommunens heldøgns helse- og omsorgstjenester.</article><article class="changesToParent">Endret ved <a href="forskrift/2014-02-05-108">forskrifter 5 feb 2014 nr. 108</a>, <a href="forskrift/2017-09-08-1370">8 sep 2017 nr. 1370</a>.</article></article><article class="legalArticle" data-lovdata-URL="SF/forskrift/2003-12-12-1566/§7a" data-name="§7a" id="paragraf-8"><h2 class="legalArticleHeader"><span class="legalArticleValue">§ 7a</span>. <span class="legalArticleTitle">Borettslag og eierseksjonssameier</span></h2><article class="legalP" id="paragraf-8-ledd-1">Det ytes kompensasjon til borettslag og eierseksjonssameier dersom mer enn 80 pst. av beboerne har fått innvilget heldøgns helse- og omsorgstjenester fra kommunen. De øvrige beboerne må ha fått innvilget helse- og omsorgstjenester fra kommunen. Med heldøgns helse- og omsorgstjenester menes i denne forskriften tjenester som ytes jevnlig av hjemmetjeneste og som må ytes i tilknytning til en bolig som nevnt i tredje ledd.</article><article class="legalP" id="paragraf-8-ledd-2">For borettslag og eierseksjonssameier som ikke oppfyller vilkårene i første ledd, ytes det forholdsmessig kompensasjon for beboerne som har fått innvilget heldøgns helse- og omsorgstjenester.</article><article class="legalP" id="paragraf-8-ledd-3">Boligene må være særskilt tilrettelagt for heldøgns helse- og omsorgstjenester. Med særskilt tilrettelagt for heldøgns helse- og omsorgstjenester menes at boligene må være tilknyttet en egen personalbase med 24 timers alarmsystem ved borettslaget eller eierseksjonssameiet.</article><article class="legalP" id="paragraf-8-ledd-4">Det ytes kompensasjon for oppføring og drift av boligene med tilhørende fellesanlegg. Det ytes ikke kompensasjon for løsøre og næringsmidler. Forskriften <a href="forskrift/2003-12-12-1566/§7">§ 7</a> annet ledd tredje punktum gjelder tilsvarende.</article><article class="changesToParent">Tilføyd ved <a href="forskrift/2017-09-08-1370">forskrift 8 sep 2017 nr. 1370</a>.</article></article><article class="legalArticle" data-lovdata-URL="SF/forskrift/2003-12-12-1566/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forholdsmessig kompensasjon</span></h2><article class="legalP" id="paragraf-9-ledd-1">Når anskaffelse foretas under ett til bruk i kompensasjonsberettiget virksomhet og i virksomhet som ikke gir rett til kompensasjon, skal merverdiavgift på anskaffelsen fordeles. Fordeling skal skje på grunnlag av anskaffelsens bruk i den del av virksomheten som er kompensasjonsberettiget. Det ytes kompensasjon for den del av merverdiavgiften på anskaffelsesprisen som forholdsmessig svarer til den antatte bruk.</article></article><article class="legalArticle" data-lovdata-URL="SF/forskrift/2003-12-12-1566/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ubetydelig bruk</span></h2><article class="legalP" id="paragraf-10-ledd-1">Dersom bruken av en merverdiavgiftspliktig anskaffelse utenfor kompensasjonsberettiget virksomhet er ubetydelig i forhold til bruken innenfor kompensasjonsberettiget virksomhet, ytes full kompensasjon for merverdiavgift uten fordeling av inngående merverdiavgift på anskaffelsen.</article><article class="legalP" id="paragraf-10-ledd-2">Som ubetydelig anses bruken når den ikke overstiger 5 prosent av den totale bruk.</article></article><article class="legalArticle" data-lovdata-URL="SF/forskrift/2003-12-12-1566/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft 1. januar 2004.</article><article class="legalP" id="paragraf-11-ledd-2">Fra samme tidspunkt oppheves Finansdepartementets forskrift (Nr. 105) av <a href="forskrift/1995-04-19-370">19. april 1995 nr. 370</a> om kompensasjon for merverdiavgift til kommuner og fylkeskommuner mv.</article></article></main></body></html>