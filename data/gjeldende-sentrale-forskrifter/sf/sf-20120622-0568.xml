<!DOCTYPE html><html lang="no"><head><title>Forskrift om overgangsregler til lov 22. juni 2012 nr. 35 om endringer i bokføringsloven, verdipapirhandelloven, eiendomsmeglingsloven m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-22-568</dd><dt class="dokid">DokumentID</dt><dd class="dokid">SF/forskrift/2012-06-22-568</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavd.</li></ul></dd><dt class="publishedIn">Publisert i</dt><dd class="publishedIn">I 2012 hefte 8</dd><dt class="dateInForce">I kraft fra</dt><dd class="dateInForce">2012-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2012-09-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2012-09-17-880">forskrift/2012-09-17-880</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2012-06-22-35">lov/2012-06-22-35</a></li><li><a href="lov/2007-06-29-75">lov/2007-06-29-75</a></li><li><a href="lov/2004-11-19-73">lov/2004-11-19-73</a></li></ul></dd><dt class="dateOfPublication">Kunngjort</dt><dd class="dateOfPublication">2012-06-22 15:55</dd><dt class="titleShort">Korttittel</dt><dd class="titleShort">Overgangsregler til lov 2012:35</dd><dt class="title">Tittel</dt><dd class="title">Forskrift om overgangsregler til lov 22. juni 2012 nr. 35 om endringer i bokføringsloven, verdipapirhandelloven, eiendomsmeglingsloven m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. juni 2012 med hjemmel i <a href="lov/2012-06-22-35">lov 22. juni 2012 nr. 35</a> om endringer i bokføringsloven, verdipapirhandelloven, eiendomsmeglingsloven m.m. del XIX nr. 4. <br /><strong>Endret</strong> ved <a href="forskrift/2012-09-17-880">forskrift 17 sep 2012 nr. 880</a>.</dd><dt class="refid">RefID</dt><dd class="refid">forskrift/2012-06-22-568</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler til lov 22. juni 2012 nr. 35 om endringer i bokføringsloven, verdipapirhandelloven, eiendomsmeglingsloven m.m.</a><ul class="tocSubUl"><li><a href="#kapittel-1" data-child-interval="§§ 1 – 2">I</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li></ul></li><li><a href="#kapittel-2" data-child-interval="§§ 3 – 5">II</a><ul class="tocSubUl"><li><a href="#kapittel-2-paragraf-1">§ 3.</a></li><li><a href="#kapittel-2-paragraf-2">§ 4.</a></li><li><a href="#kapittel-2-paragraf-3">§ 5.</a></li></ul></li><li><a href="#kapittel-3">III</a></li></ul></li></ul></dd></dl></header><main class="documentBody" data-lovdata-URL="SF/forskrift/2012-06-22-568" id="dokument"><h1>Forskrift om overgangsregler til lov 22. juni 2012 nr. 35 om endringer i bokføringsloven, verdipapirhandelloven, eiendomsmeglingsloven m.m.</h1><section class="section" data-name="kapI" id="kapittel-1" data-lovdata-URL="SF/forskrift/2012-06-22-568/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/2012-06-22-568/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">For prospekter som er sendt inn til Finanstilsynet for kontroll før 1. juli 2012, men som blir godkjent etter nevnte tidspunkt og før 1. september 2012, gjelder reglene i <a href="lov/2007-06-29-75/kap7">verdipapirhandelloven kapittel 7</a> slik de lyder før endringene etter <a href="lov/2012-06-22-35">lov 22. juni 2012 nr. 35</a> om endringer i bokføringsloven, verdipapirhandelloven, eiendomsmeglingsloven m.m. Utsteder kan likevel velge at prospektet skal behandles etter reglene i <a href="lov/2007-06-29-75/kap7">verdipapirhandelloven kapittel 7</a> slik de lyder etter endringene etter <a href="lov/2012-06-22-35">lov 22. juni 2012 nr. 35</a> om endringer i bokføringsloven, verdipapirhandelloven, eiendomsmeglingsloven m.m., ved skriftlig å notifisere Finanstilsynet om dette.</article></article><article class="legalArticle" data-lovdata-URL="SF/forskrift/2012-06-22-568/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Endringene i <a href="lov/2007-06-29-75/§7-4">verdipapirhandelloven § 7-4</a> etter <a href="lov/2012-06-22-35">lov 22. juni 2012 nr. 35</a> om endringer i bokføringsloven, verdipapirhandelloven, eiendomsmeglingsloven m.m., gjelder ikke tilbud fremsatt før 1. juli 2012, forutsatt at slikt tilbud blir endelig gjennomført innen 1. september 2012.</article></article></section><section class="section" data-name="kapII" id="kapittel-2" data-lovdata-URL="SF/forskrift/2012-06-22-568/KAPITTEL_2"><h2 data-text-align="center">II</h2><article class="legalArticle" data-lovdata-URL="SF/forskrift/2012-06-22-568/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">Bokføringspliktige kan velge ikke å ta i bruk endringene i <a href="lov/2004-11-19-73/§5">bokføringsloven § 5</a> annet ledd nytt nr. 3, <a href="lov/2004-11-19-73/§6">§ 6</a> tredje ledd og <a href="lov/2004-11-19-73/§13">§ 13</a> første ledd nr. 3 og 7 før første regnskapsår påbegynt etter 31. desember 2012. Bokføringspliktige som benytter seg av valgmuligheten etter første punktum skal følge bestemmelsene i § 6 annet ledd og § 13 første ledd nr. 3 og 7 slik de lyder før endringene etter <a href="lov/2012-06-22-35">lov 22. juni 2012 nr. 35</a> om endringer i bokføringsloven, verdipapirhandelloven, eiendomsmeglingsloven m.m.</article></article><article class="legalArticle" data-lovdata-URL="SF/forskrift/2012-06-22-568/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-2-ledd-1">Bokføringspliktige skal benytte de samme reglene etter <a href="forskrift/2012-06-22-568/§3">§ 3</a> første ledd gjennom hele regnskapsåret. Dersom valgretten etter <a href="forskrift/2012-06-22-568/§3">§ 3</a> første ledd første punktum ikke benyttes for regnskapsår avsluttet i 2012 kan den heller ikke benyttes for senere regnskapsår.</article></article><article class="legalArticle" data-lovdata-URL="SF/forskrift/2012-06-22-568/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-3-ledd-1">Adgangen til å erstatte oppbevaring av spesifikasjoner av pliktig regnskapsrapportering med bokførte opplysninger som er nødvendig for å kunne utarbeide slike spesifikasjoner etter <a href="lov/2004-11-19-73/§13">bokføringsloven § 13</a> nr. 2, gjelder for regnskapsår påbegynt etter 31. desember 2012 og for tidligere regnskapsår hvor den bokføringspliktige hadde regnskapssystem som oppfylte kravene til funksjonalitet for lukking av regnskapsperioder etter § 7-6 i <a href="forskrift/2004-12-01-1558">forskrift 1. desember 2004 nr. 1558</a> om bokføring.</article><article class="changesToParent">Tilføyd ved <a href="forskrift/2012-09-17-880">forskrift 17 sep 2012 nr. 880</a>.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2012-06-22-568/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. juli 2012.</article></section></main></body></html>