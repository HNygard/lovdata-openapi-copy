<!DOCTYPE html><html lang="no"><head><title>Forskrift om krav til fartøy som skal fiske og føre fangsten levende</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-22-1682</dd><dt class="dokid">DokumentID</dt><dd class="dokid">SF/forskrift/2005-12-22-1682</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruk, sjømat og marked</li></ul></dd><dt class="publishedIn">Publisert i</dt><dd class="publishedIn">I 2005 hefte 16</dd><dt class="dateInForce">I kraft fra</dt><dd class="dateInForce">2006-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-04-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-04-19-674">forskrift/2018-04-19-674</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-03-26-15/§8">lov/1999-03-26-15/§8</a></li><li><a href="lov/2009-06-19-97/§7">lov/2009-06-19-97/§7</a></li><li><a href="lov/2009-06-19-97/§8">lov/2009-06-19-97/§8</a></li><li><a href="lov/2009-06-19-97/§11">lov/2009-06-19-97/§11</a></li><li><a href="lov/2009-06-19-97/§19">lov/2009-06-19-97/§19</a></li><li><a href="lov/2009-06-19-97/§20">lov/2009-06-19-97/§20</a></li><li><a href="forskrift/2010-06-11-814">forskrift/2010-06-11-814</a></li></ul></dd><dt class="dateOfPublication">Kunngjort</dt><dd class="dateOfPublication">2005-12-30</dd><dt class="titleShort">Korttittel</dt><dd class="titleShort">Forskrift om krav til fartøy som skal fiske og føre fangsten levende</dd><dt class="title">Tittel</dt><dd class="title">Forskrift om krav til fartøy som skal fiske og føre fangsten levende</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 22. desember 2005 med hjemmel i <a href="lov/1999-03-26-15">lov 26. mars 1999 nr. 15</a> om retten til å delta i fiske og fangst (deltakerloven) <a href="lov/1999-03-26-15/§8">§ 8</a> og <a href="lov/2009-06-19-97">lov 19. juni 2009 nr. 97</a> om dyrevelferd <a href="lov/2009-06-19-97/§7">§ 7</a>, <a href="lov/2009-06-19-97/§8">§ 8</a>, <a href="lov/2009-06-19-97/§11">§ 11</a>, <a href="lov/2009-06-19-97/§19">§ 19</a> og <a href="lov/2009-06-19-97/§20">§ 20</a>, jf. <a href="forskrift/2010-06-11-814">delegeringsvedtak 11. juni 2010 nr. 814</a>. <br /><strong>Endret</strong> ved <a href="forskrift/2006-05-31-569">forskrifter 31 mai 2006 nr. 569</a>, <a href="forskrift/2010-08-06-1147">6 aug 2010 nr. 1147</a>, <a href="forskrift/2018-04-19-674">19 april 2018 nr. 674</a>.</dd><dt class="refid">RefID</dt><dd class="refid">forskrift/2005-12-22-1682</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til fartøy som skal fiske og føre fangsten levende</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Generelt om utstyr og innretninger om bord</a></li><li><a href="#paragraf-4">§ 4. Krav til utstyr som brukes til å ta fisk om bord</a></li><li><a href="#paragraf-5">§ 5. Krav til sorteringskar om bord</a></li><li><a href="#paragraf-6">§ 6. Krav til overføringsinnretninger om bord</a></li><li><a href="#paragraf-7">§ 7. Krav til føringsrom om bord</a></li><li><a href="#paragraf-8">§ 8. Forholdet til andre regler</a></li><li><a href="#paragraf-9">§ 9. Godkjenning og melding</a></li><li><a href="#paragraf-10">§ 10. Tilsyn</a></li><li><a href="#paragraf-11">§ 11. Straff</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-12-22-1682" id="dokument"><h1>Forskrift om krav til fartøy som skal fiske og føre fangsten levende</h1><article class="legalArticle" data-lovdata-URL="SF/forskrift/2005-12-22-1682/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at fartøyet er utrustet på en slik måte at fisken sikres forsvarlig håndtering om bord med hensyn til dens velferd.</article></article><article class="legalArticle" data-lovdata-URL="SF/forskrift/2005-12-22-1682/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskrift gjelder alle fartøy som fisker og fører levende fisk av andre arter enn sei, makrell, sild, brisling og ål, men ikke skalldyr og bløtdyr.</article><article class="changesToParent">Endret ved <a href="forskrift/2006-05-31-569">forskrift 31 mai 2006 nr. 569</a>.</article></article><article class="legalArticle" data-lovdata-URL="SF/forskrift/2005-12-22-1682/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelt om utstyr og innretninger om bord</span></h2><article class="legalP" id="paragraf-3-ledd-1">Utstyr og innretninger om bord skal:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">ikke ha vinkler, kanter, fremspring eller materiale som kan påføre fisken skader eller unødvendige belastninger,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">være tilpasset fiskens størrelse,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">medføre minimal risiko for skade på fisken, herunder ved håndtering,</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">være slik at det er enkelt å foreta inspeksjon av fisken,</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">være tilrettelagt for godt renhold, og</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">være godt egnet for stedet de skal brukes, under hensyn til bl.a. værforholdene.</article></article></li></ol></article></article><article class="legalArticle" data-lovdata-URL="SF/forskrift/2005-12-22-1682/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til utstyr som brukes til å ta fisk om bord</span></h2><article class="legalP" id="paragraf-4-ledd-1">Fartøyet skal være utstyrt slik at fisken påføres minst mulig skader ved ombordtaking.</article></article><article class="legalArticle" data-lovdata-URL="SF/forskrift/2005-12-22-1682/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til sorteringskar om bord</span></h2><article class="legalP" id="paragraf-5-ledd-1">Fartøyet skal være utrustet med delvis vannfylt sorteringskar på dekk. Karet skal ha en slik størrelse, utforming og plassering at all fisk fra hver løfte- eller landingsoperasjon kan sorteres så raskt og skånsomt at det ikke medfører fare for skade eller unødvendige belastninger på fisken.</article></article><article class="legalArticle" data-lovdata-URL="SF/forskrift/2005-12-22-1682/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til overføringsinnretninger om bord</span></h2><article class="legalP" id="paragraf-6-ledd-1">Fra sorteringskaret til føringsrommet skal fartøyet være utrustet med innretninger slik at fisk kan overføres til føringsrommet eller tas opp fra dette uten at den utsettes for klem, slag, oppskraping eller fritt fall på noe tidspunkt.</article><article class="legalP" id="paragraf-6-ledd-2">Fartøyet skal være utrustet med innretninger som sikrer at fisk kan overføres til restitusjonsmerd uten at den utsettes for klem, slag, oppskraping eller fritt fall på noe tidspunkt.</article><article class="legalP" id="paragraf-6-ledd-3">Innretningene nevnt i første og andre ledd bør være utstyrt slik at antall fisk kan telles automatisk.</article></article><article class="legalArticle" data-lovdata-URL="SF/forskrift/2005-12-22-1682/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til føringsrom om bord</span></h2><article class="legalP" id="paragraf-7-ledd-1">Føringsrom skal være utformet med flat bunn som er perforert slik at vann strømmer opp over hele flaten. Sirkulasjonen skal være innrettet slik at det sikres lik og jevn oppstrømming av vann over hele bunnflaten. Pumpekapasiteten skal til enhver tid minst sikre en vannstrøm på 0,5 liter vann pr. kilo fisk pr. minutt.</article><article class="legalP" id="paragraf-7-ledd-2">Annen tilsvarende innretning som sikrer tilstrekkelig vanngjennomstrømming i føringsrommet kan godkjennes av Mattilsynet.</article></article><article class="legalArticle" data-lovdata-URL="SF/forskrift/2005-12-22-1682/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forholdet til andre regler</span></h2><article class="legalP" id="paragraf-8-ledd-1">Reglene i denne forskriften gjør ingen innskrenkninger i de regler ellers som stiller krav til fartøyenes egnethet, utrustning og bemanning for å kunne drive fiske i den hensikt å lande fisken død.</article></article><article class="legalArticle" data-lovdata-URL="SF/forskrift/2005-12-22-1682/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Godkjenning og melding</span></h2><article class="legalP" id="paragraf-9-ledd-1">Fartøy skal før fisket tar til godkjennes av Mattilsynet ut i fra hensynet til fiskevelferd. Det kan knyttes vilkår til godkjenningen og den kan gjøres tidsbegrenset. Ved brudd på vilkårene eller bestemmelser gitt i eller i medhold av <a href="lov/2009-06-19-97">lov 19. juni 2009 nr. 97</a> om dyrevelferd, kan godkjenningen trekkes tilbake.</article><article class="legalP" id="paragraf-9-ledd-2">I søknaden om godkjenning skal det legges frem dokumentasjon på fartøyet, utstyret og fangstmetodens egnethet. Mattilsynet kan kreve ytterligere dokumentasjon.</article><article class="legalP" id="paragraf-9-ledd-3">Fartøy som brukes i fangst for rensefisk er unntatt fra kravet om godkjenning i første ledd, men skal innmeldes til Mattilsynet slik Mattilsynet bestemmer.</article><article class="changesToParent">Endret ved <a href="forskrift/2018-04-19-674">forskrift 19 april 2018 nr. 674</a>.</article></article><article class="legalArticle" data-lovdata-URL="SF/forskrift/2005-12-22-1682/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn</span></h2><article class="legalP" id="paragraf-10-ledd-1">Mattilsynet kan i forbindelse med tilsyn kreve fremlagt dokumentasjon.</article></article><article class="legalArticle" data-lovdata-URL="SF/forskrift/2005-12-22-1682/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Forsettlig eller uaktsom overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/1999-03-26-15/§29">deltakerloven § 29</a> og <a href="lov/2009-06-19-97/§37">dyrevelferdsloven § 37</a>.</article><article class="changesToParent">Endret ved <a href="forskrift/2010-08-06-1147">forskrift 6 aug 2010 nr. 1147</a>.</article></article><article class="legalArticle" data-lovdata-URL="SF/forskrift/2005-12-22-1682/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskriften trer i kraft 1. januar 2006.</article></article></main></body></html>