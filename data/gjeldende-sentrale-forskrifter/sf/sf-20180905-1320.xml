<!DOCTYPE html><html lang="no"><head><title>Forskrift om avgift til forskning og utvikling i fiskeri- og havbruksnæringen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-09-05-1320</dd><dt class="dokid">DokumentID</dt><dd class="dokid">SF/forskrift/2018-09-05-1320</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Handelspolitisk avdeling</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-16-941">forskrift/2023-06-16-941</a> fra 2023-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-10-11-1056">forskrift/2000-10-11-1056</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2000-07-07-68/§2">lov/2000-07-07-68/§2</a></li><li><a href="lov/2000-07-07-68/§5">lov/2000-07-07-68/§5</a></li></ul></dd><dt class="dateOfPublication">Kunngjort</dt><dd class="dateOfPublication">2018-09-14 13:15</dd><dt class="title">Tittel</dt><dd class="title">Forskrift om avgift til forskning og utvikling i fiskeri- og havbruksnæringen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 5. september 2018 med hjemmel i <a href="lov/2000-07-07-68">lov 7. juli 2000 nr. 68</a> om avgift til forskning og utvikling i fiskeri- og havbruksnæringen <a href="lov/2000-07-07-68/§2">§ 2</a> og <a href="lov/2000-07-07-68/§5">§ 5</a>. <br /> <strong>Endret</strong> ved forskrift <a href="forskrift/2023-06-16-941">16 juni 2023 nr. 941</a> (i kraft 1 juli 2023).</dd><dt class="refid">RefID</dt><dd class="refid">forskrift/2018-09-05-1320</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om avgift til forskning og utvikling i fiskeri- og havbruksnæringen</a><ul class="tocSubUl"><li><a href="#paragraf-1">§ 1. Avgift</a></li><li><a href="#paragraf-2">§ 2. Forvaltning av avgiftsmidlene</a></li><li><a href="#paragraf-3">§ 3. Anvendelse av midlene</a></li><li><a href="#paragraf-4">§ 4. Klage</a></li><li><a href="#paragraf-5">§ 5. Behandling av personopplysninger</a></li><li><a href="#paragraf-6">§ 6. Oppløsning</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-09-05-1320" id="dokument"><h1>Forskrift om avgift til forskning og utvikling i fiskeri- og havbruksnæringen</h1><article class="legalArticle" data-lovdata-URL="SF/forskrift/2018-09-05-1320/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgift</span></h2><article class="legalP" id="paragraf-1-ledd-1">Det skal svares en FoU-avgift som skal beregnes av fob-verdien av eksportert fisk, fiskevarer og marine produkter.</article><article class="legalP" id="paragraf-1-ledd-2">FoU-avgiften skal utgjøre 0,3 prosent av avgiftsgrunnlaget.</article><article class="legalP" id="paragraf-1-ledd-3">FoU-avgiften er tvangsgrunnlag for utlegg.</article><article class="legalP" id="paragraf-1-ledd-4">Tollmyndighetene er avgiftsmyndighet for FoU-avgiften, og fastsettelse skal følge bestemmelsene i <a href="forskrift/2000-12-13-1253">forskrift 13. desember 2000 nr. 1253 om samordnet innkreving av avgift på fiskeeksport</a>. Innkreving av FoU-avgiften skal samordnes med avgift etter <a href="forskrift/1991-03-22-157">forskrift 22. mars 1991 nr. 157 om regulering av eksporten av fisk, fiskevarer og marine produkter</a> og foretas av skattekontoret i samsvar med bestemmelsene i <a href="forskrift/2000-12-13-1253">forskrift 13. desember 2000 nr. 1253 om samordnet innkreving av avgift på fiskeeksport</a>.</article><article class="changesToParent">Endret ved forskrift <a href="forskrift/2023-06-16-941">16 juni 2023 nr. 941</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2018-09-05-1320/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning av avgiftsmidlene</span></h2><article class="legalP" id="paragraf-2-ledd-1">Avgiftsmidlene som innkreves med hjemmel i <a href="lov/2000-07-07-68">lov om avgift til forskning og utvikling i fiskeri- og havbruksnæringen</a> forvaltes av Fiskeri- og havbruksnæringens forskningsfinansiering AS (FHF).</article><article class="legalP" id="paragraf-2-ledd-2">Det skal innhentes forslag på styremedlemmer fra fiskeri- og havbruksnæringen. Det skal være god kompetanse fra næringen i styret for aksjeselskapet.</article><article class="legalP" id="paragraf-2-ledd-3">Aksjeselskapet skal utføre de oppgaver som er fastsatt i loven, i denne forskrift og i vedtekter for aksjeselskapet.</article><article class="legalP" id="paragraf-2-ledd-4">Aksjeselskapet skal:<ol class="defaultList" type="a"><li data-name="a." value="1"><article class="listArticle" id="paragraf-2-ledd-4-punkt-1"><article class="legalP" id="paragraf-2-ledd-4-punkt-1-ledd-1">utarbeide strategier for bruk av avgiftsmidlene på grunnlag av en løpende dialog med fiskeri- og havbruksnæringen</article></article></li><li data-name="b." value="2"><article class="listArticle" id="paragraf-2-ledd-4-punkt-2"><article class="legalP" id="paragraf-2-ledd-4-punkt-2-ledd-1">fastsette kriterier og rutiner for tildeling av avgiftsmidlene og tildele dem iht. vedtatte strategier, kriterier og rutiner. Kriterier og rutiner for tildeling av midler skal være allment tilgjengelige.</article></article></li><li data-name="c." value="3"><article class="listArticle" id="paragraf-2-ledd-4-punkt-3"><article class="legalP" id="paragraf-2-ledd-4-punkt-3-ledd-1">foreta en overordnet oppfølging av og kontroll med bruken av avgiftsmidlene</article></article></li><li data-name="d." value="4"><article class="listArticle" id="paragraf-2-ledd-4-punkt-4"><article class="legalP" id="paragraf-2-ledd-4-punkt-4-ledd-1">foreta en samlet årlig rapportering om anvendelse av avgiftsmidlene til Nærings- og fiskeridepartementet.</article></article></li></ol></article><article class="changesToParent">Endret ved forskrift <a href="forskrift/2023-06-16-941">16 juni 2023 nr. 941</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2018-09-05-1320/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Anvendelse av midlene</span></h2><article class="legalP" id="paragraf-3-ledd-1">Avgiftsmidlene skal benyttes til forsknings- og utviklingsarbeid til nytte for hele eller deler av fiskeri- og havbruksnæringen, for å legge til rette for økt verdiskaping, miljøtilpasning, omstilling og nyskaping i fiskeri- og havbruksnæringen. Det skal over tid legges opp til en rimelig fordeling mellom de ulike delene av næringen.</article><article class="legalP" id="paragraf-3-ledd-2">Aksjeselskapet skal sørge for at anvendelsen av avgiftsmidlene samordnes med annen offentlig finansiert forskning innenfor det marine området.</article><article class="legalP" id="paragraf-3-ledd-3">Midlene tildeles ved tilskudd til forskningsprogrammer og prosjekter. Midlene skal som hovedregel tildeles etter konkurranse. Forskningsprosjekter finansiert av selskapet skal følge anerkjente forskningsetiske normer.</article><article class="legalP" id="paragraf-3-ledd-4">Resultatene av den forskning som helt eller delvis finansieres av fiskeri- og havbruksnæringens felles forskningsfinansiering skal være allment tilgjengelig i henhold til retningslinjer for offentlig støtte. Avgiftsmidlene kan ikke benyttes som privat egenandel i brukerstyrte prosjekter hvor resultatene forbeholdes de enkelte deltakende foretak.</article><article class="legalP" id="paragraf-3-ledd-5">Utgifter til forvaltning og administrasjon av aksjeselskapet dekkes av avgiftsmidlene.</article></article><article class="legalArticle" data-lovdata-URL="SF/forskrift/2018-09-05-1320/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klage</span></h2><article class="legalP" id="paragraf-4-ledd-1">De vedtak som treffes i tilknytning til innkreving av avgiften etter denne forskrift kan påklages til Nærings- og fiskeridepartementet etter forvaltningslovens bestemmelser.</article></article><article class="legalArticle" data-lovdata-URL="SF/forskrift/2018-09-05-1320/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av personopplysninger</span></h2><article class="legalP" id="paragraf-5-ledd-1">Aksjeselskapet kan behandle personopplysninger når dette er nødvendig for å utøve myndighet eller utføre de oppgavene som framgår av denne forskriften.</article><article class="legalP" id="paragraf-5-ledd-2">Helseopplysninger som nevnt i personvernforordningen artikkel 9 nr. 1 kan behandles etter første ledd når dette er nødvendig ut fra formålet med behandlingen.</article></article><article class="legalArticle" data-lovdata-URL="SF/forskrift/2018-09-05-1320/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppløsning</span></h2><article class="legalP" id="paragraf-6-ledd-1">Ved oppløsning eller nedleggelse av ordningen skal ordningens midler, etter at ordningens forpliktelser er dekket, anvendes i samsvar med lovens formål.</article></article><article class="legalArticle" data-lovdata-URL="SF/forskrift/2018-09-05-1320/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft 1. januar 2019.</article><article class="legalP" id="paragraf-7-ledd-2">Fra samme tidspunkt oppheves: <a href="forskrift/2000-10-11-1056">forskrift 11. oktober 2000 nr. 1056</a> om avgift til forskning og utvikling i fiskeri- og havbruksnæringen.</article></article></main></body></html>