<!DOCTYPE html><html lang="no"><head><title>Forskrift om Norsk Lysingsblad. Innrykking og betaling for proklamaer og ektepakter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1949-01-20-1</dd><dt class="dokid">DokumentID</dt><dd class="dokid">SF/forskrift/1949-01-20-1</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for forvaltningsutvikling</li></ul></dd><dt class="publishedIn">Publisert i</dt><dd class="publishedIn">II 1949 s 41</dd><dt class="dateInForce">I kraft fra</dt><dd class="dateInForce">1949-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2003-12-16-1630">forskrift/2003-12-16-1630</a> fra 2004-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1946-10-11-1/§3">lov/1946-10-11-1/§3</a></li></ul></dd><dt class="lastupdated">Rettet</dt><dd class="lastupdated">2024-01-02 (departementstilhørighet)</dd><dt class="titleShort">Korttittel</dt><dd class="titleShort">Forskrift om Norsk Lysingsblad</dd><dt class="title">Tittel</dt><dd class="title">Forskrift om Norsk Lysingsblad. Innrykking og betaling for proklamaer og ektepakter.</dd><dt class="miscInformation">Annet om dokumentet</dt><dd class="miscInformation"><strong>Endret</strong> ved forskrift <a href="forskrift/2003-12-16-1630">16 des 2003 nr. 1630</a>.</dd><dt class="refid">RefID</dt><dd class="refid">forskrift/1949-01-20-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Norsk Lysingsblad. Innrykking og betaling for proklamaer og ektepakter.</a><ul class="tocSubUl"><li><a href="#kapittel-1">Innrykkingen av proklamaer.</a></li><li><a href="#kapittel-2">Proklamaer og ektepakter. Betalingsmåten.</a></li></ul></li></ul></dd></dl></header><main class="documentBody" data-lovdata-URL="SF/forskrift/1949-01-20-1" id="dokument"><h1>Forskrift om Norsk Lysingsblad. Innrykking og betaling for proklamaer og ektepakter.</h1><article class="legalP" id="ledd-1">Departementet har funnet å burde innføre en forenkling når det gjelder innrykkingen av proklamaer og andre kunngjøringer i Norsk Lysingsblad og ved betalingen for innrykkede proklamaer og ektepakter.</article><section class="section" id="kapittel-1" data-lovdata-URL="SF/forskrift/1949-01-20-1/KAPITTEL_1"><h2>Innrykkingen av proklamaer.</h2><article class="legalP" id="kapittel-1-ledd-1">Rubrikken for proklamaer vil få en innledning inneholdende de deler som er felles for samtlige proklamaer etter avdøde. I det enkelte proklama vil en videre sløyfe dagen for dets utstedelse og i tilfelle skiftedommerens navn.</article><article class="legalP" id="kapittel-1-ledd-2">Proklamaene vil i Lysingsbladet bli ordnet alfabetisk, og slik at rubrikken deles for så vidt det gjelder 1. gangs eller 2. gangs innrykking.</article><article class="legalP" id="kapittel-1-ledd-3">Etter den nye ordning vil rubrikken for proklamaer eksempelvis få følgende utseende:</article><article class="legalP" id="kapittel-1-ledd-4"><i>Proklamaer</i></article><article class="legalP" id="kapittel-1-ledd-5">Krav etter avdøde må om kravet ikke skal tapes, meldes innen 3 måneder til den som er nevnt nedenfor:<ol class="defaultList" type="1"><li data-name="1." value="1"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">gangs innrykking: <ul class="defaultList"><li><article class="listArticle" id="kapittel-1-ledd-5-punkt-1-ledd-1-punkt-1"><article class="legalP" id="kapittel-1-ledd-5-punkt-1-ledd-1-punkt-1-ledd-1">Bakken, Peder, fisker, Ballangen. Steigen skifterett, Narvik.</article></article></li><li><article class="listArticle" id="kapittel-1-ledd-5-punkt-1-ledd-1-punkt-2"><article class="legalP" id="kapittel-1-ledd-5-punkt-1-ledd-1-punkt-2-ledd-1">Gjertsen, Rolf, lærer, Storgt. 17, Haugesund, i uskiftet bo med før avdøde hustru Gerd. Bokholder Sverre Gjertsen, Storgt. 17, Haugesund.</article></article></li><li><article class="listArticle" id="kapittel-1-ledd-5-punkt-1-ledd-1-punkt-3"><article class="legalP" id="kapittel-1-ledd-5-punkt-1-ledd-1-punkt-3-ledd-1">Moløkken, Nikoline, føderådsenke, Gransherad. Tinn og Heddal skifterett, Notodden.</article></article></li><li><article class="listArticle" id="kapittel-1-ledd-5-punkt-1-ledd-1-punkt-4"><article class="legalP" id="kapittel-1-ledd-5-punkt-1-ledd-1-punkt-4-ledd-1">Røsvik, Johannes, kjøpmann, Prinsensgt. 20, Oslo, i felleseie med gjenlevende hustru Othilie. Sakfører Peder Ås, Grubbegt. 1, Oslo.</article></article></li></ul></article></article></li><li data-name="2." value="2"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">gangs innrykking: <ul class="defaultList"><li><article class="listArticle" id="kapittel-1-ledd-5-punkt-2-ledd-1-punkt-1"><article class="legalP" id="kapittel-1-ledd-5-punkt-2-ledd-1-punkt-1-ledd-1">Flessvik, Ingvald, gårdbruker, Feiring. Eidsvoll skifterett, Eidsvoll.</article></article></li><li><article class="listArticle" id="kapittel-1-ledd-5-punkt-2-ledd-1-punkt-2"><article class="legalP" id="kapittel-1-ledd-5-punkt-2-ledd-1-punkt-2-ledd-1">Uthaug, Inga, rentenist, Havnegt. 11, Tromsø, i uskiftet bo med før avdød mann Olav. Skipsfører Olav Uthaug, Storgt. 7, Tromsø.</article></article></li></ul></article></article></li></ol></article><article class="legalP" id="kapittel-1-ledd-6">En har funnet å kunne fastsette ens betaling for alle innrykkinger. Prisen vil inntil videre være kr. 3 pr. innrykking.</article><article class="legalP" id="kapittel-1-ledd-7">For å lette gjennomføringen av den nye ordning skal proklamaene sendes inn til Norsk Lysingsblad etter et fastsatt skjema med følgende innhold:</article><article class="legalP" id="kapittel-1-ledd-8"><i>Proklama</i></article><article class="legalP" id="kapittel-1-ledd-9">Krav etter avdøde må om det ikke skal tapes meldes innen 3 måneder.</article><div class="indent"><article class="defaultP">Avdødes navn: ......... (slektsnavn) ......... (fornavn)</article><article class="defaultP">Stilling: ...................................</article><article class="defaultP">Siste bopel: ................................</article><article class="defaultP">I særeie/felleseie/uskifte med:<sup class="footnotereference" data-footnotereferencevalue="1" data-unique-footnote-counter="1">1</sup> ...........................</article><article class="defaultP">Kravet meldes til: ..........................<br />(skifterett, testamentsfullbyrder, loddeier eller fullmektig for loddeier(ne)).</article></div><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Stryk det som ikke passer.</article></footer><div class="indent"><article class="defaultP">Stempelmerker kr. 6,00 for kunngjøringen påklebes her.</article><article class="defaultP">Utfylles av Norsk Lysingsblad:</article><article class="defaultP">1. gangs innrykking: .......................</article><article class="defaultP">2. gangs innrykking: .......................</article></div> <article class="legalP" id="kapittel-1-ledd-10">En legger ved en del eksemplarer av det utarbeidede skjema, som vil bli å få hos Statens trykksakekspedisjon. Private vil kunne få det utlevert hos skifteforvalterne og hos lensmennene. Proklama må settes opp etter skjemaet så vel ved offentlige skifter som ved private. Skjemaet er laget slik at det også vil kunne brukes ved kunngjøring i lokalavisen og ved oppslag på rettsstedet. Også ved kunngjøringen i lokalavisen bør datering av proklamaet og eventuelt dommerens underskrift gå ut, mens oppslaget på rettsstedet må dateres og underskrives.</article></section><section class="section" id="kapittel-2" data-lovdata-URL="SF/forskrift/1949-01-20-1/KAPITTEL_2"><h2>Proklamaer og ektepakter. Betalingsmåten.</h2><article class="legalP" id="kapittel-2-ledd-1">Betalingen for kunngjøring av proklamaer vil som nevnt bli kr. 3 pr. gang. Kunngjøringsutgiftene for ektepakter er allerede fastsatt til et bestemt beløp, kr. 4 pr. ektepakt. Man har funnet å burde innføre en ordning hvoretter betalingen for disse kunngjøringer skal avgjøres ved stempelmerker.</article><article class="legalP" id="kapittel-2-ledd-2">Stempelmerkene skal ved proklamaer påklebes det utfylte skjema og når det gjelder offentlig skifte kasseres av vedkommende skifteforvalter.</article><article class="legalP" id="kapittel-2-ledd-3">Når det gjelder privat skifte vil vedkommende bostyrer selv kunne kassere de stempelmerker som anvendes til dekning av kunngjøringsutgiftene så fremt han går inn under tilleggsloven til loven om stemplet papir av 11. april 1885 § 3 a. Dette vil således være tilfelle med lensmenn, advokater, sakførere og forliksmenn. Hvis vedkommmende private bostyrer ikke selv har adgang til å kassere stempelmerker kan kunngjøringen med påklebet stempelmerke sendes inn til Norsk Lysingsblad, hvor redaktøren vil foreta kasseringen.</article><article class="legalP" id="kapittel-2-ledd-4">Ved ektepakter skal stempelmerkene for kunngjøringen påklebes den gjenpart som sendes til Ektepaktregistret og kasseres av vedkommende registerfører.</article><article class="legalP" id="kapittel-2-ledd-5">Departementet har for øvrig funnet at en ikke bare når det gjelder proklamaer, men i alle offentlige kunngjøringer for å spare plass bør sløyfe vedkommende embets- eller tjenestemanns navn i kunngjøringen i Norsk Lysingsblad. Dette bør også gjøres i kunngjøringer i andre aviser. Videre vil adresseangivelsen bli sløyfet når det gjelder firmaanmeldelser, således «Til N.N. Handelsregister». Disse forenklinger vil straks bli innført. En skal i denne forbindelse henlede registerførernes oppmerksomhet på at en bør utelate de deler av firmaanmeldelsene som ikke har interesse og betydning ved kunngjøringen, således opplysning om eventuelle bilag som måtte følge med anmeldelsen.</article><article class="legalP" id="kapittel-2-ledd-6">Den nye innrykkingsmåte for proklamaer og betalingsmåte for proklamaer og ektepakter vil bli innført fra 1. mars 1949. Registerførere, skifteforvaltere og private bostyrere anmodes om å være oppmerksom herpå, slik at intet proklama og ingen ektepakt kommer inn til Norsk Lysingsblad eller Ektepaktregistret etter dette tidspunkt uten at kunngjøringsomkostningene er avgjort ved stempelmerker på den måte som er angitt foran. Hvis dette ikke er gjort vil kunngjøringen bli tilbakesendt. Det vil av denne grunn være praktisk at en heller går over til den nye ordning med innsendelse av proklamaer på det faste skjema og med betalingen avgjort ved stempelmerker noe tidligere enn strengt nødvendig. Slike kunngjøringer som kommer inn til Norsk Lysingsblad eller Ektepaktregistret de siste dager før 1. mars, vil da bli tatt med først etter denne datum.</article><article class="changesToParent">Endret ved <a href="forskrift/2003-12-16-1630">forskrift 16 des 2003 nr. 1630</a> (i kraft 1 jan 2004).</article></section></main></body></html>