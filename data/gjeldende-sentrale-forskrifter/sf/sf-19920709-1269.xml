<!DOCTYPE html><html lang="no"><head><title>Forskrift om varsling av akutt forurensning eller fare for akutt forurensning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-07-09-1269</dd><dt class="dokid">DokumentID</dt><dd class="dokid">SF/forskrift/1992-07-09-1269</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Kyst- og miljøavdelingen</li></ul></dd><dt class="publishedIn">Publisert i</dt><dd class="publishedIn">Avd I 1993 1005</dd><dt class="dateInForce">I kraft fra</dt><dd class="dateInForce">1993-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2007-06-27</dd><dt class="lastChangedBy">Sist endret ved</dt><dd class="lastChangedBy"><a href="forskrift/2007-06-27-723">forskrift/2007-06-27-723</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1977-08-10-3">forskrift/1977-08-10-3</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-03-13-6/§39">lov/1981-03-13-6/§39</a></li><li><a href="forskrift/2002-12-20-1805">forskrift/2002-12-20-1805</a></li></ul></dd><dt class="titleShort">Korttittel</dt><dd class="titleShort">Forskrift om varsling av akutt forurensning mv</dd><dt class="title">Tittel</dt><dd class="title">Forskrift om varsling av akutt forurensning eller fare for akutt forurensning.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 9. juli 1992 med hjemmel i <a href="lov/1981-03-13-6">lov 13. mars 1981 nr. 6</a> om vern mot forurensninger og om avfall (Forurensningsloven) <a href="lov/1981-03-13-6/§39">§ 39</a> tredje ledd, jf. <a href="forskrift/2002-12-20-1805">delegeringsvedtak 20. desember 2002 nr. 1805</a>. <br /><strong>Endret</strong> ved <a href="forskrift/2001-08-31-1016">forskrifter 31 aug 2001 nr. 1016</a> (virkeområdet omfatter ikke lenger kontinentalsokkelen), <a href="forskrift/2007-06-27-723">27 juni 2007 nr. 723</a> (bl.a. hjemmel).</dd><dt class="refid">RefID</dt><dd class="refid">forskrift/1992-07-09-1269</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om varsling av akutt forurensning eller fare for akutt forurensning.</a><ul class="tocSubUl"><li><a href="#paragraf-1">§ 1. Definisjon</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Varslingsplikt</a></li><li><a href="#paragraf-4">§ 4. Varslingsinstanser – Hvem som skal varsles</a></li><li><a href="#paragraf-5">§ 5. Særskilt om varsling fra luftfartøy</a></li><li><a href="#paragraf-6">§ 6. Tilsynsmyndighet</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1992-07-09-1269" id="dokument"><h1>Forskrift om varsling av akutt forurensning eller fare for akutt forurensning.</h1><article class="legalArticle" data-lovdata-URL="SF/forskrift/1992-07-09-1269/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon</span></h2><article class="legalP" id="paragraf-1-ledd-1">Med akutt forurensning menes forurensning av betydning, som inntrer plutselig, og som ikke er tillatt etter bestemmelsene i eller i medhold av forurensningsloven.</article></article><article class="legalArticle" data-lovdata-URL="SF/forskrift/1992-07-09-1269/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for akutt forurensning<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">riket</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">i norsk økonomisk sone eller som truer å inntreffe i norsk økonomisk sone når forurensningskilden er norsk fartøy eller innretning</article></article></li></ul></article><article class="changesToParent">Endret ved <a href="forskrift/2001-08-31-1016">forskrift 31 aug 2001 nr. 1016</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1992-07-09-1269/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varslingsplikt</span></h2><article class="legalP" id="paragraf-3-ledd-1">Den ansvarlige for akutt forurensning plikter straks å varsle i samsvar med denne forskrift. Denne varslingsplikten påhviler også oppdragstaker som utfører arbeid på vegne av den ansvarlige for forurensningen.</article><article class="legalP" id="paragraf-3-ledd-2">Enhver annen enn den ansvarlige for forurensningen har varslingsplikt, med mindre det er åpenbart unødvendig.</article><article class="legalP" id="paragraf-3-ledd-3">Denne plikten gjelder også akutt forurensning fra virksomhet som har tillatelse i medhold av <a href="lov/1981-03-13-6">lov av 13. mars 1981 nr. 6</a> om vern mot forurensninger og om avfall <a href="lov/1981-03-13-6/§11">§ 11</a> (konsesjon).</article><article class="legalP" id="paragraf-3-ledd-4">Varslingsplikten gjelder også ved fare for akutt forurensning.</article></article><article class="legalArticle" data-lovdata-URL="SF/forskrift/1992-07-09-1269/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varslingsinstanser – Hvem som skal varsles</span></h2><article class="legalP" id="paragraf-4-ledd-1">Brannvesenet skal varsles om akutt forurensning eller fare for akutt forurensning fra landbasert virksomhet.</article><article class="legalP" id="paragraf-4-ledd-2">Hovedredningssentralen eller nærmeste kystradio skal varsles ved akutt forurensning eller fare for akutt forurensning fra fartøy.</article><article class="legalP" id="paragraf-4-ledd-3">Hovedredningssentralen og Oljedirektoratet skal varsles ved akutt forurensning eller fare for akutt forurensning fra virksomhet på kontinentalsokkelen.</article><article class="legalP" id="paragraf-4-ledd-4">Kystverket kan utarbeide et system for viderevarsling.</article><article class="changesToParent">Endret ved <a href="forskrift/2007-06-27-723">forskrift 27 juni 2007 nr. 723</a>.</article></article><article class="legalArticle" data-lovdata-URL="SF/forskrift/1992-07-09-1269/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilt om varsling fra luftfartøy</span></h2><article class="legalP" id="paragraf-5-ledd-1">Luftfartøy som oppdager akutt forurensning skal varsle den enhet av lufttrafikktjenesten som luftfartøyet har kontakt med.</article></article><article class="legalArticle" data-lovdata-URL="SF/forskrift/1992-07-09-1269/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsynsmyndighet</span></h2><article class="legalP" id="paragraf-6-ledd-1">Kystverket, eller den Fiskeri- og kystdepartementet bemyndiger, fører tilsyn med at denne forskrift blir overholdt.</article><article class="changesToParent">Endret ved <a href="forskrift/2007-06-27-723">forskrift 27 juni 2007 nr. 723</a>.</article></article><article class="legalArticle" data-lovdata-URL="SF/forskrift/1992-07-09-1269/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft 1. januar 1993. Fra samme dato oppheves forskrift av 10. august 1977 om varsling av utslipp av olje eller oljeholdig blanding i sjøen, i vassdrag eller på land.</article></article></main></body></html>