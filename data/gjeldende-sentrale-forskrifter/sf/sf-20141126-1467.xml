<!DOCTYPE html><html lang="no"><head><title>Forskrift om reduksjon av uførepensjon fra lovfestet offentlig tjenestepensjonsordning på grunn av inntekt og om etteroppgjør</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-11-26-1467</dd><dt class="dokid">DokumentID</dt><dd class="dokid">SF/forskrift/2014-11-26-1467</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 15</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-31</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-01-31-139">forskrift/2025-01-31-139</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1949-07-28-26/§29">lov/1949-07-28-26/§29</a></li><li><a href="lov/1949-07-28-26/§30">lov/1949-07-28-26/§30</a></li><li><a href="lov/1953-06-26-11/§12">lov/1953-06-26-11/§12</a></li><li><a href="lov/1953-06-26-11/§13">lov/1953-06-26-11/§13</a></li><li><a href="lov/1962-06-22-12/§15">lov/1962-06-22-12/§15</a></li><li><a href="lov/1962-06-22-12/§16">lov/1962-06-22-12/§16</a></li></ul></dd><dt class="dateOfPublication">Kunngjort</dt><dd class="dateOfPublication">2014-11-28 15:40</dd><dt class="titleShort">Korttittel</dt><dd class="titleShort">Forskrift om reduksjon av uførepensjon</dd><dt class="title">Tittel</dt><dd class="title">Forskrift om reduksjon av uførepensjon fra lovfestet offentlig tjenestepensjonsordning på grunn av inntekt og om etteroppgjør</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 26. november 2014 med hjemmel i <a href="lov/1949-07-28-26">lov 28. juli 1949 nr. 26</a> om Statens pensjonskasse <a href="lov/1949-07-28-26/§29">§ 29</a> sjuende ledd og <a href="lov/1949-07-28-26/§30">§ 30</a> tredje ledd, <a href="lov/1953-06-26-11">lov 26. juni 1953 nr. 11</a> om pensjonsordning for apotekvirksomhet mv. <a href="lov/1953-06-26-11/§12">§ 12</a> sjuende ledd og <a href="lov/1953-06-26-11/§13">§ 13</a> tredje ledd og <a href="lov/1962-06-22-12">lov 22. juni 1962 nr. 12</a> om pensjonsordning for sykepleiere <a href="lov/1962-06-22-12/§15">§ 15</a> sjuende ledd og <a href="lov/1962-06-22-12/§16">§ 16</a> tredje ledd. <br /><strong>Endret</strong> ved <a href="forskrift/2015-06-19-711">forskrifter 19 juni 2015 nr. 711</a>, <a href="forskrift/2015-12-21-1828">21 des 2015 nr. 1828</a>, <a href="forskrift/2016-06-29-841">29 juni 2016 nr. 841</a>, <a href="forskrift/2017-09-08-1380">8 sep 2017 nr. 1380</a>, <a href="forskrift/2024-04-25-687">25 april 2024 nr. 687</a> (med virkning fra 1 jan 2024), <a href="forskrift/2025-01-31-139">31 jan 2025 nr. 139</a> (med virkning for etteroppgjøret for 2024).</dd><dt class="refid">RefID</dt><dd class="refid">forskrift/2014-11-26-1467</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om reduksjon av uførepensjon fra lovfestet offentlig tjenestepensjonsordning på grunn av inntekt og om etteroppgjør</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Inntekt som ikke skal føre til reduksjon av pensjonen</a></li><li><a href="#paragraf-4">§ 3a. Inntektsgrense for personer som mottar pensjon og er i varig tilrettelagt arbeid (VTA)</a></li><li><a href="#paragraf-5">§ 3b. Endring av inntektsgrensen og samlet inntekt før uførhet</a></li><li><a href="#paragraf-6">§ 4. Utfyllende bestemmelser om reduksjon av pensjon</a></li><li><a href="#paragraf-7">§ 5. Utfyllende bestemmelser om etteroppgjør</a></li><li><a href="#paragraf-8">§ 6. Unntak fra 80 prosent-regelen</a></li><li><a href="#paragraf-9">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-11-26-1467" id="dokument"><h1>Forskrift om reduksjon av uførepensjon fra lovfestet offentlig tjenestepensjonsordning på grunn av inntekt og om etteroppgjør</h1><article class="legalArticle" data-lovdata-URL="SF/forskrift/2014-11-26-1467/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir utfyllende regler om reduksjon av midlertidig uførepensjon og uførepensjon på grunn av inntekt og om etteroppgjør når det er utbetalt for lite eller for mye pensjon i et kalenderår.</article></article><article class="legalArticle" data-lovdata-URL="SF/forskrift/2014-11-26-1467/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften her forstås<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">«tjenestepensjonslovene» som <a href="lov/1949-07-28-26">lov 28. juli 1949 nr. 26</a> om Statens pensjonskasse, <a href="lov/1953-06-26-11">lov 26. juni 1953 nr. 11</a> om pensjonsordning for apotekvirksomhet mv. og <a href="lov/1962-06-22-12">lov 22. juni 1962 nr. 12</a> om pensjonsordning for sykepleiere,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">«pensjon» som midlertidig uførepensjon og uførepensjon som gis med hjemmel i tjenestepensjonslovene,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">«inntekt» som pensjonsgivende inntekt etter <a href="lov/1997-02-28-19/§3-15">folketrygdloven § 3-15</a>, se likevel § 3 i forskriften her,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">«inntektsgrense» som det beløpet årlig inntekt, inkludert feriepenger, kan utgjøre før pensjonen skal reduseres, jf. <a href="lov/1949-07-28-26/§29">lov om Statens pensjonskasse § 29</a> første og andre ledd og tilsvarende bestemmelser i de øvrige tjenestepensjonslovene. Feriepenger kan fastsettes til et beløp svarende til 1,3 prosent av inntekten.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">«80 prosent-regelen» som bestemmelsen om at det ikke utbetales uførepensjon når inntekten utgjør mer enn 80 prosent av samlet inntekt før uførhet, jf. <a href="lov/1949-07-28-26/§29">lov om Statens pensjonskasse § 29</a> femte ledd og tilsvarende bestemmelser i de øvrige tjenestepensjonslovene.</article></article></li></ol></article><article class="changesToParent">Endret ved <a href="forskrift/2016-06-29-841">forskrift 29 juni 2016 nr. 841</a> (med virkning fra 1 jan 2015).</article></article><article class="legalArticle" data-lovdata-URL="SF/forskrift/2014-11-26-1467/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inntekt som ikke skal føre til reduksjon av pensjonen</span></h2><article class="legalP" id="paragraf-3-ledd-1">Følgende inntekter skal ikke føre til reduksjon i pensjonen, selv om de defineres som pensjonsgivende inntekter i folketrygden:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Erstatning for inntektstap ved erstatningsoppgjør etter <a href="lov/1969-06-13-26/§3-1">skadeserstatningsloven § 3-1</a>, <a href="lov/1989-06-16-65/§13">yrkesskadeforsikringsloven § 13</a> eller <a href="lov/2001-06-15-53/§4/ledd/1">pasientskadeloven § 4 første ledd</a>.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Inntekt, herunder feriepenger, som stammer fra helt avsluttet arbeid eller virksomhet før uførepensjonen ble tatt ut (etterslepsinntekt).</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Etterbetalinger av trygdeytelser.</article></article></li></ol></article><article class="legalP" id="paragraf-3-ledd-2">Den enkelte må selv opplyse om og dokumentere slike inntekter.</article><article class="changesToParent">Endret ved forskrift <a href="forskrift/2024-04-25-687">25 april 2024 nr. 687</a> (med virkning fra 1 jan 2024).</article></article><article class="legalArticle" data-lovdata-URL="SF/forskrift/2014-11-26-1467/§3a" data-name="§3a" id="paragraf-4"><h2 class="legalArticleHeader"><span class="legalArticleValue">§ 3a</span>. <span class="legalArticleTitle">Inntektsgrense for personer som mottar pensjon og er i varig tilrettelagt arbeid (VTA)</span></h2><article class="legalP" id="paragraf-4-ledd-1">For personer som mottar pensjon og er i varig tilrettelagt arbeid (VTA) etter forskrift <a href="forskrift/2015-12-11-1598">11. desember 2015 nr. 1598</a> om arbeidsmarkedstiltak <a href="forskrift/2015-12-11-1598/kap14">kapittel 14</a>, skal inntektsgrensen tillegges 100 prosent av grunnbeløpet per kalenderår.</article><article class="changesToParent">Tilføyd ved <a href="forskrift/2015-06-19-711">forskrift 19 juni 2015 nr. 711</a> (i kraft 1 jan 2015), endret ved <a href="forskrift/2015-12-21-1828">forskrift 21 des 2015 nr. 1828</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2014-11-26-1467/§3b" data-name="§3b" id="paragraf-5"><h2 class="legalArticleHeader"><span class="legalArticleValue">§ 3b</span>. <span class="legalArticleTitle">Endring av inntektsgrensen og samlet inntekt før uførhet</span></h2><article class="legalP" id="paragraf-5-ledd-1">Et medlem med gradert uførepensjon kan få fastsatt ny inntektsgrense og samlet inntekt før uførhet. Endring av inntektsgrensen og samlet inntekt før uførhet forutsetter at medlemmet har hatt en varig inntektsøkning i medlemspliktig stilling som er høyere enn reguleringen av grunnbeløpet uten at stillingsprosenten er økt.</article><article class="legalP" id="paragraf-5-ledd-2">Ny inntektsgrense fastsettes ved at den delen av inntektsgrensen som skriver seg fra medlemspliktig stilling økes i tråd med inntektsøkningen i medlemspliktig stilling. Ny samlet inntekt før uførhet fastsettes ved at den delen av samlet inntekt før uførhet som skriver seg fra medlemspliktig stilling økes i samme forhold.</article><article class="legalP" id="paragraf-5-ledd-3">Medlemmet må selv kreve å få endret inntektsgrensen og samlet inntekt før uførhet og dokumentere inntektsøkningen. Frist for å sette fram krav om endret inntektsgrense og samlet inntekt før uførhet er 31. desember året etter inntektsøkningen skjedde.</article><article class="changesToParent">Tilføyd ved <a href="forskrift/2016-06-29-841">forskrift 29 juni 2016 nr. 841</a> (med virkning fra 1 jan 2015), endret ved <a href="forskrift/2017-09-08-1380">forskrift 8 sep 2017 nr. 1380</a> (med virkning fra 1 jan 2015).</article></article><article class="legalArticle" data-lovdata-URL="SF/forskrift/2014-11-26-1467/§4" data-name="§4" id="paragraf-6"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utfyllende bestemmelser om reduksjon av pensjon</span></h2><article class="legalP" id="paragraf-6-ledd-1">Pensjonen skal reduseres når inntekten i et kalenderår overstiger inntektsgrensen fastsatt etter tjenestepensjonslovene. Dersom pensjonisten har meldt fra om forventet inntekt gjennom et kalenderår, kan pensjonsordningen gjennomføre en jevn reduksjon i pensjonen gjennom kalenderåret, selv om inntekten varierer gjennom året.</article></article><article class="legalArticle" data-lovdata-URL="SF/forskrift/2014-11-26-1467/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utfyllende bestemmelser om etteroppgjør</span></h2><article class="legalP" id="paragraf-7-ledd-1">Dersom pensjonisten i et kalenderår har fått utbetalt for lite eller for mye pensjon som omfattes av forskriften her, skal det foretas et etteroppgjør.</article><article class="legalP" id="paragraf-7-ledd-2">Etteroppgjøret skal baseres på hele kalenderår. I uttaksår eller opphørsår skal likevel etteroppgjøret ta utgangspunkt i perioden for mottak av pensjon og inntekten i samme periode.</article><article class="legalP" id="paragraf-7-ledd-3">Etterbetaling av for lite utbetalt pensjon kan unnlates hvis beløpet er mindre enn 25 prosent av rettsgebyret, jf. <a href="lov/1982-12-17-86">lov 17. desember 1982 nr. 86</a> om rettsgebyr. Tilbakekreving av for mye utbetalt pensjon kan unnlates hvis beløpet er mindre enn ett rettsgebyr.</article><article class="legalP" id="paragraf-7-ledd-4">Avregning av for mye utbetalt pensjon mot framtidige utbetalinger av uførepensjon og alderspensjon fra en tjenestepensjonsordning kan foretas med et beløp opp til 25 prosent av samlet månedlig utbetaling av ytelser fra tjenestepensjonsordningen.</article><article class="legalP" id="paragraf-7-ledd-5">Dersom pensjonisten døde i samme år som etteroppgjøret gjelder for, skal det unnlates å gjennomføre etteroppgjør. Dersom dødsfallet er senere enn det året etteroppgjøret gjelder for, skal tilbakekreving unnlates, mens etterbetaling gjennomføres etter de vanlige reglene.</article><article class="legalP" id="paragraf-7-ledd-6">Etteroppgjør utsettes ikke som følge av klage over ligningen.</article><article class="legalP" id="paragraf-7-ledd-7">Ved etteroppgjøret for kalenderåret 2015 kan det sees bort fra feriepenger opptjent av den inntekten som inngår i inntektsgrensen.</article><article class="changesToParent">Endret ved <a href="forskrift/2016-06-29-841">forskrift 29 juni 2016 nr. 841</a> (med virkning fra 1 jan 2015).</article></article><article class="legalArticle" data-lovdata-URL="SF/forskrift/2014-11-26-1467/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra 80 prosent-regelen</span></h2><article class="legalP" id="paragraf-8-ledd-1">Det skal ikke kreves tilbake for mye utbetalt uførepensjon i etteroppgjøret som skyldes at årlig pensjonsgivende inntekt har oversteget 80 prosent av samlet inntekt før uførhet dersom inntektsøkningen skyldes arbeidsforsøk. Unntaket gjelder for de månedene der den månedlige inntekten ikke har oversteget 1/12 av 80 prosent av samlet inntekt før uførhet.</article><article class="legalP" id="paragraf-8-ledd-2">Det kan gjøres unntak fra 80 prosent-regelen for person som ikke har uføretrygd eller arbeidsavklaringspenger, og som har hatt årlig inntekt som overstiger 80 prosent av samlet inntekt før uførhet, og den økte inntekten ikke skyldes varig, økt arbeidsevne. Unntaket gjelder for de månedene der den månedlige inntekten ikke har oversteget 1/12 av 80 prosent av samlet inntekt før uførhet.</article><article class="changesToParent">Tilføyd ved <a href="forskrift/2016-06-29-841">forskrift 29 juni 2016 nr. 841</a> (med virkning fra 1 jan 2015), endret ved forskrift <a href="forskrift/2025-01-31-139">31 jan 2025 nr. 139</a> (med virkning for etteroppgjøret for 2024).</article></article><article class="legalArticle" data-lovdata-URL="SF/forskrift/2014-11-26-1467/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2015.</article><article class="changesToParent">Endret ved <a href="forskrift/2016-06-29-841">forskrift 29 juni 2016 nr. 841</a> (med virkning fra 1 jan 2015, tidligere § 6).</article></article></main></body></html>