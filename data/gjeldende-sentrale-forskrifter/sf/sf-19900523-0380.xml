<!DOCTYPE html><html lang="no"><head><title>Forskrift om forbud mot variabel reklame langs offentlig veg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1990-05-23-380</dd><dt class="dokid">DokumentID</dt><dd class="dokid">SF/forskrift/1990-05-23-380</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="publishedIn">Publisert i</dt><dd class="publishedIn">I 1990 375</dd><dt class="dateInForce">I kraft fra</dt><dd class="dateInForce">1990-05-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1963-06-21-23/§9">lov/1963-06-21-23/§9</a></li><li><a href="lov/1963-06-21-23/§33">lov/1963-06-21-23/§33</a></li></ul></dd><dt class="titleShort">Korttittel</dt><dd class="titleShort">Forskrift om forbud mot variabel vegreklame</dd><dt class="title">Tittel</dt><dd class="title">Forskrift om forbud mot variabel reklame langs offentlig veg.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 23. mai 1990 med hjemmel i <a href="lov/1963-06-21-23/§33">veglovens § 33</a>, fjerde ledd, jfr. <a href="lov/1963-06-21-23/§9">§ 9</a>, jfr. Samferdselsdepartementets delegering av 15. desember 1972 til Vegdirektoratet.</dd><dt class="refid">RefID</dt><dd class="refid">forskrift/1990-05-23-380</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot variabel reklame langs offentlig veg.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2. Forbud mot variabel reklame i tettbygd strøk.</a></li><li><a href="#paragraf-3">§ 3. Ikrafttreden og overgangsregler.</a></li></ul></li></ul></dd></dl></header><main class="documentBody" data-lovdata-URL="SF/forskrift/1990-05-23-380" id="dokument"><h1>Forskrift om forbud mot variabel reklame langs offentlig veg.</h1><article class="legalArticle" data-lovdata-URL="SF/forskrift/1990-05-23-380/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Langs offentlig veg er det forbudt – med unntak som fremgår av <a href="forskrift/1990-05-23-380/§2">§ 2</a> – å sette opp variable reklameskilt eller lignende innretning hvor budskapet eller bildet endres eller skiftes mer enn en gang i døgnet. Forbudet gjelder uansett om vekslingen skjer mekanisk, elektronisk, optisk eller på annen måte.</article><article class="legalP" id="paragraf-1-ledd-2">Forbudet gjelder uten begrensning i avstand fra veg, dersom budskapet er rettet mot trafikantene eller kan oppfattes på denne måte.</article></article><article class="legalArticle" data-lovdata-URL="SF/forskrift/1990-05-23-380/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot variabel reklame i tettbygd strøk.</span></h2><article class="legalP" id="paragraf-2-ledd-1">I tettbygd strøk langs veger med fartsgrense 50 km/t eller lavere, gjelder forbud som nevnt i <a href="forskrift/1990-05-23-380/§1">§ 1</a> bare ved signalregulerte kryss og ved rundkjøringer. Etter søknad kan vedkommende vegmyndighet gi dispensasjon fra forbudet i denne paragraf.</article></article><article class="legalArticle" data-lovdata-URL="SF/forskrift/1990-05-23-380/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttreden og overgangsregler.</span></h2><article class="legalP" id="paragraf-3-ledd-1">Denne forskrift trer i kraft straks.</article><article class="legalP" id="paragraf-3-ledd-2">Forskriften gjelder også variable reklameskilt og lignende innretninger oppsatt før forskriften er satt i kraft.</article><article class="legalP" id="paragraf-3-ledd-3">Innen ett år fra forskriften er trådt i kraft eller fartsgrensen på vedkommende sted er hevet til over 50 km/t, skal slik reklame, som hittil har vært lovlig, være fjernet/rettet. Vegmyndigheten kan kreve tidligere fjerning/retting.</article></article></main></body></html>