<!DOCTYPE html><html lang="no"><head><title>Forskrift om sikkerhetsstillelse for forlatte arbeidstakeres rettigheter på norske skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-19-2293</dd><dt class="dokid">DokumentID</dt><dd class="dokid">SF/forskrift/2017-12-19-2293</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2017-12-19</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-26-1372">forskrift/2025-06-26-1372</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2013-06-21-102/§4-7">lov/2013-06-21-102/§4-7</a></li><li><a href="forskrift/2013-07-03-974">forskrift/2013-07-03-974</a></li></ul></dd><dt class="dateOfPublication">Kunngjort</dt><dd class="dateOfPublication">2017-12-22 15:20</dd><dt class="title">Tittel</dt><dd class="title">Forskrift om sikkerhetsstillelse for forlatte arbeidstakeres rettigheter på norske skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 19. desember 2017 med hjemmel i <a href="lov/2013-06-21-102">lov 21. juni 2013 nr. 102</a> om stillingsvern mv. for arbeidstakere på skip (skipsarbeidsloven) <a href="lov/2013-06-21-102/§4-7">§ 4-7</a>, jf. <a href="forskrift/2013-07-03-974">delegeringsvedtak 3. juli 2013 nr. 974</a>. <br /> <strong>Endret</strong> ved forskrifter <a href="forskrift/2024-12-19-3288">19 des 2024 nr. 3288</a> (i kraft 23 des 2024), <a href="forskrift/2025-06-26-1372">26 juni 2025 nr. 1372</a>.</dd><dt class="refid">RefID</dt><dd class="refid">forskrift/2017-12-19-2293</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sikkerhetsstillelse for forlatte arbeidstakeres rettigheter på norske skip</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Sikkerhetsstillelse for utgifter i tilfelle arbeidstaker blir forlatt</a></li><li><a href="#paragraf-3">§ 3. Krav til sikkerhetsstiller</a></li><li><a href="#paragraf-4">§ 4. Direktekrav mot sikkerhetsstilleren</a></li><li><a href="#paragraf-5">§ 5. Sikkerhetsstillerens rettigheter ved dekning av arbeidstakerens krav</a></li><li><a href="#paragraf-6">§ 6. Dokumentasjon på sikkerhetsstillelse</a></li><li><a href="#paragraf-7">§ 7. Opphør</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-12-19-2293" id="dokument"><h1>Forskrift om sikkerhetsstillelse for forlatte arbeidstakeres rettigheter på norske skip</h1><article class="legalArticle" data-lovdata-URL="SF/forskrift/2017-12-19-2293/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for norske lasteskip og passasjerskip i utenriksfart.</article></article><article class="legalArticle" data-lovdata-URL="SF/forskrift/2017-12-19-2293/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sikkerhetsstillelse for utgifter i tilfelle arbeidstaker blir forlatt</span></h2><article class="legalP" id="paragraf-2-ledd-1">Rederiet skal sørge for sikkerhetsstillelse i form av forsikring eller annen tilsvarende økonomisk sikkerhet for arbeidstakernes krav overfor rederiet eller arbeidsgiveren, hvis denne er en annen enn rederiet, i tilfelle arbeidstakeren blir forlatt.</article><article class="legalP" id="paragraf-2-ledd-2">En arbeidstaker skal anses som forlatt når det er åpnet konkurs i rederiet, eller når rederiet i strid med norsk lov eller arbeidstakerens arbeidskontrakt:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">unnlater å dekke arbeidstakerens hjemreisekostnader,</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">har etterlatt arbeidstakeren uten nødvendig underhold og økonomisk støtte, eller</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">på annen måte ensidig og uberettiget har brutt forbindelsen med arbeidstakeren, herunder unnlatt å utbetale avtalt lønn i minst to måneder.</article></article></li></ol></article><article class="legalP" id="paragraf-2-ledd-3">Sikkerhetsstillelsen skal dekke:<ol class="defaultList" type="a"><li data-name="a." value="1"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">fire måneders utestående lønn og andre ytelser som arbeidstakeren har krav på som en følge av arbeidsforholdet</article></article></li><li data-name="b." value="2"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">påregnelige kostnader som er pådratt av arbeidstakeren, herunder hjemreisekostnader</article></article></li><li data-name="c." value="3"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">arbeidstakerens grunnleggende behov inntil arbeidstakeren er kommet hjem, herunder mat og drikkevann, klær, losji, drivstoff som er nødvendig for overlevelse om bord på skipet, medisin og legebehandling og andre rimelige kostnader som en følge av at arbeidstakeren er forlatt.</article></article></li></ol></article></article><article class="legalArticle" data-lovdata-URL="SF/forskrift/2017-12-19-2293/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til sikkerhetsstiller</span></h2><article class="legalP" id="paragraf-3-ledd-1">Sikkerhetsstiller skal enten være et finansforetak etablert i Norge eller i EØS-området som kan stille sikkerhet etter <a href="forskrift/2017-12-19-2293/§2">§ 2</a>, et forsikringsselskap som har konsesjon til å drive slik virksomhet i Norge eller er tilknyttet International Group of Protection &amp; Indemnity Clubs.</article><article class="legalP" id="paragraf-3-ledd-2">Departementet kan etter søknad tillate at sikkerhetsstillelse stilles av andre.</article></article><article class="legalArticle" data-lovdata-URL="SF/forskrift/2017-12-19-2293/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Direktekrav mot sikkerhetsstilleren</span></h2><article class="legalP" id="paragraf-4-ledd-1">Arbeidstakeren eller vedkommendes navngitte representant kan rette krav om dekning under sikkerheten direkte mot sikkerhetsstilleren.</article><article class="legalP" id="paragraf-4-ledd-2">Når arbeidstakeren legger fram tilstrekkelig dokumentasjon, skal sikkerhetsstiller utbetale dekningsbeløpet uten unødig opphold.</article><article class="legalP" id="paragraf-4-ledd-3">Når sikkerhetsstiller finner det nødvendig å undersøke deler av arbeidstakerens krav, skal slike undersøkelser ikke hindre utbetaling av uomtvistede kostnader.</article></article><article class="legalArticle" data-lovdata-URL="SF/forskrift/2017-12-19-2293/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetsstillerens rettigheter ved dekning av arbeidstakerens krav</span></h2><article class="legalP" id="paragraf-5-ledd-1">En sikkerhetsstiller som har foretatt utbetaling etter <a href="forskrift/2017-12-19-2293/§2">§ 2</a> trer inn i de rettighetene arbeidstakeren ville ha hatt, begrenset oppad til det beløpet som er utbetalt.</article><article class="legalP" id="paragraf-5-ledd-2">Sikkerhetsstilleren har rett til regress overfor tredjepersoner så langt arbeidstakeren kunne ha krevd slik erstatning.</article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/2017-12-19-2293/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumentasjon på sikkerhetsstillelse</span></h2><article class="legalP" id="paragraf-6-ledd-1">Som dokumentasjon på at plikten til å stille sikkerhet etter <a href="forskrift/2017-12-19-2293/§2">§ 2</a> er oppfylt, skal det finnes sertifikat eller annet skriftlig bevis utstedt av sikkerhetsstilleren om bord. Dokumentasjonen skal være lett tilgjengelig for arbeidstakerne.</article><article class="legalP" id="paragraf-6-ledd-2">Dokumentasjonen som kreves etter første ledd skal være på engelsk eller følges av en engelsk oversettelse og inneholde<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">skipets navn</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">skipets hjemsted</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">skipets kjenningssignal</article></article></li><li data-name="d." value="4"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">skipets IMO nummer</article></article></li><li data-name="e." value="5"><article class="listArticle" id="paragraf-6-ledd-2-punkt-5"><article class="legalP" id="paragraf-6-ledd-2-punkt-5-ledd-1">navn og adresse på sikkerhetsstilleren/-ene</article></article></li><li data-name="f." value="6"><article class="listArticle" id="paragraf-6-ledd-2-punkt-6"><article class="legalP" id="paragraf-6-ledd-2-punkt-6-ledd-1">kontaktinformasjon til den person eller enhet hos sikkerhetsstilleren som er ansvarlig for å behandle de ansattes anmodninger om dekning</article></article></li><li data-name="g." value="7"><article class="listArticle" id="paragraf-6-ledd-2-punkt-7"><article class="legalP" id="paragraf-6-ledd-2-punkt-7-ledd-1">navn på rederiet eller på den registrerte eieren av skipet dersom dette er en annen enn rederiet</article></article></li><li data-name="h." value="8"><article class="listArticle" id="paragraf-6-ledd-2-punkt-8"><article class="legalP" id="paragraf-6-ledd-2-punkt-8-ledd-1">den økonomiske sikkerhetens gyldighetsperiode</article></article></li><li data-name="i." value="9"><article class="listArticle" id="paragraf-6-ledd-2-punkt-9"><article class="legalP" id="paragraf-6-ledd-2-punkt-9-ledd-1">en bekreftelse fra sikkerhetsstilleren om at den økonomiske sikkerheten oppfyller kravene i ILO-konvensjon nr. 186 om sjøfolks arbeids- og levevilkår (MLC) standard A2.5.2.</article></article></li></ol></article><article class="changesToParent">Endret ved forskrift <a href="forskrift/2024-12-19-3288">19 des 2024 nr. 3288</a> (i kraft 23 des 2024).</article></article><article class="legalArticle" data-lovdata-URL="SF/forskrift/2017-12-19-2293/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opphør</span></h2><article class="legalP" id="paragraf-7-ledd-1">Sikkerhetsstillelsen skal ikke opphøre før gyldighetsperioden er utløpt, med mindre sikkerhetsstilleren har varslet Sjøfartsdirektoratet skriftlig minst 30 dager i forveien om at sikkerheten vil opphøre.</article></article><article class="legalArticle" data-lovdata-URL="SF/forskrift/2017-12-19-2293/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>