<!DOCTYPE html><html lang="nb"><head><title>Forskrift om regulering av fisket etter brosme og lange nord for 62 grader nord i 2025</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-20-3414</dd><dt class="dokid">DokumentID</dt><dd class="dokid">SF/forskrift/2024-12-20-3414</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen, Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-01-01 – 2025-12-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-09-08</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-09-08-1839">forskrift/2025-09-08-1839</a></dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§11">lov/2008-06-06-37/§11</a></li><li><a href="lov/2008-06-06-37/§12">lov/2008-06-06-37/§12</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§59">lov/2008-06-06-37/§59</a></li><li><a href="lov/1999-03-26-15/§12">lov/1999-03-26-15/§12</a></li><li><a href="lov/1999-03-26-15/§21">lov/1999-03-26-15/§21</a></li><li><a href="forskrift/2000-02-11-99">forskrift/2000-02-11-99</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-23 16:35</dd><dt class="title">Tittel</dt><dd class="title">Forskrift om regulering av fisket etter brosme og lange nord for 62 grader nord i 2025</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 20. desember 2024 med hjemmel i <a href="lov/2008-06-06-37/§11">lov 6. juni 2008 nr. 37 om forvaltning av viltlevande marine ressursar (havressurslova) § 11</a>, <a href="lov/2008-06-06-37/§12">§ 12</a>, <a href="lov/2008-06-06-37/§16">§ 16</a> og <a href="lov/2008-06-06-37/§59">§ 59</a> og <a href="lov/1999-03-26-15/§12">lov 26. mars 1999 nr. 15 om retten til å delta i fiske og fangst (deltakerloven) § 12</a> og <a href="lov/1999-03-26-15/§21">§ 21</a>, jf. <a href="forskrift/2000-02-11-99">delegeringsvedtak 11. februar 2000 nr. 99</a>. <br /> <strong>Endret</strong> ved forskrifter <a href="forskrift/2025-06-02-936">2 juni 2025 nr. 936</a>, <a href="forskrift/2025-06-13-1062">13 juni 2025 nr. 1062</a>, <a href="forskrift/2025-08-29-1765">29 aug 2025 nr. 1765</a> (i kraft 1 sep 2025), <a href="forskrift/2025-09-08-1839">8 sep 2025 nr. 1839</a>.</dd><dt class="refid">RefID</dt><dd class="refid">forskrift/2024-12-20-3414</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fisket etter brosme og lange nord for 62 grader nord i 2025</a><ul class="tocSubUl"><li><a href="#paragraf-1">§ 1. Generelt forbud</a></li><li><a href="#paragraf-2">§ 2. Totalkvote</a></li><li><a href="#paragraf-3">§ 3. Gruppekvoter for fartøy på eller over 28 meter største lengde</a></li><li><a href="#paragraf-4">§ 4. Gruppekvoter for fartøy under 28 meter største lengde</a></li><li><a href="#paragraf-5">§ 5. Forbud mot direktefiske etter brosme og lange for fartøy under 28 meter største lengde</a></li><li><a href="#paragraf-6">§ 6. Maksimalkvoter av lange for fartøy under 28 meter største lengde</a></li><li><a href="#paragraf-7">§ 7. Stopp i fisket og bifangst for fartøy over 28 meter største lengde</a></li><li><a href="#paragraf-8">§ 8. Stopp i fisket og bifangst for fartøy under 28 meter største lengde</a></li><li><a href="#paragraf-9">§ 9. Kvoteutnyttelse ved fiske etter lange for fartøy under 28 meter</a></li><li><a href="#paragraf-10">§ 10. Overføring av fangst</a></li><li><a href="#paragraf-11">§ 11. Bemyndigelse</a></li><li><a href="#paragraf-12">§ 12. Overtredelsesgebyr</a></li><li><a href="#paragraf-13">§ 13. Straff</a></li><li><a href="#paragraf-14">§ 14. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-20-3414" id="dokument"><h1>Forskrift om regulering av fisket etter brosme og lange nord for 62 grader nord i 2025</h1><article class="legalArticle" data-lovdata-URL="SF/forskrift/2024-12-20-3414/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande brosme og lange nord for 62° N i 2025.</article></article><article class="legalArticle" data-lovdata-URL="SF/forskrift/2024-12-20-3414/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hinder av forbudet i <a href="forskrift/2024-12-20-3414/§1">§ 1</a> kan norske fartøy med adgang til å delta fiske og lande inntil 8&#xa0;600 tonn lange og 8&#xa0;071 tonn brosme nord for 62° N.</article></article><article class="legalArticle" data-lovdata-URL="SF/forskrift/2024-12-20-3414/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter for fartøy på eller over 28 meter største lengde</span></h2><article class="legalP" id="paragraf-3-ledd-1">Fartøy på eller over 28 meter største lengde kan fiske og lande inntil 5&#xa0;090 tonn brosme og 3&#xa0;987 tonn lange.</article></article><article class="legalArticle" data-lovdata-URL="SF/forskrift/2024-12-20-3414/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gruppekvoter for fartøy under 28 meter største lengde</span></h2><article class="legalP" id="paragraf-4-ledd-1">Fartøy under 28 meter største lengde kan fiske og lande inntil 2&#xa0;981 tonn brosme og 4&#xa0;613 tonn lange.</article></article><article class="legalArticle" data-lovdata-URL="SF/forskrift/2024-12-20-3414/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot direktefiske etter brosme og lange for fartøy under 28 meter største lengde</span></h2><article class="legalP" id="paragraf-5-ledd-1">Det er forbudt for fartøy under 28 meter største lengde å fiske brosme.</article><article class="legalP" id="paragraf-5-ledd-2">Det er forbudt for fartøy under 28 meter største lengde å fiske lange i perioden fra og med 1. januar til og med 30. april.</article></article><article class="legalArticle" data-lovdata-URL="SF/forskrift/2024-12-20-3414/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvoter av lange for fartøy under 28 meter største lengde</span></h2><article class="legalP" id="paragraf-6-ledd-1">Fartøy under 28 meter største lengde med adgang til å delta kan fiske og lande følgende maksimalkvoter: <table><thead><tr><th data-text-align="left" data-vertical-align="top"><i>Lengde:</i></th><th data-text-align="left" data-vertical-align="top"><i>Maksimalkvote:</i></th></tr></thead><tbody><tr><td data-text-align="left" data-vertical-align="top">0–10,99 meter største lengde:</td><td data-text-align="left" data-vertical-align="top">32 tonn</td></tr><tr><td data-text-align="left" data-vertical-align="top">11–14,99 meter største lengde:</td><td data-text-align="left" data-vertical-align="top">64 tonn</td></tr><tr><td data-text-align="left" data-vertical-align="top">15–27,99 meter største lengde:</td><td data-text-align="left" data-vertical-align="top">96 tonn</td></tr></tbody></table></article></article><article class="legalArticle" data-lovdata-URL="SF/forskrift/2024-12-20-3414/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket og bifangst for fartøy over 28 meter største lengde</span></h2><article class="legalP" id="paragraf-7-ledd-1">For fartøy som ikke har adgang til å delta i fisket, er det ved fiske etter andre fiskeslag med stormasket trål tillatt å ha inntil 10&#xa0;% brosme og 10&#xa0;% lange i de enkelte fangster og ved landing.</article><article class="legalP" id="paragraf-7-ledd-2">For fartøy som ikke har adgang til å delta i fisket, er det ved fiske etter andre fiskeslag med konvensjonelle redskap tillatt å ha inntil 15&#xa0;% brosme og 15&#xa0;% lange i de enkelte fangster og ved landing.</article><article class="legalP" id="paragraf-7-ledd-3">Fisket etter lange for fartøy på eller over 28 meter største lengde stoppes med virkning fra og med 2. juni 2025. For fartøy som har adgang til å delta i fisket, er det ved fiske etter andre fiskeslag tillatt å ha inntil 40&#xa0;% bifangst av lange i de enkelte fangster og ved landing.</article><article class="legalP" id="paragraf-7-ledd-4">Fisket etter brosme for fartøy på eller over 28 meter største lengde stoppes med virkning fra og med 11. september 2025. For fartøy som har adgang til å delta i fisket, er det ved fiske etter andre fiskeslag tillatt å ha inntil 15&#xa0;% bifangst av brosme i de enkelte fangster og ved landing.</article><article class="changesToParent">Endret ved forskrifter <a href="forskrift/2025-06-02-936">2 juni 2025 nr. 936</a>, <a href="forskrift/2025-09-08-1839">8 sep 2025 nr. 1839</a>.</article></article><article class="legalArticle" data-lovdata-URL="SF/forskrift/2024-12-20-3414/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stopp i fisket og bifangst for fartøy under 28 meter største lengde</span></h2><article class="legalP" id="paragraf-8-ledd-1">Fartøy under 28 meter største lengde som fisker med konvensjonelle redskap kan ha inntil 40&#xa0;% bifangst av brosme ved fiske etter andre fiskeslag.</article><article class="legalP" id="paragraf-8-ledd-2">I perioden fra og med 1. januar til og med 30. april kan fartøy under 28 meter største lengde som fisker med konvensjonelle redskap ha inntil 40&#xa0;% bifangst av lange ved fiske etter andre fiskeslag. Lange tatt som bifangst i denne perioden går til fradrag i det enkelte fartøys maksimalkvote, jf. <a href="forskrift/2024-12-20-3414/§6">§ 6</a>.</article><article class="legalP" id="paragraf-8-ledd-3">Fisket etter lange for fartøy under 28 meter største lengde stoppes med virkning fra og med 16. juni 2025. Ved fiske etter andre fiskeslag er det tillatt å ha inntil 20&#xa0;% bifangst av lange.</article><article class="legalP" id="paragraf-8-ledd-4">For fartøy som lander flere ganger per uke regnes bifangsten basert på all fangst fisket i tidsrommet fra mandag kl. 00:00 til søndag kl. 24:00. For fartøy som ikke lander flere ganger per uke, regnes bifangsten i vekt i de enkelte fangster og ved landing.</article><article class="changesToParent">Endret ved forskrifter <a href="forskrift/2025-06-13-1062">13 juni 2025 nr. 1062</a>, <a href="forskrift/2025-08-29-1765">29 aug 2025 nr. 1765</a> (i kraft 1 sep 2025).</article></article><article class="legalArticle" data-lovdata-URL="SF/forskrift/2024-12-20-3414/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kvoteutnyttelse ved fiske etter lange for fartøy under 28 meter</span></h2><article class="legalP" id="paragraf-9-ledd-1">Hvert fartøy kan bare fiske og lande én kvote av de enkelte fiskeslag innenfor kvoteåret. Dersom fartøyet har startet fiske på en kvote, kan det ikke starte fiske på en annen kvote av samme fiskeslag i løpet av kvoteåret. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="paragraf-9-ledd-2">Dersom fartøyeier skifter ut sitt fartøy, skal det gjøres fradrag i kvoten som tildeles det ervervede fartøyet for det kvantum fartøyeier har fisket og landet innenfor kvoteåret med fartøyet som skiftes ut. Uten hinder av første ledd kan fartøyeier fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal da gjøres fradrag i kvoten for det kvantum selger av utskiftingsfartøyet har fisket og landet i reguleringsåret med fartøyet. Første og annet ledd gjelder tilsvarende ved utskifting av fartøy i åpen gruppe. Når det kan gjøres fradrag både etter første og annet punktum, skal bare det kvantumet som er størst trekkes fra.</article><article class="legalP" id="paragraf-9-ledd-3">Ved kjøp av fartøyet for fortsatt drift kan ny fartøyeier uten hinder av første ledd fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal gjøres fradrag i kvoten for det selger av fartøyet har fisket og landet med dette fartøyet i løpet av reguleringsåret. Tilsvarende gjelder ved kjøp av fartøy som skal delta i åpen gruppe.</article><article class="legalP" id="paragraf-9-ledd-4">Ved tildeling av fisketillatelse til erstatning for tilsvarende fisketillatelse som oppgis fra et annet fartøy skal det gjøres fradrag i kvoten for det kvantum som innenfor kvoteåret er fisket i henhold til tillatelsen som oppgis fra det andre fartøyet. Fartøyet som tildeles fisketillatelse kan uten hinder av første ledd fiske på den tildelte fisketillatelsen, men det skal gjøres fradrag i kvoten for det kvantum fartøyet har fisket i løpet av kvoteåret. Når det kan gjøres fradrag både etter første og annet punktum, skal bare det kvantum som er størst trekkes fra.</article><article class="legalP" id="paragraf-9-ledd-5">Dersom det er foretatt utskifting eller salg for fortsatt drift flere ganger i løpet av kvoteåret, eller både utskifting og salg for fortsatt drift, skal det så langt det passer tas høyde for dette ved fradrag i kvoten etter annet til fjerde ledd. Tilsvarende gjelder dersom en fisketillatelse tildeles til erstatning for tilsvarende fisketillatelse som oppgis fra annet fartøy, og den oppgitte tillatelsen tidligere i kvoteåret er tildelt til erstatning for fisketillatelse som oppgis fra et annet fartøy. Tilsvarende gjelder også så langt det passer dersom det i løpet av kvoteåret er gjennomført både utskifting eller salg for fortsatt drift, og tildeling av fisketillatelse til erstatning for tilsvarende tillatelse.</article><article class="legalP" id="paragraf-9-ledd-6">Det kan gjøres unntak fra bestemmelsene i første ledd, annet ledd annet punktum og tredje ledd dersom fartøyet har deltatt i lukket gruppe i de enkelte fiskeri og ikke har skiftet eier de siste to årene. Det kan gjøres unntak fra bestemmelsen i fjerde ledd dersom fisketillatelsen som oppgis har vært tildelt samme fartøy sammenhengende i de siste to årene.</article><article class="legalP" id="paragraf-9-ledd-7">Fiskeridirektoratet kan gjøre unntak fra første ledd, annet ledd annet punktum og tredje ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article></article><article class="legalArticle" data-lovdata-URL="SF/forskrift/2024-12-20-3414/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overføring av fangst</span></h2><article class="legalP" id="paragraf-10-ledd-1">Kvantumet som kan fiskes med det enkelte fartøy kan ikke overføres til annet fartøy. Det er også forbudt å motta og å lande fangst som er fisket av et annet fartøy.</article><article class="legalP" id="paragraf-10-ledd-2">Det er ikke tillatt å overføre fangst som er tatt om bord.</article></article><article class="legalArticle" data-lovdata-URL="SF/forskrift/2024-12-20-3414/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Bemyndigelse</span></h2><article class="legalP" id="paragraf-11-ledd-1">Fiskeridirektoratet kan stoppe fisket etter brosme og lange når totalkvotene eller gruppekvotene er beregnet oppfisket.</article><article class="legalP" id="paragraf-11-ledd-2">Fiskeridirektoratet kan endre forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="SF/forskrift/2024-12-20-3414/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overtredelsesgebyr</span></h2><article class="legalP" id="paragraf-12-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til <a href="lov/2008-06-06-37/§59">havressurslova § 59</a> og <a href="forskrift/2011-12-20-1437">forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven</a>.</article></article><article class="legalArticle" data-lovdata-URL="SF/forskrift/2024-12-20-3414/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold <a href="lov/2008-06-06-37/§60">havressurslova § 60</a>, <a href="lov/2008-06-06-37/§61">§ 61</a>, <a href="lov/2008-06-06-37/§64">§ 64</a> og <a href="lov/2008-06-06-37/§65">§ 65</a> og <a href="lov/1999-03-26-15/§31">deltakerloven § 31</a>. På samme måte straffes forsøk og medvirkning.</article></article><article class="legalArticle" data-lovdata-URL="SF/forskrift/2024-12-20-3414/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft 1. januar 2025 og gjelder til og med 31. desember 2025.</article></article></main></body></html>