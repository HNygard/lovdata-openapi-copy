<!DOCTYPE html><html lang="no"><head><title>Forskrift om stønad til tolke- og ledsagerhjelp for døvblinde</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-04-15-321</dd><dt class="dokid">DokumentID</dt><dd class="dokid">SF/forskrift/1997-04-15-321</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 1997 686</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-12-22-1872">forskrift/2016-12-22-1872</a> fra 2017-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§10-6">lov/1997-02-28-19/§10-6</a></li><li><a href="lov/1997-02-28-19/§10-7">lov/1997-02-28-19/§10-7</a></li><li><a href="lov/1997-02-28-19/§10-8">lov/1997-02-28-19/§10-8</a></li><li><a href="lov/1997-02-28-19/§25-15">lov/1997-02-28-19/§25-15</a></li></ul></dd><dt class="titleShort">Korttittel</dt><dd class="titleShort">Forskrift om tolke- og ledsagerhjelp, døvblinde</dd><dt class="title">Tittel</dt><dd class="title">Forskrift om stønad til tolke- og ledsagerhjelp for døvblinde</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 15. april 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§10-6">§ 10-6</a>, <a href="lov/1997-02-28-19/§10-7">§ 10-7</a> sjette ledd jf. første ledd bokstav g, <a href="lov/1997-02-28-19/§10-8">§ 10-8</a> og <a href="lov/1997-02-28-19/§25-15">§ 25-15</a> første ledd. <br /><strong>Endret</strong> ved <a href="forskrift/1999-04-22-533">forskrifter 22 april 1999 nr. 533</a>, <a href="forskrift/1999-05-10-646">10 mai 1999 nr. 646</a>, <a href="forskrift/1999-06-09-692">9 juni 1999 nr. 692</a>, <a href="forskrift/2000-05-08-382">8 mai 2000 nr. 382</a>, <a href="forskrift/2000-05-08-383">8 mai 2000 nr. 383</a>, <a href="forskrift/2001-04-02-363">2 april 2001 nr. 363</a>, <a href="forskrift/2001-05-14-499">14 mai 2001 nr. 499</a>, <a href="forskrift/2002-05-29-494">29 mai 2002 nr. 494</a>, <a href="forskrift/2002-06-24-706">24 juni 2002 nr. 706</a>, <a href="forskrift/2003-07-02-894">2 juli 2003 nr. 894</a>, <a href="forskrift/2003-12-09-1463">9 des 2003 nr. 1463</a>, <a href="forskrift/2006-06-30-790">30 juni 2006 nr. 790</a>, <a href="forskrift/2013-12-19-1642">19 des 2013 nr. 1642</a>, <a href="forskrift/2014-02-20-201">20 feb 2014 nr. 201</a>, <a href="forskrift/2016-12-22-1872">22 des 2016 nr. 1872</a>.</dd><dt class="refid">RefID</dt><dd class="refid">forskrift/1997-04-15-321</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til tolke- og ledsagerhjelp for døvblinde</a><ul class="tocSubUl"><li><a href="#paragraf-1">§ 1. Personkrets, formål og omfang</a></li><li><a href="#paragraf-2">§ 2. Beregning av takster og tid</a></li><li><a href="#paragraf-3">§ 3. Reise- og oppholdsutgifter</a></li><li><a href="#paragraf-4">§ 4. Oppgjørsform</a></li><li><a href="#paragraf-5">§ 5. Forholdet til annen lovgivning</a></li><li><a href="#paragraf-6">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-04-15-321" id="dokument"><h1>Forskrift om stønad til tolke- og ledsagerhjelp for døvblinde</h1><article class="legalArticle" data-lovdata-URL="SF/forskrift/1997-04-15-321/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personkrets, formål og omfang</span></h2><article class="legalP" id="paragraf-1-ledd-1">Denne forskriften omfatter medlemmer som er døvblinde og som fyller vilkårene i <a href="lov/1997-02-28-19/§10-5">folketrygdlovens § 10-5</a> og/eller <a href="lov/1997-02-28-19/§10-6">§ 10-6</a>.</article><article class="legalP" id="paragraf-1-ledd-2">Retten til stønad til tolke- og ledsagerhjelp for døvblinde faller bort i den utstrekning retten faller inn under ansvarsområdet i annen lovgivning, jf. <a href="lov/1997-02-28-19/§10-8">folketrygdloven § 10-8</a>. Det skal likevel gis slik stønad uten hensyn til kommunens ansvar for ledsaging.</article><article class="legalP" id="paragraf-1-ledd-3">En døvblind er en person som har en så alvorlig grad av kombinert syns- og hørselshemming at evnen til å ferdes ute og evnen til å kommunisere med andre på egen hånd eller ved hjelp av egnede hjelpemidler er vesentlig innskrenket.</article><article class="legalP" id="paragraf-1-ledd-4">Utgifter til tolke- og ledsagerhjelp kan dekkes for at den døvblinde skal kunne<ol class="defaultList" type="a"><li data-name="a." value="1"><article class="listArticle" id="paragraf-1-ledd-4-punkt-1"><article class="legalP" id="paragraf-1-ledd-4-punkt-1-ledd-1">fungere i dagliglivet</article></article></li><li data-name="b." value="2"><article class="listArticle" id="paragraf-1-ledd-4-punkt-2"><article class="legalP" id="paragraf-1-ledd-4-punkt-2-ledd-1">fungere i høvelig arbeid,</article></article></li><li data-name="c." value="3"><article class="listArticle" id="paragraf-1-ledd-4-punkt-3"><article class="legalP" id="paragraf-1-ledd-4-punkt-3-ledd-1">gjennomføre opplæring for å bedre funksjonsevnen i dagliglivet etter <a href="lov/1997-02-28-19/§10-7">lov om folketrygd § 10-7</a> tredje ledd,</article></article></li><li data-name="d." value="4"><article class="listArticle" id="paragraf-1-ledd-4-punkt-4"><article class="legalP" id="paragraf-1-ledd-4-punkt-4-ledd-1">gjennomføre utdanning, opplæring eller arbeidstrening med sikte på å skaffe seg eller beholde høvelig arbeid,</article></article></li><li data-name="e." value="5"><article class="listArticle" id="paragraf-1-ledd-4-punkt-5"><article class="legalP" id="paragraf-1-ledd-4-punkt-5-ledd-1">motta helsetjenester som omfattes av <a href="lov/1997-02-28-19/kap5">folketrygdloven kapittel 5</a> og poliklinisk undersøkelse og behandling gitt av helseforetak.</article></article></li></ol></article><article class="legalP" id="paragraf-1-ledd-5">Utgifter dekkes i den utstrekning de er nødvendige.</article><article class="legalP" id="paragraf-1-ledd-6">Stønad etter bokstav a er for denne ordningen utvidet til også å omfatte fritidsaktiviteter.</article><article class="legalP" id="paragraf-1-ledd-7">Når det gjelder tolkehjelp til å fungere i høvelig arbeid gjøres det unntak for de brukere som inngår i ordningen tolk på arbeidsplass. Brukere kan med skriftlig fullmakt overføre sin individuelle rett til tolkehjelp etter bokstav b til arbeidsgiver mot at det ansettes tolk på arbeidsplassen. Det er fastsatt en beregningsnøkkel for bruk av stønad til tolkehjelp i disse tilfellene. I disse tilfellene vil også bestemmelsene i <a href="forskrift/1997-04-15-321/§2">§ 2</a> og <a href="forskrift/1997-04-15-321/§3">§ 3</a> i denne forskrift falle bort. Brukere som ikke ønsker å overføre tolketimer til arbeidsgiver må selv bestille tolk ved hjelpemiddelsentralen.</article><article class="legalP" id="paragraf-1-ledd-8">Når det gjelder tolkehjelp etter bokstav b og d må bevitnelsen/regningen fra tolken eller tolkens arbeidsgiver være attestert av brukerens arbeidsgiver.</article><article class="legalP" id="paragraf-1-ledd-9">Når det gjelder tolkehjelp etter bokstav e må bevitnelsen fra tolken være attestert av ansvarlig behandler.</article><article class="changesToParent">Endret ved <a href="forskrift/1999-04-22-533">forskrifter 22 april 1999 nr. 533</a>, <a href="forskrift/1999-05-10-646">10 mai 1999 nr. 646</a>, <a href="forskrift/1999-06-09-692">9 juni 1999 nr. 692</a>, <a href="forskrift/2000-05-08-383">8 mai 2000 nr. 383</a> (i kraft 1 juli 2000), <a href="forskrift/2001-04-02-363">2 april 2001 nr. 363</a> (i kraft 1 april 2001), <a href="forskrift/2002-06-24-706">24 juni 2002 nr. 706</a> (i kraft 1 juli 2002), <a href="forskrift/2003-07-02-894">2 juli 2003 nr. 894</a> (i kraft 1 juli 2003), <a href="forskrift/2003-12-09-1463">9 des 2003 nr. 1463</a>, <a href="forskrift/2016-12-22-1872">22 des 2016 nr. 1872</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1997-04-15-321/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av takster og tid</span></h2><article class="legalP" id="paragraf-2-ledd-1">Taksten for stønad til tolke- og ledsagerhjelp for døvblinde skal være 125 prosent av den ordinære taksten etter <a href="forskrift/1997-04-15-320">forskrift gitt den 15. april 1997 nr. 320</a> med hjemmel i <a href="lov/1997-02-28-19/§10-7">folketrygdloven § 10-7</a> fjerde ledd, jf <a href="lov/1997-02-28-19/§10-7">§ 10-7</a> bokstav f om stønad til tolkehjelp for hørselshemmede § 2 første ledd.</article><article class="legalP" id="paragraf-2-ledd-2">Den første påbegynte timen regnes som en time. Stønad til tidsbruk ut over den første timen gis etter retningslinjer fastsatt av Arbeids- og velferdsdirektoratet.</article><article class="legalP" id="paragraf-2-ledd-3">Det gis et tillegg på 25 prosent for oppdrag som utføres etter kl 1700 (etter kl 1400 dagen før søn- og helligdager) og før kl 0800 den påfølgende arbeidsdagen.</article><article class="changesToParent">Endret ved <a href="forskrift/2013-12-19-1642">forskrifter 19 des 2013 nr. 1642</a> (i kraft 1 jan 2014), <a href="forskrift/2014-02-20-201">20 feb 2014 nr. 201</a>.</article></article><article class="legalArticle" data-lovdata-URL="SF/forskrift/1997-04-15-321/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Reise- og oppholdsutgifter</span></h2><article class="legalP" id="paragraf-3-ledd-1">Det gis et tillegg til tolken for nødvendig reise før og etter oppdraget. Reisetiden beregnes etter <a href="forskrift/1997-04-15-321/§2">§ 2</a> andre ledd. Reisetid før og etter oppdraget skal legges sammen.</article><article class="legalP" id="paragraf-3-ledd-2">Taksten for tillegget skal være 60 prosent av den ordinære taksten etter <a href="forskrift/1997-04-15-320">forskrift gitt den 15. april 1997 nr. 320</a> med hjemmel i <a href="lov/1997-02-28-19/§10-7">folketrygdloven § 10-7</a> fjerde ledd, jf <a href="lov/1997-02-28-19/§10-7">§ 10-7</a> første ledd bokstav f om stønad til tolkehjelp for hørselshemmede § 2 første ledd.</article><article class="legalP" id="paragraf-3-ledd-3">Det gis ikke tillegg for reise mellom kl 2200 og kl 0600 dersom tolken har krav på å få losjigodtgjørelse eller bruker soveplass.</article><article class="legalP" id="paragraf-3-ledd-4">Reise- og oppholdsutgifter til nødvendig tolke- og ledsagerhjelp dekkes etter satsene i Regulativ for reiser innenlands for statens regning.</article><article class="legalP" id="paragraf-3-ledd-5">Ved feriereise i utlandet dekkes utgiftene til nødvendig tolke- og ledsagerhjelp utover en tolk/ledsager. Reise- og oppholdsutgifter dekkes etter satsene i regulativ for reiser i utlandet for statens regning.</article><article class="legalP" id="paragraf-3-ledd-6">Ved reiser i utlandet som omfattes av bestemmelsen i § 10-5 dekkes reise- og oppholdsutgifter til nødvendig tolke- og ledsagerhjelp etter Regulativ for reiser i utlandet for statens regning.</article><article class="changesToParent">Endret ved <a href="forskrift/2000-05-08-382">forskrifter 8 mai 2000 nr. 382</a>, <a href="forskrift/2001-05-14-499">14 mai 2001 nr. 499</a>.</article></article><article class="legalArticle" data-lovdata-URL="SF/forskrift/1997-04-15-321/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppgjørsform</span></h2><article class="legalP" id="paragraf-4-ledd-1">Dersom tolken ikke er ansatt i en hjelpemiddelsentral, eller er ansatt i ordningen tolk på arbeidsplass, utbetales stønaden direkte til tolken eller tolkens arbeidsgiver.</article><article class="legalP" id="paragraf-4-ledd-2">Tolken eller tolkens arbeidsgiver plikter å skrive spesifisert regning på en særskilt blankett fastsatt av Arbeids- og velferdsdirektoratet.</article><article class="legalP" id="paragraf-4-ledd-3">Dersom arbeidsgiver har ansatt tolk i henhold til <a href="forskrift/1997-04-15-321/§1">§ 1</a> femte ledd, skal hjelpemiddelsentralen i det fylket der arbeidsstedet ligger foreta forskuddsbetaling til arbeidsgiver. Betalingen kan være kvartalvis, halvårig eller årlig i henhold til antall brukere som har gitt sin fullmakt. Det skal ikke gis forskuddsutbetalinger for kortere tidsrom enn et kvartal, og ikke for lengere tidsrom enn ett år. Hjelpemiddelsentralen som forestår utbetalingene til arbeidsgiver plikter å gi melding om utbetalingen til brukers hjemfylke.</article><article class="legalP" id="paragraf-4-ledd-4">Stønad gis bare for oppdrag utført av en tolk som er godkjent av det departementet som til enhver tid har ansvaret for utdanning og godkjenning, eller av den som har fått myndighet til det av vedkommende departement.</article><article class="changesToParent">Endret ved <a href="forskrift/1999-04-22-533">forskrifter 22 april 1999 nr. 533</a>, <a href="forskrift/2001-04-02-363">2 april 2001 nr. 363</a> (i kraft 1 april 2001), <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-04-15-321/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til annen lovgivning</span></h2><article class="legalP" id="paragraf-5-ledd-1">Retten til ytelser etter denne forskriften faller bort i den utstrekning ytelsene kommer inn under ansvarsområdet til annen lovgivning, jf. <a href="lov/1997-02-28-19/§10-17">folketrygdloven § 10-17</a> med tilhørende forskrifter.</article><article class="changesToParent">Endret ved <a href="forskrift/2002-05-29-494">forskrift 29 mai 2002 nr. 494</a>.</article></article><article class="legalArticle" data-lovdata-URL="SF/forskrift/1997-04-15-321/§7" data-name="§7" id="paragraf-6"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft den 1. mai 1997.</article></article></main></body></html>