<!DOCTYPE html><html lang="no"><head><title>Forskrift om beskyttelse av Telemarksplommer/Plommer fra Telemark som geografisk betegnelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-04-12-370</dd><dt class="dokid">DokumentID</dt><dd class="dokid">SF/forskrift/2016-04-12-370</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2016 hefte 5</dd><dt class="dateInForce">I kraft fra</dt><dd class="dateInForce">2016-04-12</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-03-08</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-03-08-353">forskrift/2022-03-08-353</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2002-07-05-698/§15">forskrift/2002-07-05-698/§15</a></li><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="dateOfPublication">Kunngjort</dt><dd class="dateOfPublication">2016-04-15 15:20</dd><dt class="lastupdated">Rettet</dt><dd class="lastupdated">2022-02-14 (struktur)</dd><dt class="titleShort">Korttittel</dt><dd class="titleShort">Forskrift om beskyttelse av geografisk betegnelse, Telemarksplommer / Plommer fra Telemark</dd><dt class="title">Tittel</dt><dd class="title">Forskrift om beskyttelse av Telemarksplommer/Plommer fra Telemark som geografisk betegnelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 12. april 2016 med hjemmel i <a href="forskrift/2002-07-05-698">forskrift 5. juli 2002 nr. 698</a> om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på næringsmidler § 15, jf. <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§30">§ 30</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /><strong>Endret</strong> ved forskrift <a href="forskrift/2022-03-08-353">8 mars 2022 nr. 353</a> (bl.a tittel). <br /> <strong>Rettet</strong>: 14.02.2022 (struktur)</dd><dt class="refid">RefID</dt><dd class="refid">forskrift/2016-04-12-370</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beskyttelse av Telemarksplommer/Plommer fra Telemark som geografisk betegnelse</a><ul class="tocSubUl"><li><a href="#paragraf-1">§ 1. Beskyttet produktbetegnelse</a></li><li><a href="#paragraf-2">§ 2. Rettmessig bruker</a></li><li><a href="#paragraf-3">§ 3. Vilkår for bruk av produktbetegnelse</a></li><li><a href="#paragraf-4">§ 4. Ikrafttredelse</a></li><li><a href="#kapittel-1">Vedlegg: Beskrivelse av produktets opprinnelse og tilknytning til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-04-12-370" id="dokument"><h1>Forskrift om beskyttelse av Telemarksplommer/Plommer fra Telemark som geografisk betegnelse</h1><article class="legalArticle" data-lovdata-URL="SF/forskrift/2016-04-12-370/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskyttet produktbetegnelse</span></h2><article class="legalP" id="paragraf-1-ledd-1">Telemarksplommer/Plommer fra Telemark.</article><article class="changesToParent">Endret ved forskrift <a href="forskrift/2022-03-08-353">8 mars 2022 nr. 353</a>.</article></article><article class="legalArticle" data-lovdata-URL="SF/forskrift/2016-04-12-370/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig bruker</span></h2><article class="legalP" id="paragraf-2-ledd-1">Telefrukt AS og Telefrukt Produsentlag SA.</article></article><article class="legalArticle" data-lovdata-URL="SF/forskrift/2016-04-12-370/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktbetegnelse</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><span class="miscHeadline"><i>Produktbeskrivelse</i></span><article class="legalP" id="paragraf-3-punkt-1-ledd-1">Telemarksplommer/Plommer fra Telemark er plommer (<i>Prunus domestica</i>) dyrket i Telemark.</article><article class="legalP" id="paragraf-3-punkt-1-ledd-2">Telemarksplommer/Plommer fra Telemark skal minimum tilfredsstille kriteriene som er gitt i Tabell 1 mht. størrelse og oppløst tørrstoff ved uttransport fra fruktlager.</article><article class="legalP" id="paragraf-3-punkt-1-ledd-3">Telemarksplommer/Plommer fra Telemark skal være velutviklede og sortstypiske, feilfrie og ikke ha skader etter insektangrep eller skjemmende merker. Telemarksplommer/Plommer fra Telemark skal ikke være vokset, tilsatt konserveringsmiddel eller andre tilsetningsstoff etter høsting. <table><caption data-caption-placement="before">Tabell 1: Produktkrav Telemarksplommer/Plommer fra Telemark</caption><thead><tr><th data-text-align="left" data-vertical-align="top"><i>Sort</i></th><th data-text-align="left" data-vertical-align="top"><i>Diameter (mm)</i></th><th data-text-align="left" data-vertical-align="top"><i>Refraktometerverdi (%)</i></th></tr></thead><tbody><tr><td data-text-align="left" data-vertical-align="top">Avalon</td><td data-text-align="left" data-vertical-align="top">38</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Jubileum</td><td data-text-align="left" data-vertical-align="top">42</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Mallard</td><td data-text-align="left" data-vertical-align="top">38</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Opal</td><td data-text-align="left" data-vertical-align="top">36</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Reeves</td><td data-text-align="left" data-vertical-align="top">44</td><td data-text-align="left" data-vertical-align="top">14</td></tr><tr><td data-text-align="left" data-vertical-align="top">Andre sorter</td><td data-text-align="left" data-vertical-align="top">38</td><td data-text-align="left" data-vertical-align="top">14</td></tr></tbody></table></article></article></li><li data-name="2." value="2"><article class="listArticle" id="paragraf-3-punkt-2"><span class="miscHeadline"><i>Geografisk område</i></span><article class="legalP" id="paragraf-3-punkt-2-ledd-1">Telemarksplommer/Plommer fra Telemark skal være dyrket i Telemark.</article></article></li><li data-name="3." value="3"><article class="listArticle" id="paragraf-3-punkt-3"><span class="miscHeadline"><i>Produksjonsmetode</i></span><article class="defaultP"><i>Planting og dyrking</i></article><article class="legalP" id="paragraf-3-punkt-3-ledd-1">Telemarksplommer/Plommer fra Telemark skal dyrkes etter moderne produksjonsmetoder.</article><article class="legalP" id="paragraf-3-punkt-3-ledd-2">Plommetrærne skal plantes og formes på en måte som sikrer gode lysforhold i alle deler av trærne.</article><article class="legalP" id="paragraf-3-punkt-3-ledd-3">Plommetrærne skal plantes på jord som er veldrenert, porøs, kalket og grunngjødslet før utplanting.</article><article class="legalP" id="paragraf-3-punkt-3-ledd-4">Trærne skal håndtynnes, eventuelt i kombinasjon med bruk av kjemiske tynningsmidler. Plantevern skal gjennomføres etter prinsippet om integrert plantevern. Det skal vannes etter behov, og kalkes og gjødsles planmessig.</article><article class="defaultP"><i>Inntransport, kvalitetskontroll, lagring, sortering, pakking og uttransportering</i></article><article class="legalP" id="paragraf-3-punkt-3-ledd-5">Telemarksplommer/Plommer fra Telemark skal være innregistrert på pakkeri og satt på kjølerom senest 6 timer etter høsting. Alle vareparti skal vurderes visuelt ved mottak. Fra minst 10&#xa0;% av produsentene skal det, av hver sort, tas ut 50 plommer for visuell kontroll av ytre kvalitet og subjektiv vurdering av fasthet og smak. Fra de samme 50 fruktene skal 15 plommer analyseres for innhold av oppløst tørrstoff. Ved pakking/distribusjon skal det tas stikkprøver fra minst 5 vareparti av hver sort for å sikre samsvar med fastsatte krav til produktkvalitet.</article><article class="legalP" id="paragraf-3-punkt-3-ledd-6">Telemarksplommer/Plommer fra Telemark skal lagres ved 3–4 °C og 90–95&#xa0;% relativ fuktighet. Lagringsdata skal loggføres.</article><article class="legalP" id="paragraf-3-punkt-3-ledd-7">Telemarksplommer/Plommer fra Telemark skal transporteres i termobil med elektronisk overvåking av temperatur.</article></article></li></ol><article class="changesToParent">Endret ved forskrift <a href="forskrift/2022-03-08-353">8 mars 2022 nr. 353</a>.</article></article><article class="legalArticle" data-lovdata-URL="SF/forskrift/2016-04-12-370/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article></article><section class="section" id="kapittel-1" data-lovdata-URL="SF/forskrift/2016-04-12-370/KAPITTEL_1"><h2>Vedlegg: Beskrivelse av produktets opprinnelse og tilknytning til det geografiske området</h2><article class="legalP" id="kapittel-1-ledd-1">Telemark, og da spesielt Midt-Telemark, er kjent som et godt fruktdyrkingsområde. Tradisjonen med dyrking av plommer i Telemark kan føres tilbake til 1950-tallet. Telemark er i dag det 3. største plommeproduserende området i landet.</article><article class="legalP" id="kapittel-1-ledd-2">Jordsmonnet og klimaet i Telemark er godt egnet for dyrking av plommer. Jordsmonnet består vesentlig av hav-, strand- og elveavsetninger, som gjennom generasjoner med kultivering har gitt et jordsmonn rikt på mineraler og organisk materiale og en sammensetning som holder godt på fuktigheten. I kombinasjon med god jordstruktur og moderat nedbør, gir dette gode vekstforhold for trærne og frukten. Klimaet i fruktdyrkingsområdene i Telemark kjennetegnes av mange soltimer, god sommertemperatur og moderate mengder nedbør i vekstsesongen. Dette sikrer plommer med ønsket størrelse, farge, sukkerinnhold, fasthet og smak.</article><article class="legalP" id="kapittel-1-ledd-3">I tillegg er kompetanse om dyrkingsinngrep som beskjæring, gjødsling, vanning, tynning, plantevern og høsting avgjørende for utviklingen og kvaliteten på frukten.</article><article class="legalP" id="kapittel-1-ledd-4">Samspillet mellom jordsmonn, klima, sort, dyrkingsinngrep og varehåndtering er avgjørende for den særegne kvaliteten til Telemarksplommer/Plommer fra Telemark.</article><article class="changesToParent">Endret ved forskrift <a href="forskrift/2022-03-08-353">8 mars 2022 nr. 353</a>.</article></section></main></body></html>