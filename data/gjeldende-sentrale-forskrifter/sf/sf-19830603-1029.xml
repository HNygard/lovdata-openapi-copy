<!DOCTYPE html><html lang="no"><head><title>Forskrift om fredning for Moffen naturreservat på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1983-06-03-1029</dd><dt class="dokid">DokumentID</dt><dd class="dokid">SF/forskrift/1983-06-03-1029</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Kulturmiljø- og polaravdelingen</li></ul></dd><dt class="publishedIn">Publisert i</dt><dd class="publishedIn">I 1983 s 513</dd><dt class="dateInForce">I kraft fra</dt><dd class="dateInForce">1983-06-03</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-09-230">forskrift/2024-02-09-230</a> fra 2025-01-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1925-07-17-11/§4">lov/1925-07-17-11/§4</a></li><li><a href="lov/2001-06-15-79">lov/2001-06-15-79</a></li></ul></dd><dt class="titleShort">Korttittel</dt><dd class="titleShort">Forskrift om fredning for Moffen naturreservat</dd><dt class="title">Tittel</dt><dd class="title">Forskrift om fredning for Moffen naturreservat på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 3. juni 1983, med hjemmel i <a href="lov/1925-07-17-11">lov av 17. juli 1925 nr. 11</a> om Svalbard <a href="lov/1925-07-17-11/§4">§ 4</a> og <a href="lov/2001-06-15-79">lov av 15. juni 2001 nr. 79</a> om miljøvern på Svalbard (svalbardmiljøloven). Fremmet av Miljøverndepartementet. <br /><strong>Endret</strong> ved forskrifter <a href="forskrift/1992-05-15-333">15. mai 1992 nr. 333</a>, <a href="forskrift/2002-06-28-652">28 juni 2002 nr. 652</a>, <a href="forskrift/2021-12-03-3395">3 des 2021 nr. 3395</a>, <a href="forskrift/2024-02-09-230">9 feb 2024 nr. 230</a> (i kraft 1 jan 2025).</dd><dt class="refid">RefID</dt><dd class="refid">forskrift/1983-06-03-1029</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fredning for Moffen naturreservat på Svalbard</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li><li><a href="#kapittel-3">III</a></li><li><a href="#kapittel-4">IV</a></li><li><a href="#kapittel-5">V</a></li><li><a href="#kapittel-6">VI</a></li><li><a href="#kapittel-7">VII</a></li><li><a href="#kapittel-8">VIII</a></li><li><a href="#kapittel-9">IX</a></li></ul></li></ul></dd></dl></header><main class="documentBody" data-lovdata-URL="SF/forskrift/1983-06-03-1029" id="dokument"><h1>Forskrift om fredning for Moffen naturreservat på Svalbard</h1><section class="section" data-name="kapI" id="kapittel-1" data-lovdata-URL="SF/forskrift/1983-06-03-1029/KAPITTEL_1"><h2>I</h2><article class="legalP" id="kapittel-1-ledd-1">I medhold av <a href="lov/1925-07-17-11/§4">lov om Svalbard av 17. juli 1925 nr. 11 § 4</a>, fra 1. juli 2002 i medhold av lov om miljøvern på Svalbard av <a href="lov/2001-06-15-79/§12">15. juni 2001 nr. 79 § 12</a>, <a href="lov/2001-06-15-79/§17">§ 17</a>, <a href="lov/2001-06-15-79/§21">§ 21</a>, <a href="lov/2001-06-15-79/§22">§ 22</a> og <a href="lov/2001-06-15-79/§99">§ 99</a>, jf. <a href="lov/2001-06-15-79/§102">§ 102</a>, er øya Moffen på Svalbard fredet som naturreservat ved kgl.res. av 3. juni 1983 under betegnelsen «Moffen naturreservat».</article><article class="changesToParent">Endret ved <a href="forskrift/2002-06-28-652">forskrift 28 juni 2002 nr. 652</a> (i kraft 1 juli 2002).</article></section><section class="section" data-name="kapII" id="kapittel-2" data-lovdata-URL="SF/forskrift/1983-06-03-1029/KAPITTEL_2"><h2>II</h2><article class="legalP" id="kapittel-2-ledd-1">Det fredete området omfatter selve øya og en sjøsone ut til 300 m fra land eller skjær ved laveste vannstand.</article></section><section class="section" data-name="kapIII" id="kapittel-3" data-lovdata-URL="SF/forskrift/1983-06-03-1029/KAPITTEL_3"><h2>III</h2><article class="legalP" id="kapittel-3-ledd-1">Formålet med fredningen er å verne om en av de viktigste hvileplasser for hvalross på Svalbard og tilhørende plantesamfunn, fugler og pattedyr.</article></section><section class="section" data-name="kapIV" id="kapittel-4" data-lovdata-URL="SF/forskrift/1983-06-03-1029/KAPITTEL_4"><h2>IV</h2><article class="legalP" id="kapittel-4-ledd-1">For reservatet gjelder følgende bestemmelser:<ol class="defaultList" type="1"><li data-name="1." value="1"><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">Alle tekniske inngrep, herunder oppføring av bygninger og anlegg av enhver art, bergverksdrift, boring etter olje, drift av oljekilder og massetak, samt annen virksomhet som medfører terrenginngrep eller forstyrrelse av naturmiljøet, er forbudt.</article></article></li><li data-name="2." value="2"><article class="listArticle" id="kapittel-4-ledd-1-punkt-2"><article class="legalP" id="kapittel-4-ledd-1-punkt-2-ledd-1">Havbunnen er fredet mot fangst eller innhøsting ved dykking eller ved bruk av bunntrål eller skrape.</article></article></li><li data-name="3." value="3"><article class="listArticle" id="kapittel-4-ledd-1-punkt-3"><article class="legalP" id="kapittel-4-ledd-1-punkt-3-ledd-1">Tømming av avfall er forbudt. Stoffer og gjenstander som kan skade plante- eller dyrelivet eller virke skjemmende må ikke tømmes eller etterlates.</article></article></li><li data-name="4." value="4"><article class="listArticle" id="kapittel-4-ledd-1-punkt-4"><article class="legalP" id="kapittel-4-ledd-1-punkt-4-ledd-1">Pattedyr og fugler og deres bo og reir er fredet mot enhver form for skade, ødeleggelse og unødig forstyrrelse.</article><article class="legalP" id="kapittel-4-ledd-1-punkt-4-ledd-2">Jakt og fangst er forbudt. Nye dyrearter må ikke innføres.</article></article></li><li data-name="5." value="5"><article class="listArticle" id="kapittel-4-ledd-1-punkt-5"><article class="legalP" id="kapittel-4-ledd-1-punkt-5-ledd-1">Planter, fossiler og skjelettdeler (inkl. tenner) må ikke fjernes og er fredet mot enhver form for skade og ødeleggelse. Nye plantearter må ikke innføres.</article></article></li><li data-name="6." value="6"><article class="listArticle" id="kapittel-4-ledd-1-punkt-6"><article class="legalP" id="kapittel-4-ledd-1-punkt-6-ledd-1">Enhver som ferdes eller oppholder seg i verneområdet skal forhindre nye varige spor og slitasje på terreng og kulturminner. Steiner, stokker og annet som tas i bruk på stedet skal ryddes og bringes tilbake der de ble funnet. Det skal holdes tilstrekkelig avstand til; <ul class="defaultList"><li data-name="-" value=""><article class="listArticle" id="kapittel-4-ledd-1-punkt-6-ledd-1-punkt-1"><article class="legalP" id="kapittel-4-ledd-1-punkt-6-ledd-1-punkt-1-ledd-1">dyrelivet for å unngå unødige forstyrrelser og</article></article></li><li data-name="-" value=""><article class="listArticle" id="kapittel-4-ledd-1-punkt-6-ledd-1-punkt-2"><article class="legalP" id="kapittel-4-ledd-1-punkt-6-ledd-1-punkt-2-ledd-1">fredete kulturminner som ikke er i bruk, slik at disse ikke utsettes for tråkk eller annen aktivitet som medfører fare for skade.</article></article></li></ul></article></article></li><li data-name="7." value="7"><article class="listArticle" id="kapittel-4-ledd-1-punkt-7"><article class="legalP" id="kapittel-4-ledd-1-punkt-7-ledd-1">All ferdsel, inkludert ferdsel på sjøen og flyvning i en høyde under 500 m, er ikke tillatt i tiden 15. mai til 15. september.</article></article></li><li data-name="8." value="8"><article class="listArticle" id="kapittel-4-ledd-1-punkt-8"><article class="legalP" id="kapittel-4-ledd-1-punkt-8-ledd-1">Det er forbudt å bruke ubemannede luftfartøy (droner) og andre fjernstyrte eller autonome ubemannede innretninger i luften, på bakken, på og under vann.</article></article></li></ol></article><article class="changesToParent">Endret ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></section><section class="section" data-name="kapV" id="kapittel-5" data-lovdata-URL="SF/forskrift/1983-06-03-1029/KAPITTEL_5"><h2>V</h2><article class="legalP" id="kapittel-5-ledd-1">Bestemmelsene i punkt IV er ikke til hinder for<ol class="defaultList" type="1"><li data-name="1." value="1"><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">tiltak i ambulanse-, rednings-, politi- og oppsynsøyemed.</article></article></li><li data-name="2." value="2"><article class="listArticle" id="kapittel-5-ledd-1-punkt-2"><article class="legalP" id="kapittel-5-ledd-1-punkt-2-ledd-1">oppføring, tilsyn, vedlikehold og drift av navigasjonsmidler på land (båker, lykter m.v.), etter samråd med Sysselmesteren.</article></article></li><li data-name="3." value="3"><article class="listArticle" id="kapittel-5-ledd-1-punkt-3"><article class="legalP" id="kapittel-5-ledd-1-punkt-3-ledd-1">Bruk av ubemannede luftfartøy (droner) og innretninger som nevnt i <a href="forskrift/1983-06-03-1029/kapIV">kap. IV</a> punkt 8 i forbindelse med forvaltningsmyndighetens oppgaver.</article></article></li></ol></article><article class="changesToParent">Endret ved forskrifter <a href="forskrift/2021-12-03-3395">3 des 2021 nr. 3395</a>, <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></section><section class="section" data-name="kapVI" id="kapittel-6" data-lovdata-URL="SF/forskrift/1983-06-03-1029/KAPITTEL_6"><h2>VI</h2><article class="legalP" id="kapittel-6-ledd-1">Sysselmesteren kan gjøre unntak fra fredningsbestemmelsene når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i andre særlige tilfeller, når disse ikke strir mot formålet med fredningen.</article><article class="changesToParent">Endret ved forskrift <a href="forskrift/2021-12-03-3395">3 des 2021 nr. 3395</a>.</article></section><section class="section" data-name="kapVII" id="kapittel-7" data-lovdata-URL="SF/forskrift/1983-06-03-1029/KAPITTEL_7"><h2>VII</h2><article class="legalP" id="kapittel-7-ledd-1">Den som forsettlig eller uaktsomt overtrer bestemmelser fastsatt i denne forskrift eller i medhold av forskriften, straffes med bøter eller fengsel inntil 1 år. Er det inntrådt eller voldt fare for betydelig miljøskade, eller det for øvrig foreligger særdeles skjerpende omstendigheter kan fengsel inntil 3 år anvendes. Medvirkning straffes på samme måte.</article><article class="changesToParent">Endret ved <a href="forskrift/2002-06-28-652">forskrift 28 juni 2002 nr. 652</a> (i kraft 1 juli 2002).</article></section><section class="section" data-name="kapVIII" id="kapittel-8" data-lovdata-URL="SF/forskrift/1983-06-03-1029/KAPITTEL_8"><h2>VIII</h2><article class="legalP" id="kapittel-8-ledd-1">Forvaltningen av fredningsbestemmelsene tillegges Sysselmesteren på Svalbard.</article><article class="changesToParent">Endret ved forskrift <a href="forskrift/2021-12-03-3395">3 des 2021 nr. 3395</a>.</article></section><section class="section" data-name="kapIX" id="kapittel-9" data-lovdata-URL="SF/forskrift/1983-06-03-1029/KAPITTEL_9"><h2>IX</h2><article class="legalP" id="kapittel-9-ledd-1">Disse bestemmelser trer i kraft straks.</article></section></main></body></html>