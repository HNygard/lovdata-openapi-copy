<!DOCTYPE html><html lang="no"><head><title>Forskrift om behandling av personopplysninger i Lånekassen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3713</dd><dt class="dokid">DokumentID</dt><dd class="dokid">SF/forskrift/2021-12-17-3713</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2014-08-28-1123">forskrift/2014-08-28-1123</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2005-06-03-37/§20">lov/2005-06-03-37/§20</a></li><li><a href="lov/2005-06-03-37/§21">lov/2005-06-03-37/§21</a></li></ul></dd><dt class="dateOfPublication">Kunngjort</dt><dd class="dateOfPublication">2021-12-21 12:15</dd><dt class="titleShort">Korttittel</dt><dd class="titleShort">Forskrift om behandling av personopplysninger i Lånekassen</dd><dt class="title">Tittel</dt><dd class="title">Forskrift om behandling av personopplysninger i Lånekassen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 17. desember 2021 med hjemmel i <a href="lov/2005-06-03-37/§20">lov 3. juni 2005 nr. 37 om utdanningsstøtte (utdanningsstøtteloven) § 20</a> og <a href="lov/2005-06-03-37/§21">§ 21</a>.</dd><dt class="refid">RefID</dt><dd class="refid">forskrift/2021-12-17-3713</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om behandling av personopplysninger i Lånekassen</a><ul class="tocSubUl"><li><a href="#paragraf-1">§ 1. Innhenting av personopplysninger fra andre</a></li><li><a href="#paragraf-2">§ 2. Særlige regler om innhenting av personopplysninger om elever og studenter m.m.</a></li><li><a href="#paragraf-3">§ 3. Innhenting av personopplysninger ved bruk av digitale søknadstjenester</a></li><li><a href="#paragraf-4">§ 4. Viderebehandling for evaluering og utredning</a></li><li><a href="#paragraf-5">§ 5. Viderebehandling for utvikling og testing</a></li><li><a href="#paragraf-6">§ 6. Viderebehandling for tilpasset informasjon</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-12-17-3713" id="dokument"><h1>Forskrift om behandling av personopplysninger i Lånekassen</h1><article class="legalArticle" data-lovdata-URL="SF/forskrift/2021-12-17-3713/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innhenting av personopplysninger fra andre</span></h2><article class="legalP" id="paragraf-1-ledd-1">Dersom det er nødvendig for å forvalte søkerens eller låntakerens rettigheter eller plikter fastsatt i eller i medhold av <a href="lov/2005-06-03-37">utdanningsstøtteloven</a>, kan Lånekassen uten hinder av lovbestemt taushetsplikt hente inn personopplysninger fra andre enn søkeren eller låntakeren etter denne bestemmelsen, se <a href="lov/2005-06-03-37/§21">utdanningsstøtteloven § 21</a>. Opplysningene kan innhentes elektronisk.</article><article class="legalP" id="paragraf-1-ledd-2">Lånekassen kan hente inn opplysninger om følgende personer:<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">søkeren og søkerens søsken, forsørgere, foreldre, fosterforeldre eller personer med foreldreansvar for søkeren, søkerens barn, ektefelle, samboer og barn av ektefelle eller samboer</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">ektefelle eller samboer til noen av søkerens forsørgere eller foreldre</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">referansepersoner eller familiemedlemmer som søkeren har familieinnvandring med etter <a href="lov/2008-05-15-35">utlendingsloven</a></article></article></li><li data-name="d." value="4"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">andre familiemedlemmer som etter <a href="lov/1992-11-27-109/eøsl">EØS-avtalen</a> kan gi en søker rett til utdanningsstøtte, eller som kan ha betydning for en søkers tilknytning til Norge ved utdanning i utlandet eller ved nettutdanning</article></article></li><li data-name="e." value="5"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">låntakere, låntakeres barn, ektefelle eller samboer og barn av ektefelle eller samboer.</article></article></li></ol></article><article class="legalP" id="paragraf-1-ledd-3">Lånekassen kan i tillegg hente inn opplysninger om foreldreansvar, vergemål og representant etter <a href="lov/2008-05-15-35">utlendingsloven</a> for søkere eller låntakere.</article><article class="legalP" id="paragraf-1-ledd-4">Adgangen til å hente inn personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a> er begrenset til helseopplysninger om søkere, låntakere og søkeres forsørgere, barn, samboer og ektefelle.</article><article class="legalP" id="paragraf-1-ledd-5">Opplysningene kan hentes inn fra offentlige myndigheter, offentlige registre og offentlige og private utdanningsinstitusjoner. Se også <a href="forskrift/2021-12-17-3713/§2">§ 2</a>.</article><article class="legalP" id="paragraf-1-ledd-6">Lånekassen kan innhente opplysninger om søkerens kontonummer fra Skatteetaten. Slike opplysninger kan bare benyttes i forbindelse med utbetaling av utdanningsstøtte og til refusjon.</article></article><article class="legalArticle" data-lovdata-URL="SF/forskrift/2021-12-17-3713/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Særlige regler om innhenting av personopplysninger om elever og studenter m.m.</span></h2><article class="legalP" id="paragraf-2-ledd-1">Fra utdanningsinstitusjoner der det ikke er lagt til rette for at opplysninger kan hentes inn elektronisk kun for personer som har søkt om lån og stipend, kan det for alle elever og studenter ved utdanningsinstitusjonen hentes inn opplysninger om de har opptak og rett til å gå opp til eksamen, og om endringer i utdanningen.</article><article class="legalP" id="paragraf-2-ledd-2">Det kan for alle elever, studenter, lærlinger, lærekandidater og andre som tar opplæring i bedrift etter <a href="lov/1998-07-17-61">opplæringslova</a>, hentes inn opplysninger fra offentlige og private utdanningsinstitusjoner og fra fylkeskommunen om eksamen er bestått, og om utdanningen eller graden er fullført.</article></article><article class="legalArticle" data-lovdata-URL="SF/forskrift/2021-12-17-3713/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innhenting av personopplysninger ved bruk av digitale søknadstjenester</span></h2><article class="legalP" id="paragraf-3-ledd-1">Med unntak for helseopplysninger, kan Lånekassen hente inn personopplysninger etter <a href="forskrift/2021-12-17-3713/§1">§ 1</a> og <a href="forskrift/2021-12-17-3713/§2">§ 2</a> når en person er logget inn og benytter Lånekassens digitale søknadstjenester. Lånekassen skal informere om at opplysninger hentes inn, og at de blir slettet dersom søknaden ikke blir sendt til Lånekassen.</article></article><article class="legalArticle" data-lovdata-URL="SF/forskrift/2021-12-17-3713/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Viderebehandling for evaluering og utredning</span></h2><article class="legalP" id="paragraf-4-ledd-1">Lånekassen kan viderebehandle personopplysninger, også personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a> og <a href="lov/2018-06-15-38/gdpr/a10">10</a>, når dette er nødvendig for å utrede mulige endringer i regelverket om studiestøtte eller for å evaluere eksisterende ordninger.</article></article><article class="legalArticle" data-lovdata-URL="SF/forskrift/2021-12-17-3713/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Viderebehandling for utvikling og testing</span></h2><article class="legalP" id="paragraf-5-ledd-1">Lånekassen kan viderebehandle personopplysninger, også personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a> og <a href="lov/2018-06-15-38/gdpr/a10">10</a>, når dette er nødvendig for å utvikle og teste IT-systemer, og det er umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article></article><article class="legalArticle" data-lovdata-URL="SF/forskrift/2021-12-17-3713/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Viderebehandling for tilpasset informasjon</span></h2><article class="legalP" id="paragraf-6-ledd-1">Lånekassen kan behandle personopplysninger, også personopplysninger som nevnt i <a href="lov/2018-06-15-38/gdpr/a9">personvernforordningen artikkel 9</a>, for å gi søkere og låntakere tilpasset informasjon om rettigheter eller plikter fastsatt i eller i medhold av <a href="lov/2005-06-03-37">utdanningsstøtteloven</a>.</article></article><article class="legalArticle" data-lovdata-URL="SF/forskrift/2021-12-17-3713/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2022. Fra samme dato oppheves <a href="forskrift/2014-08-28-1123">forskrift 28. august 2014 nr. 1123 om Lånekassens adgang til innhenting av opplysninger</a>.</article></article></main></body></html>