<!DOCTYPE html><html lang="no"><head><title>Forskrift om utbetaling til norske sjøfolk som seilte ute i krigsårene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1972-08-25-3</dd><dt class="dokid">DokumentID</dt><dd class="dokid">SF/forskrift/1972-08-25-3</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdir.</li></ul></dd><dt class="publishedIn">Publisert i</dt><dd class="publishedIn">I 1972 s 1017, II 1972 s. 689</dd><dt class="dateInForce">I kraft fra</dt><dd class="dateInForce">1972-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">1988-12-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/1988-12-23-1081">forskrift/1988-12-23-1081</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1814-05-17/§75">lov/1814-05-17/§75</a></li></ul></dd><dt class="titleShort">Korttittel</dt><dd class="titleShort">Forskrift om utbetaling til krigsseilere</dd><dt class="title">Tittel</dt><dd class="title">Forskrift om utbetaling til norske sjøfolk som seilte ute i krigsårene.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 25. august 1972. <br /><strong>Endret</strong> ved <a href="forskrift/1988-12-23-1081">vedtak 23. desember 1988 nr. 1081</a>.</dd><dt class="refid">RefID</dt><dd class="refid">forskrift/1972-08-25-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utbetaling til norske sjøfolk som seilte ute i krigsårene.</a><ul class="tocSubUl"><li><a href="#kapittel-1">I.</a></li><li><a href="#kapittel-2">II.</a></li><li><a href="#kapittel-3">III.</a></li><li><a href="#kapittel-4">I.</a></li><li><a href="#kapittel-5">II.</a></li><li><a href="#kapittel-6">III.</a></li><li><a href="#kapittel-7">IV.</a></li><li><a href="#kapittel-8">V.</a></li></ul></li></ul></dd></dl></header><main class="documentBody" data-lovdata-URL="SF/forskrift/1972-08-25-3" id="dokument"><h1>Forskrift om utbetaling til norske sjøfolk som seilte ute i krigsårene.</h1><section class="section" data-name="kapI" id="kapittel-1" data-lovdata-URL="SF/forskrift/1972-08-25-3/KAPITTEL_1"><h2>I.</h2><article class="legalP" id="kapittel-1-ledd-1">I medhold av Stortingets vedtak 27. april 1972 fastsettes forskrifter om nærmere regler for utbetaling til norske sjøfolk som seilte ute i krigsårene i tiden 1. juli 1940 til og med 30. juni 1945 og om gjennomføringen av utbetalingene, i samsvar med et fremlagt utkast.</article></section><section class="section" data-name="kapII" id="kapittel-2" data-lovdata-URL="SF/forskrift/1972-08-25-3/KAPITTEL_2"><h2>II.</h2><article class="legalP" id="kapittel-2-ledd-1">Handelsdepartementet bemyndiges til å endre forannevnte regler, gjøre fravik fra reglene samt fastsette ytterligere regler i henhold til Stortingets vedtak av 27. april 1972 om utbetalinger til norske sjømenn som seilte ute i krigsårene og om gjennomføring av utbetalingene.</article></section><section class="section" data-name="kapIII" id="kapittel-3" data-lovdata-URL="SF/forskrift/1972-08-25-3/KAPITTEL_3"><h2>III.</h2><article class="legalP" id="kapittel-3-ledd-1">De under I. omhandlede forskrifter settes i kraft fra den tid Handelsdepartementet bestemmer.</article><article class="legalP" id="kapittel-3-ledd-2">Utkastet lyder:</article></section><section class="section" data-name="kapI" id="kapittel-4" data-lovdata-URL="SF/forskrift/1972-08-25-3/KAPITTEL_4"><h2>I.</h2><article class="marginIdArticle" id="kapittel-4-punkt-1"><span class="data-marginOriginalId">1.</span><article class="legalP" id="kapittel-4-punkt-1-ledd-1">Til norske sjøfolk som seilte for Nortraship i tiden fra 1. juli 1940 til og med 30. juni 1945 utbetales ex gratia kr. 180,- pr. fartsmåned.</article></article><article class="marginIdArticle" id="kapittel-4-punkt-2"><span class="data-marginOriginalId">1.1</span><article class="legalP" id="kapittel-4-punkt-2-ledd-1">Som norske sjøfolk regnes i denne sammenheng sjømenn som under krigen var norske statsborgere eller som senere er blitt norske statsborgere.</article></article><article class="marginIdArticle" id="kapittel-4-punkt-3"><span class="data-marginOriginalId">1.2</span><article class="legalP" id="kapittel-4-punkt-3-ledd-1">Som sjømenn regnes personer som var forhyrt til og mønstret på skip i handelsflåten uansett funksjon om bord.</article></article><article class="marginIdArticle" id="kapittel-4-punkt-4"><span class="data-marginOriginalId">1.3</span><article class="legalP" id="kapittel-4-punkt-4-ledd-1">Som seilas i Nortraship's tjeneste regnes tjenestegjøring utenfor sperresonen på skip disponert av Nortraship eller på skip hvor sjøfolkene var underlagt samme tariffmessige bestemmelser som på skip disponert av Nortraship.</article></article><article class="marginIdArticle" id="kapittel-4-punkt-5"><span class="data-marginOriginalId">1.4</span><article class="legalP" id="kapittel-4-punkt-5-ledd-1">Som fartstid regnes tjenestegjøring som nevnt under pkt. 1.3. 15 dager eller mer av en kalendermåned regnes som hel fartsmåned, mens 14 dager eller mindre ikke regnes med. Ved avmønstring på grunn av sykdom eller etter forlis, medregnes i fartstiden inntil 2 måneder fra avmønstringen hvis ny forhyring og mønstring ikke har funnet sted innen nevnte tidsrom. Ved avmønstring av annen grunn medregnes inntil 2 måneder av den tid vedkommende mottok poolpenger eller fritidsgodtgjørelse, regnet fra avmønstringen. I fartstiden medregnes den tid som vedkommende sjømann måtte ha mottatt fangenskapslønn for, samt midlertidig tjenestegjøring om bord på allierte skip etter beordring fra norske myndigheter.</article></article><article class="marginIdArticle" id="kapittel-4-punkt-6"><span class="data-marginOriginalId">2.</span><article class="legalP" id="kapittel-4-punkt-6-ledd-1">Dersom vedkommende sjømann er død og etterlater seg ektefelle, utbetales beløpet til denne.</article></article><article class="marginIdArticle" id="kapittel-4-punkt-7"><span class="data-marginOriginalId">2.1</span><article class="legalP" id="kapittel-4-punkt-7-ledd-1">Som etterlatt ektefelle regnes den som var gift med vedkommende sjømann på det tidspunkt da denne avgikk ved døden, uansett om nytt ekteskap senere er inngått. Fører utbetalingen til åpenbare urimeligheter f.eks. hvor vedkommende sjømann har vært gift flere ganger og særlig hvor det er barn fra disse ekteskap, kan denne regel fravikes og utbetaling skje etter nærmere retningslinjer som blir å fastsette av Handelsdepartementet.</article></article><article class="marginIdArticle" id="kapittel-4-punkt-8"><span class="data-marginOriginalId">3.</span><article class="legalP" id="kapittel-4-punkt-8-ledd-1">Er også ektefellen død, utbetales beløpet til avdøde sjømanns barn, eventuelt dennes foreldre dersom vedkommende ikke etterlater seg barn.</article></article><article class="marginIdArticle" id="kapittel-4-punkt-9"><span class="data-marginOriginalId">3.1</span><article class="legalP" id="kapittel-4-punkt-9-ledd-1">I spørsmål om hvem som er avdøde sjømanns barn eller foreldre, legges til grunn de samme regler som i norsk arverett.</article></article><article class="marginIdArticle" id="kapittel-4-punkt-10"><span class="data-marginOriginalId">4.</span><article class="legalP" id="kapittel-4-punkt-10-ledd-1">Er det ingen etterlatt ektefelle, barn eller foreldre igjen etter sjømannen, kan utbetaling i helt særegne tilfelle foretas til andre, f.eks. hvor vedkommende sjømann i lengre tid er blitt pleiet av søsken eller andre.</article></article><article class="marginIdArticle" id="kapittel-4-punkt-11"><span class="data-marginOriginalId">5.</span><article class="legalP" id="kapittel-4-punkt-11-ledd-1">Krav i medhold av Stortingets vedtak av 27. april 1972 er oppstått nevnte dato.</article></article></section><section class="section" data-name="kapII" id="kapittel-5" data-lovdata-URL="SF/forskrift/1972-08-25-3/KAPITTEL_5"><h2>II.</h2><article class="marginIdArticle" id="kapittel-5-punkt-1"><span class="data-marginOriginalId">1.</span><article class="legalP" id="kapittel-5-punkt-1-ledd-1">Utbetalingene skal administreres av Direktoratet for sjømenn<sup class="footnotereference" data-footnotereferencevalue="1" data-unique-footnote-counter="1">1</sup> som avgjør hvorvidt fremsatte krav skal imøtekommes.</article></article><article class="marginIdArticle" id="kapittel-5-punkt-2"><span class="data-marginOriginalId">1.1</span><article class="legalP" id="kapittel-5-punkt-2-ledd-1">Direktoratet for sjømenn<sup class="footnotereference" data-footnotereferencevalue="1" data-unique-footnote-counter="1">1</sup> innhenter de opplysninger som er nødvendig for å avgjøre størrelsen av krav og hvem som er berettiget til utbetaling.</article></article><article class="marginIdArticle" id="kapittel-5-punkt-3"><span class="data-marginOriginalId">1.2</span><article class="legalP" id="kapittel-5-punkt-3-ledd-1">Direktoratet for sjømenn<sup class="footnotereference" data-footnotereferencevalue="1" data-unique-footnote-counter="1">1</sup> utarbeider skjema som skal fylles ut i forbindelse med krav om utbetaling. Slike skjema blir å legge ut på høvelige offentlige kontorer m.v. etter nærmere bestemmelse av direktoratet.</article></article><article class="marginIdArticle" id="kapittel-5-punkt-4"><span class="data-marginOriginalId">1.3</span><article class="legalP" id="kapittel-5-punkt-4-ledd-1">Utbetalingen skjer slik Direktoratet for sjømenn<sup class="footnotereference" data-footnotereferencevalue="1" data-unique-footnote-counter="1">1</sup> bestemmer, fortrinnsvis over postgiro.</article></article><article class="marginIdArticle" id="kapittel-5-punkt-5"><span class="data-marginOriginalId">1.4</span><article class="legalP" id="kapittel-5-punkt-5-ledd-1">I de tilfelle hvor en sjømann har krigspensjon og hvor utbetaling av denne skjer til andre enn den berettigede, skal utbetalinger i henhold til nærværende regler skje etter de samme retningslinjer som for krigspensjonen (forvaltning).</article></article><article class="marginIdArticle" id="kapittel-5-punkt-6"><span class="data-marginOriginalId">1.5</span><article class="legalP" id="kapittel-5-punkt-6-ledd-1">I den utstrekning det er mulig skal utbetaling til kravshavere født i 1905 eller tidligere gis prioritet foran andre.</article></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Sjøfartsdirektoratet, ifølge <a href="forskrift/1988-12-23-1081">forskrift 23. desember 1988 nr. 1081</a>.</article></footer></section><section class="section" data-name="kapIII" id="kapittel-6" data-lovdata-URL="SF/forskrift/1972-08-25-3/KAPITTEL_6"><h2>III.</h2><article class="legalP" id="kapittel-6-ledd-1">Mulige klager vedrørende utbetalingen i henhold til Stortingets vedtak av 27. april 1972 og nærværende regler, stiles til Handelsdepartementet og sendes Direktoratet for sjømenn<sup class="footnotereference" data-footnotereferencevalue="1" data-unique-footnote-counter="1">1</sup>.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Sjøfartsdirektoratet, ifølge <a href="forskrift/1988-12-23-1081">forskrift 23. desember 1988 nr. 1081</a>.</article></footer></section><section class="section" data-name="kapIV" id="kapittel-7" data-lovdata-URL="SF/forskrift/1972-08-25-3/KAPITTEL_7"><h2>IV.</h2><article class="legalP" id="kapittel-7-ledd-1">Handelsdepartementet kan endre disse regler, gjøre fravik fra reglene samt fastsette ytterligere regler i henhold til Stortingets vedtak av 27. april 1972 om utbetalinger til norske sjømenn som seilte ute i krigsårene m.v.</article></section><section class="section" data-name="kapV" id="kapittel-8" data-lovdata-URL="SF/forskrift/1972-08-25-3/KAPITTEL_8"><h2>V.</h2><article class="legalP" id="kapittel-8-ledd-1">Disse forskrifter trer i kraft fra den tid Handelsdepartementet bestemmer.</article></section></main></body></html>