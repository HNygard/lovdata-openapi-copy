<!DOCTYPE html><html lang="no"><head><title>Forskrift om samordning av enke- eller enkemannspensjon fra tjenestepensjonsordning med tilleggspensjon fra folketrygden når enke- eller enkemannspensjonen ikke skal reduseres på grunn av gjenlevendes egen inntekt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-09-04-663</dd><dt class="dokid">DokumentID</dt><dd class="dokid">SF/forskrift/1992-09-04-663</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">I 1992 948</dd><dt class="dateInForce">I kraft fra</dt><dd class="dateInForce">1992-09-04</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-12-20-2150">forskrift/2019-12-20-2150</a> fra 2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1957-07-06-26/§23">lov/1957-07-06-26/§23</a></li></ul></dd><dt class="titleShort">Korttittel</dt><dd class="titleShort">Forskrift om samordning av enke- eller enkemannspensjon</dd><dt class="title">Tittel</dt><dd class="title">Forskrift om samordning av enke- eller enkemannspensjon fra tjenestepensjonsordning med tilleggspensjon fra folketrygden når enke- eller enkemannspensjonen ikke skal reduseres på grunn av gjenlevendes egen inntekt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosialdepartementet 4. september 1992 med hjemmel i <a href="lov/1957-07-06-26">lov 6. juli 1957 nr. 26</a> om samordning av pensjons- og trygdeytelser (samordningsloven) <a href="lov/1957-07-06-26/§23">§ 23</a> nr. 2 fjerde ledd. <br /><strong>Endret</strong> ved <a href="forskrift/2010-07-06-1077">forskrifter 6 juli 2010 nr. 1077</a>, <a href="forskrift/2019-12-20-2150">20 des 2019 nr. 2150</a> (i kraft 1 jan 2020).</dd><dt class="refid">RefID</dt><dd class="refid">forskrift/1992-09-04-663</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om samordning av enke- eller enkemannspensjon fra tjenestepensjonsordning med tilleggspensjon fra folketrygden når enke- eller enkemannspensjonen ikke skal reduseres på grunn av gjenlevendes egen inntekt</a><ul class="tocSubUl"><li><a href="#paragraf-1">§ 1. Anvendelsesområde</a></li><li><a href="#paragraf-2">§ 2. Formål</a></li><li><a href="#paragraf-3">§ 3. Beregnet poengtall</a></li><li><a href="#paragraf-4">§ 4. Beregning av fradrag</a></li><li><a href="#paragraf-5">§ 5. Etterbetaling</a></li><li><a href="#paragraf-6">§ 6. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1992-09-04-663" id="dokument"><h1>Forskrift om samordning av enke- eller enkemannspensjon fra tjenestepensjonsordning med tilleggspensjon fra folketrygden når enke- eller enkemannspensjonen ikke skal reduseres på grunn av gjenlevendes egen inntekt</h1><article class="legalArticle" data-lovdata-URL="SF/forskrift/1992-09-04-663/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" id="paragraf-1-ledd-1">Forskriften gjelder fastsettelse av samordningsfradrag i enke- eller enkemannspensjon fra tjenestepensjonsordning for tilleggspensjon fra folketrygden når enke- eller enkemannspensjonen etter reglene i tjenestepensjonsordningen ikke skal reduseres på grunn av gjenlevendes egen ervervsinntekt (se <a href="lov/1949-07-28-26">lov 28. juli 1949 nr. 26</a> om Statens pensjonskasse <a href="lov/1949-07-28-26/§34">§ 34</a>). Forskriften utfyller <a href="lov/1957-07-06-26/§23">samordningsloven § 23</a> nr. 2 fjerde ledd.</article><article class="legalP" id="paragraf-1-ledd-2">Forskriften her går innenfor sitt anvendelsesområde foran forskrift fastsatt av Sosialdepartementet <a href="forskrift/1989-12-20-1268">20. desember 1989 nr. 1268</a> med hjemmel i <a href="lov/1957-07-06-26/§23">samordningslovens § 23</a> nr. 3.</article><article class="changesToParent">Endret ved <a href="forskrift/2010-07-06-1077">forskrifter 6 juli 2010 nr. 1077</a> (med virkning fra 1 feb 2010), <a href="forskrift/2019-12-20-2150">20 des 2019 nr. 2150</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1992-09-04-663/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Forskriften har som formål å sikre at enke- eller enkemann med pensjon som går inn under anvendelsesområdet, jf. <a href="forskrift/1992-09-04-663/§1">§ 1</a>, i sin helhet får tilleggspensjon fra folketrygden som enken eller enkemannen har opptjent, som en fridel som holdes utenfor samordning av enke- eller enkemannspensjonen, jf. lovens § 23 nr. 2 fjerde ledd.</article><article class="legalP" id="paragraf-2-ledd-2">Fridelen i første ledd ovenfor skal komme i tillegg til den del av tilleggspensjonen det ikke skal gjøres fradrag for etter anvendelse av de øvrige bestemmelser gitt i eller i medhold av lovens § 23.</article><article class="legalP" id="paragraf-2-ledd-3">Formålet oppnås ved at det beregnes fradrag for tilleggspensjon etter bestemmelsene i forskriften her.</article><article class="changesToParent">Endret ved <a href="forskrift/2010-07-06-1077">forskrift 6 juli 2010 nr. 1077</a> (med virkning fra 1. feb 2010).</article></article><article class="legalArticle" data-lovdata-URL="SF/forskrift/1992-09-04-663/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregnet poengtall</span></h2><article class="legalP" id="paragraf-3-ledd-1"><a href="lov/1957-07-06-26/§23">Samordningslovens § 23</a> nr. 2 første ledd med Sosialdepartementets <a href="forskrift/1991-12-23-895">forskrift av 23. desember 1991 nr. 895</a> med hjemmel i lovens § 23 nr. 3 gjelder tilsvarende, jf <a href="forskrift/1992-09-04-663/§4">§ 4</a> nedenfor.</article></article><article class="legalArticle" data-lovdata-URL="SF/forskrift/1992-09-04-663/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av fradrag</span></h2><article class="legalP" id="paragraf-4-ledd-1">Fullt fradrag for tilleggspensjon fra folketrygden settes lik differansen mellom:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">en antatt tilleggspensjon fra folketrygden, fastsatt til 55 pst av summen av de tilleggspensjoner hver av ektefellene har opptjent, der poengtallet for den avdøde er fastsatt i henhold til lovens § 23 nr. 2 første ledd, og</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">den tilleggspensjon enken eller enkemannen har opptjent.</article></article></li></ol></article><article class="legalP" id="paragraf-4-ledd-2">Når tilleggspensjonen fastsatt under b) er større enn eller lik tilleggspensjonen under a), gjøres ikke fradrag.</article><article class="changesToParent">Endret ved <a href="forskrift/2010-07-06-1077">forskrift 6 juli 2010 nr. 1077</a> (med virkning fra 1. feb 2010).</article></article><article class="legalArticle" data-lovdata-URL="SF/forskrift/1992-09-04-663/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Etterbetaling</span></h2><article class="legalP" id="paragraf-5-ledd-1">Det skal foretas etterbetaling av et beløp beregnet på grunnlag av de reduserte samordningsfradrag ved anvendelse av bestemmelsene i forskriften her og den periode den enkelte reduksjon gjelder for. Ved beregningene skal størrelsen av grunnbeløpet i folketrygden pr 1. mai 1992 legges til grunn slik at etterbetalingsbeløpet ikke blir redusert i forhold til et synkende grunnbeløp.</article><article class="legalP" id="paragraf-5-ledd-2">Etterbetaling gis for tidsrom fra og med 1. oktober 1976.</article><article class="legalP" id="paragraf-5-ledd-3">For etterlatte som omfattes av <a href="lov/2010-01-15-1">lov 15. januar 2010 nr. 1</a> om endringer i lov om Statens Pensjonskasse og i enkelte andre lover, og som skal ha etterbetalt pensjon fra virkningstidspunktet for pensjonen, dvs. 1. januar 1994 eller senere, skal det foretas etterbetaling av et beløp beregnet på grunnlag av de reduserte samordningsfradrag ved anvendelse av bestemmelsene i forskriften her og den periode den enkelte reduksjon gjelder for. Ved beregningene skal grunnbeløpet i folketrygden på etterbetalingstidspunktet legges til grunn slik at etterbetalingsbeløpet ikke blir redusert i forhold til et synkende grunnbeløp.</article><article class="changesToParent">Endret ved <a href="forskrift/2010-07-06-1077">forskrift 6 juli 2010 nr. 1077</a> (med virkning fra 1. feb 2010).</article></article><article class="legalArticle" data-lovdata-URL="SF/forskrift/1992-09-04-663/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>