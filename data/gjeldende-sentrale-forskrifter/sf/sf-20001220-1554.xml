<!DOCTYPE html><html lang="no"><head><title>Forskrift om internatpasienters betaling for opphold i spesialsykehjem</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-20-1554</dd><dt class="dokid">DokumentID</dt><dd class="dokid">SF/forskrift/2000-12-20-1554</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Sykehusavd.</li></ul></dd><dt class="publishedIn">Publisert i</dt><dd class="publishedIn">I 2000 3461</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-09-17-2821">forskrift/2021-09-17-2821</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1978-01-16-2">forskrift/1978-01-16-2</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-61/§5-5">lov/1999-07-02-61/§5-5</a></li><li><a href="lov/2001-06-15-93/§5">lov/2001-06-15-93/§5</a></li><li><a href="lov/2001-06-15-93/§53">lov/2001-06-15-93/§53</a></li></ul></dd><dt class="lastupdated">Rettet</dt><dd class="lastupdated">2021-09-27 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om internatpasienters betaling</dd><dt class="title">Tittel</dt><dd class="title">Forskrift om internatpasienters betaling for opphold i spesialsykehjem</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet (nå Helse- og omsorgsdepartementet) 20. desember 2000 med hjemmel i <a href="lov/1999-07-02-61">lov 2. juli 1999 nr. 61</a> om spesialisthelsetjenesten m.m. (spesialisthelsetjenesteloven) <a href="lov/1999-07-02-61/§5-5">§ 5-5</a> nr. 3 jf. <a href="lov/2001-06-15-93">lov 15. juni 2001 nr. 93</a> om helseforetak m.m. (helseforetaksloven) <a href="lov/2001-06-15-93/§5">§ 5</a> og <a href="lov/2001-06-15-93/§53">§ 53</a> nr. 12. <br /><strong>Endret</strong> ved forskrifter <a href="forskrift/2001-12-18-1577">18 des 2001 nr. 1577</a> (bl.a. tittel), <a href="forskrift/2013-01-17-61">17 jan 2013 nr. 61</a>, <a href="forskrift/2021-09-17-2821">17 sep 2021 nr. 2821</a>. <br /> <strong>Rettelser:</strong> 27.09.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2000-12-20-1554</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om internatpasienters betaling for opphold i spesialsykehjem</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-20-1554" id="dokument"><h1>Forskrift om internatpasienters betaling for opphold i spesialsykehjem</h1><article class="legalArticle" data-lovdata-URL="SF/forskrift/2000-12-20-1554/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det regionale helseforetaket i pasientens bostedsregion kan bestemme at en pasient helt eller delvis skal betale inntil 25% av normert pris for behandling av gjestepasienter i spesialsykehjem. Med spesialsykehjem menes medisinske institusjoner som gir pasienter opphold og i denne forbindelse medisinsk behandling, omsorg og pleie som ikke gjør opphold i sykehus eller sykestue nødvendig.</article><article class="legalP" id="paragraf-1-ledd-2">Pasienten, eventuelt pårørende eller verge, skal underrettes om at det kan treffes vedtak om betaling i samsvar med disse forskrifter samtidig som det gjøres avtale om flytting til sykehjem.</article><article class="legalP" id="paragraf-1-ledd-3">Vedtak om betaling kan bare gjøres gjeldende for tiden etter at slik underretning er gitt.</article><article class="legalP" id="paragraf-1-ledd-4">Senere oppjustering av egenbetalingen som følge av forhøyelse av den normerte prisen kan skje med tilbakevirkende kraft fra 1. januar det aktuelle året, hvis det tas uttrykkelig forbehold om dette overfor den person (pasienten, pårørende eller verge) som gis underretning om førstegangsfastsettelsen.</article><article class="changesToParent">Endret ved <a href="forskrift/2001-12-18-1577">forskrift 18 des 2001 nr. 1577</a> (i kraft 1 jan 2002).</article></article><article class="legalArticle" data-lovdata-URL="SF/forskrift/2000-12-20-1554/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Ved fastsettelsen av betalingsplikt for pasienter innlagt etter 1. mars 1982 skal det bare tas hensyn til pasientens egen inntekt. Ved fastsettelse av betalingsplikt for pasienter innlagt før 1. mars 1982 skal det bare tas hensyn til pasientens egen inntekt og formue. Krav om refusjon kan først gjøres gjeldende fra og med den 2. kalendermåned etter innflytting i sykehjemmet, heri medregnet hel kalendermåned som pasienten har oppholdt seg i aldershjem og sykehjem og boform for heldøgns pleie og omsorg.</article><article class="legalP" id="paragraf-2-ledd-2">Ifølge <a href="lov/1999-07-02-61/§5-5">spesialisthelsetjenesteloven § 5-5</a> nr. 3, skal det ses bort fra:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">kontantytelser som pasienten oppebærer etter folketrygdloven</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">oppsparte midler som skriver seg fra slike ytelser.</article></article></li></ol></article><article class="legalP" id="paragraf-2-ledd-3">Refusjon på mindre enn kr 100 pr. måned innkreves ikke.</article><article class="changesToParent">Endret ved <a href="forskrift/2001-12-18-1577">forskrift 18 des 2001 nr. 1577</a> (i kraft 1 jan 2002).</article></article><article class="legalArticle" data-lovdata-URL="SF/forskrift/2000-12-20-1554/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Har pasienten under oppholdet i løpet av året annen inntekt enn folketrygdens ytelser som etter fradrag av skatt overstiger halve folketrygdens grunnbeløp pr. 1. januar hvert år, kan han pålegges å betale med inntil 75% av den overskytende inntekt. Det kan ikke kreves at pasienten betaler med oppsparte midler som skriver seg fra pasientens egen andel av slike inntekter.</article></article><article class="legalArticle" data-lovdata-URL="SF/forskrift/2000-12-20-1554/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Dersom pasienten har ektefelle som ikke er i institusjon, mindreårige barn mv., må det ved fastsettingen av betalingen tas hensyn til dette. Det skal også tas hensyn til om pasienten helt eller delvis forsørger barn over 18 år eller har forholdsvis store utgifter til egen bolig som vedkommende gjerne vil beholde.</article></article><article class="legalArticle" data-lovdata-URL="SF/forskrift/2000-12-20-1554/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Dersom pasientens økonomiske situasjon endrer seg, eller tidligere vedtak viser seg å bygge på uriktige opplysninger, kan saken tas opp til ny vurdering.</article></article><article class="legalArticle" data-lovdata-URL="SF/forskrift/2000-12-20-1554/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Pasienten, eventuelt pårørende eller verge, kan påklage det regionale helseforetakets vedtak til statsforvalteren.</article><article class="changesToParent">Endret ved <a href="forskrift/2001-12-18-1577">forskrifter 18 des 2001 nr. 1577</a> (i kraft 1 jan 2002), <a href="forskrift/2021-09-17-2821">17 sep 2021 nr. 2821</a>.</article></article><article class="legalArticle" data-lovdata-URL="SF/forskrift/2000-12-20-1554/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Forskriften trer i kraft 1. januar 2001. Fra samme tidspunkt oppheves <a href="forskrift/1978-01-16-2">forskrift av 16. januar 1978 nr. 2</a> om internatpasienters betaling for opphold i spesialsykehjem, i psykiatriske sykehjem og i helsevernet for epilektikere.</article></article></main></body></html>