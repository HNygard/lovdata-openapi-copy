<!DOCTYPE html><html lang="no"><head><title>Forskrift om tilleggskrav for luftfartsoperasjoner på Svalbard og i andre polare områder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-08-17-2515</dd><dt class="dokid">DokumentID</dt><dd class="dokid">SF/forskrift/2021-08-17-2515</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp (LPK)</li></ul></dd><dt class="dateInForce">I kraft fra</dt><dd class="dateInForce">2022-01-27, 2022-10-06</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2003-01-11-42">forskrift/2003-01-11-42</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§4-1">lov/1993-06-11-101/§4-1</a></li><li><a href="lov/1993-06-11-101/§5-1">lov/1993-06-11-101/§5-1</a></li><li><a href="lov/1993-06-11-101/§5-3">lov/1993-06-11-101/§5-3</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="forskrift/1973-11-23-3427/§1">forskrift/1973-11-23-3427/§1</a></li><li><a href="forskrift/1973-11-23-3460/§1">forskrift/1973-11-23-3460/§1</a></li></ul></dd><dt class="dateOfPublication">Kunngjort</dt><dd class="dateOfPublication">2021-08-17 14:20</dd><dt class="titleShort">Korttittel</dt><dd class="titleShort">Forskrift om tilleggskrav for luftfartsoperasjoner på Svalbard og i andre polare områder</dd><dt class="title">Tittel</dt><dd class="title">Forskrift om tilleggskrav for luftfartsoperasjoner på Svalbard og i andre polare områder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 17. august 2021 med hjemmel i <a href="lov/1993-06-11-101/§4-1">lov 11. juni 1993 nr. 101 om luftfart (luftfartsloven) § 4-1</a>, <a href="lov/1993-06-11-101/§5-1">§ 5-1</a>, <a href="lov/1993-06-11-101/§5-3">§ 5-3</a>, <a href="lov/1993-06-11-101/§9-1">§ 9-1</a> og <a href="lov/1993-06-11-101/§15-4">§ 15-4</a>, jf. <a href="forskrift/1973-11-23-3427/§1">forskrift 23. november 1973 nr. 3427 om luftfart på Svalbard § 1</a> annet ledd og <a href="forskrift/1973-11-23-3460">forskrift 23. november 1973 nr. 3460 om luftfart på Jan Mayen</a> <a href="forskrift/1973-11-23-3427/§1">§ 1</a> annet ledd.</dd><dt class="refid">RefID</dt><dd class="refid">forskrift/2021-08-17-2515</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilleggskrav for luftfartsoperasjoner på Svalbard og i andre polare områder</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li></ul></li><li><a href="#kapittel-2" data-child-interval="§§ 3 – 12">Kapittel II. Alminnelige tilleggsregler</a><ul class="tocSubUl"><li><a href="#kapittel-2-paragraf-1">§ 3. Vinteropplæring</a></li><li><a href="#kapittel-2-paragraf-2">§ 4. Forberedelse til flyging</a></li><li><a href="#kapittel-2-paragraf-3">§ 5. Personlig utstyr</a></li><li><a href="#kapittel-2-paragraf-4">§ 6. Rednings- og nødutstyr</a></li><li><a href="#kapittel-2-paragraf-5">§ 7. Markering på luftfartøy</a></li><li><a href="#kapittel-2-paragraf-6">§ 8. Høyttaleranlegg</a></li><li><a href="#kapittel-2-paragraf-7">§ 9. Instrumentflyging</a></li><li><a href="#kapittel-2-paragraf-8">§ 10. Alarmtjeneste og sporing av luftfartøy</a></li><li><a href="#kapittel-2-paragraf-9">§ 11. Værradar</a></li><li><a href="#kapittel-2-paragraf-10">§ 12. Radiohøydemåler</a></li></ul></li><li><a href="#kapittel-3" data-child-interval="§§ 13 – 16">Kapittel III. Tilleggsregler ved flyging over åpent vann</a><ul class="tocSubUl"><li><a href="#kapittel-3-paragraf-1">§ 13. Merking av nødutganger</a></li><li><a href="#kapittel-3-paragraf-2">§ 14. Overlevingsdrakt m.m.</a></li><li><a href="#kapittel-3-paragraf-3">§ 15. Redningsflåter og annet overlevelsesutstyr</a></li><li><a href="#kapittel-3-paragraf-4">§ 16. Nødflyteutstyr</a></li></ul></li><li><a href="#kapittel-4" data-child-interval="§§ 17 – 19">Kapittel IV. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 17. Dispensasjon</a></li><li><a href="#kapittel-4-paragraf-2">§ 18. Oppheving av forskrift</a></li><li><a href="#kapittel-4-paragraf-3">§ 19. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-08-17-2515" id="dokument"><h1>Forskrift om tilleggskrav for luftfartsoperasjoner på Svalbard og i andre polare områder</h1><section class="section" data-name="kapI" id="kapittel-1" data-lovdata-URL="SF/forskrift/2021-08-17-2515/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/2021-08-17-2515/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder sivil luftfart med bemannet luftfartøy på Svalbard og på Jan Mayen. Forskriften gjelder ikke overflyging av disse områdene, eller flyging mellom fastlandet og lufthavner på disse øyene.</article><article class="legalP" id="kapittel-1-paragraf-1-ledd-2">Forskriften gjelder også for sivil luftfart med bemannet norsk luftfartøy i polare områder utenfor Norge når det er forenlig med fremmed rett som skal få anvendelse i henhold til overenskomst med fremmed stat eller for øvrig ut fra alminnelige rettsgrunnsetninger. Forskriften gjelder likevel ikke overflyging av slike områder.</article><article class="legalP" id="kapittel-1-paragraf-1-ledd-3">Forskriften gjelder ikke for militær luftfart.</article></article><article class="legalArticle" data-lovdata-URL="SF/forskrift/2021-08-17-2515/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften menes med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Flyging over åpent vann:</i> Flyging over ikke-islagt vann hvor luftfartøyet ikke kan nå land eller fast is ved å glidefly eller autorotere.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Passasjerflyging:</i> Flyging med personer om bord som ikke er del av besetningen.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Polare områder:</i> Områdene nord for polarsirkelen og sør for 60 grader sydlig breddegrad, samt på Bouvetøya.</article></article></li></ol></article></article></section><section class="section" data-name="kapII" id="kapittel-2" data-lovdata-URL="SF/forskrift/2021-08-17-2515/KAPITTEL_2"><h2>Kapittel II. Alminnelige tilleggsregler</h2><article class="legalArticle" data-lovdata-URL="SF/forskrift/2021-08-17-2515/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vinteropplæring</span></h3><article class="legalP" id="kapittel-2-paragraf-1-ledd-1">Alle besetningsmedlemmer skal ha gjennomført vinteropplæring som er godkjent av Luftfartstilsynet.</article></article><article class="legalArticle" data-lovdata-URL="SF/forskrift/2021-08-17-2515/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forberedelse til flyging</span></h3><article class="legalP" id="kapittel-2-paragraf-2-ledd-1">Fartøysjef skal gjøre en risikovurdering av den planlagte operasjonen før flygingen påbegynnes.</article><article class="legalP" id="kapittel-2-paragraf-2-ledd-2">Ervervsmessige luftfartsoperatører skal utarbeide standard operasjonsprosedyrer som dekker den aktuelle operasjonen. Slike operasjonsprosedyrer skal være basert på en risikovurdering.</article><article class="legalP" id="kapittel-2-paragraf-2-ledd-3">Før flyging skal det sendes reiseplan til lufttrafikktjenesten, dersom slik tjeneste er tilgjengelig for området det skal flys i.</article></article><article class="legalArticle" data-lovdata-URL="SF/forskrift/2021-08-17-2515/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Personlig utstyr</span></h3><article class="legalP" id="kapittel-2-paragraf-3-ledd-1">Besetningsmedlemmer og passasjerer skal ha med seg hensiktsmessige klær og øvrig utstyr i samsvar med ventede vær- og temperaturforhold.</article><article class="legalP" id="kapittel-2-paragraf-3-ledd-2">Besetningsmedlemmer skal ha refleksvest eller ytterklær med refleks som gir god kontrast til terrenget.</article></article><article class="legalArticle" data-lovdata-URL="SF/forskrift/2021-08-17-2515/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rednings- og nødutstyr</span></h3><article class="legalP" id="kapittel-2-paragraf-4-ledd-1">Ved flyging skal følgende tilleggsutstyr medbringes:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">utstyr for å sende nødlyssignaler,</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">ekstra kommunikasjonsutstyr med nødfrekvenser og ekstra batteri,</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">personlig nødpeilesender (PLB) til hvert besetningsmedlem,</article></article></li><li data-name="d." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">tilstrekkelig overlevelsesutstyr og proviant,</article></article></li><li data-name="e." value="5"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">detaljkart som dekker det aktuelle området, såfremt dette finnes.</article></article></li></ol></article><article class="legalP" id="kapittel-2-paragraf-4-ledd-2">Alt utstyr skal være tydelig merket og plassert samlet på et hensiktsmessig sted i luftfartøyet. Før flygingen påbegynnes skal fartøysjefen informere alle om bord om utstyret og hvor det er plassert. Fartøysjefen skal forsikre seg om at alle om bord er kjent med bruk av kommunikasjonsutstyret.</article></article><article class="legalArticle" data-lovdata-URL="SF/forskrift/2021-08-17-2515/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Markering på luftfartøy</span></h3><article class="legalP" id="kapittel-2-paragraf-5-ledd-1">Luftfartøyet skal enten ha en farge som gir god kontrast mot terrenget, eller være påmalt markering med rød, gul eller oransje fluorescerende maling, eller ha påheftet folie i en av disse fargene.</article><article class="legalP" id="kapittel-2-paragraf-5-ledd-2">På fly skal markeringen finnes på over- og undersiden av vinger, og kroppen eller halepartiet. Den samlede markeringsflaten må ikke være mindre enn to kvadratmeter.</article><article class="legalP" id="kapittel-2-paragraf-5-ledd-3">På helikopter kan markeringen tilpasses skrogets størrelse og fasong, men skal så langt som mulig være synlig fra alle hold.</article></article><article class="legalArticle" data-lovdata-URL="SF/forskrift/2021-08-17-2515/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Høyttaleranlegg</span></h3><article class="legalP" id="kapittel-2-paragraf-6-ledd-1">Ved passasjerflyging skal passasjerene kunne motta beskjeder fra besetningen enten gjennom fastmontert høyttaleranlegg eller ved å være tilknyttet luftfartøyets internkommunikasjonsanlegg.</article></article><article class="legalArticle" data-lovdata-URL="SF/forskrift/2021-08-17-2515/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Instrumentflyging</span></h3><article class="legalP" id="kapittel-2-paragraf-7-ledd-1">Flyging i mørketiden skal kunne utføres etter instrumentflygereglene, eller ved bruk av nattbriller (NVIS).</article></article><article class="legalArticle" data-lovdata-URL="SF/forskrift/2021-08-17-2515/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Alarmtjeneste og sporing av luftfartøy</span></h3><article class="legalP" id="kapittel-2-paragraf-8-ledd-1">Dersom flygingen ikke spores av lufttrafikktjenesten, skal ervervsmessige operatører etablere rutiner for alarmtjeneste og om mulig sørge for at flygingen spores kontinuerlig fra start til landing på bestemmelsesstedet.</article></article><article class="legalArticle" data-lovdata-URL="SF/forskrift/2021-08-17-2515/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Værradar</span></h3><article class="legalP" id="kapittel-2-paragraf-9-ledd-1">Helikopter som brukes til flyging under instrumentforhold eller i mørketiden skal være utstyrt med værradar med bakkemodus (groundmapping) som er egnet for bruk til innflyging ved hjelp av radar.</article></article><article class="legalArticle" data-lovdata-URL="SF/forskrift/2021-08-17-2515/§12" data-name="§12" id="kapittel-2-paragraf-10"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Radiohøydemåler</span></h3><article class="legalP" id="kapittel-2-paragraf-10-ledd-1">Luftfartøy som brukes til ervervsmessig flyging, skal være utrustet med radiohøydemåler.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2021-08-17-2515/KAPITTEL_3"><h2>Kapittel III. Tilleggsregler ved flyging over åpent vann</h2><article class="legalArticle" data-lovdata-URL="SF/forskrift/2021-08-17-2515/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Merking av nødutganger</span></h3><article class="legalP" id="kapittel-3-paragraf-1-ledd-1">Ved passasjerflyging over åpent vann, skal nødutgangene være merket. Merkingen skal tydelig vise nødutgangenes plassering ved flyging under nattforhold.</article></article><article class="legalArticle" data-lovdata-URL="SF/forskrift/2021-08-17-2515/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overlevingsdrakt m.m.</span></h3><article class="legalP" id="kapittel-3-paragraf-2-ledd-1">Ved flyging over åpent vann skal alle om bord være iført overlevingsdrakt, og ha hensiktsmessige klær etter værforholdene. Redningsvest skal benyttes dersom overlevingsdrakten ikke har nødvendige flyteegenskaper.</article><article class="legalP" id="kapittel-3-paragraf-2-ledd-2">Redningsvest eller annet hensiktsmessig flyteutstyr kan benyttes istedenfor overlevingsdrakt dersom passasjerens tilstand gjør bruk av overlevingsdrakt uhensiktsmessig.</article></article><article class="legalArticle" data-lovdata-URL="SF/forskrift/2021-08-17-2515/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Redningsflåter og annet overlevelsesutstyr</span></h3><article class="legalP" id="kapittel-3-paragraf-3-ledd-1">Ved flyging over åpent vann, skal luftfartøyet være utstyrt med en redningsflåte med kapasitet til å bære besetningen og passasjerene. Ved flere enn 12 personer om bord, skal luftfartøyet være utrustet med minst to redningsflåter. Hver flåte skal ha overlastkapasitet til å bære samtlige personer om bord.</article><article class="legalP" id="kapittel-3-paragraf-3-ledd-2">Hver redningsflåte skal være utrustet med egnet overlevelsesutstyr og minst en overlevelses ELT (ELT(S)).</article><article class="legalP" id="kapittel-3-paragraf-3-ledd-3">Redningsflåter skal være plassert slik at de enkelt kan benyttes ved en evakuering av luftfartøyet.</article></article><article class="legalArticle" data-lovdata-URL="SF/forskrift/2021-08-17-2515/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Nødflyteutstyr</span></h3><article class="legalP" id="kapittel-3-paragraf-4-ledd-1">Helikopter som brukes til flyging over åpent vann skal være utstyrt med nødflyteutstyr med mindre helikopteret enten er konstruert for landing på vann, eller er sertifisert for nødlanding på vann.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2021-08-17-2515/KAPITTEL_4"><h2>Kapittel IV. Avsluttende bestemmelser</h2><article class="legalArticle" data-lovdata-URL="SF/forskrift/2021-08-17-2515/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-1-ledd-1">Luftfartstilsynet kan dispensere fra bestemmelsene i denne forskriften dersom kravene til sikkerhet etter en konkret vurdering kan anses ivaretatt. Søknaden skal inneholde en risikovurdering sammen med en beskrivelse av eventuelle risikoreduserende tiltak og forventet effekt av disse. Det kan settes vilkår for dispensasjonen.</article></article><article class="legalArticle" data-lovdata-URL="SF/forskrift/2021-08-17-2515/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Oppheving av forskrift</span></h3><article class="legalP" id="kapittel-4-paragraf-2-ledd-1"><a href="forskrift/2003-01-11-42">Forskrift 11. januar 2003 nr. 42 om flyging med én-motors luftfartøy i fjell og øde områder i Norge og på Svalbard (BSL D 1-8)</a> oppheves.</article></article><article class="legalArticle" data-lovdata-URL="SF/forskrift/2021-08-17-2515/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft 27. januar 2022, med unntak av bestemmelsen i <a href="forskrift/2021-08-17-2515/§3">§ 3</a> som trer i kraft 6. oktober 2022.</article></article></section></main></body></html>