<!DOCTYPE html><html lang="no"><head><title>Forskrift om slepearrangement og forflytning av flyttbare innretninger (slepeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-04-1392</dd><dt class="dokid">DokumentID</dt><dd class="dokid">SF/forskrift/2015-12-04-1392</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2015 hefte 13</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-14</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-14-280">forskrift/2024-02-14-280</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1986-12-17-2319">forskrift/1986-12-17-2319</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§9">lov/2007-02-16-9/§9</a></li><li><a href="lov/2007-02-16-9/§11">lov/2007-02-16-9/§11</a></li><li><a href="lov/2007-02-16-9/§14">lov/2007-02-16-9/§14</a></li><li><a href="lov/2007-02-16-9/§21">lov/2007-02-16-9/§21</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-08 15:15</dd><dt class="titleShort">Korttittel</dt><dd class="titleShort">Slepeforskriften</dd><dt class="title">Tittel</dt><dd class="title">Forskrift om slepearrangement og forflytning av flyttbare innretninger (slepeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 4. desember 2015 med hjemmel i <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§6">§ 6</a>, <a href="lov/2007-02-16-9/§9">§ 9</a>, <a href="lov/2007-02-16-9/§11">§ 11</a>, <a href="lov/2007-02-16-9/§14">§ 14</a> og <a href="lov/2007-02-16-9/§21">§ 21</a> jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>. <br /><strong>EØS-henvisninger:</strong> <a href="avtale/avt-1992-05-02-1-v2/kapXIX">EØS-avtalen vedlegg II kap. XIX</a> nr. 1 (direktiv <a href="eu/31998l0034">98/34/EF</a> endret ved direktiv <a href="eu/31998l0048">98/48/EF</a>). <br /><strong>Endret</strong> ved <a href="forskrift/2016-06-28-833">forskrifter 28 juni 2016 nr. 833</a>, <a href="forskrift/2017-12-19-2322">19 des 2017 nr. 2322</a>, <a href="forskrift/2023-03-27-459">27 mars 2023 nr. 459</a>, <a href="forskrift/2024-02-14-280">14 feb 2024 nr. 280</a>.</dd><dt class="refid">RefID</dt><dd class="refid">forskrift/2015-12-04-1392</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om slepearrangement og forflytning av flyttbare innretninger (slepeforskriften)</a><ul class="tocSubUl"><li><a href="#kapittel-1" data-child-interval="§ 1">Kapittel 1. Virkeområde</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li></ul></li><li><a href="#kapittel-2" data-child-interval="§ 2">Kapittel 2. Framdriftskraft og slepekraft</a><ul class="tocSubUl"><li><a href="#kapittel-2-paragraf-1">§ 2. Nødvendige krefter ved forflytning</a></li></ul></li><li><a href="#kapittel-3" data-child-interval="§§ 3 – 6">Kapittel 3. Slepearrangement</a><ul class="tocSubUl"><li><a href="#kapittel-3-paragraf-1">§ 3. Slepearrangementstyper</a></li><li><a href="#kapittel-3-paragraf-2">§ 4. Hovedslepearrangement</a></li><li><a href="#kapittel-3-paragraf-3">§ 5. Nødslepearrangement</a></li><li><a href="#kapittel-3-paragraf-4">§ 6. Arrangement for slep i trange farvann</a></li></ul></li><li><a href="#kapittel-4" data-child-interval="§§ 7 – 9">Kapittel 4. Utforming og dimensjonering av hoved- og nødslepearrangement</a><ul class="tocSubUl"><li><a href="#kapittel-4-paragraf-1">§ 7. Utforming av slepearrangement</a></li><li><a href="#kapittel-4-paragraf-2">§ 8. Dimensjonering av slepearrangement</a></li><li><a href="#kapittel-4-paragraf-3">§ 9. Tilleggskrav for hovedslepearrangement</a></li></ul></li><li><a href="#kapittel-5" data-child-interval="§§ 10 – 11">Kapittel 5. Planlagt forflytning</a><ul class="tocSubUl"><li><a href="#kapittel-5-paragraf-1">§ 10. Krav til forflytning</a></li><li><a href="#kapittel-5-paragraf-2">§ 11. Tilleggskrav for oppjekkbare innretninger ved forflytning</a></li></ul></li><li><a href="#kapittel-6" data-child-interval="§§ 12 – 13">Kapittel 6. Risikovurdering og prosedyre</a><ul class="tocSubUl"><li><a href="#kapittel-6-paragraf-1">§ 12. Risikovurdering</a></li><li><a href="#kapittel-6-paragraf-2">§ 13. Prosedyre for planlegging og gjennomføring av forflytning</a></li></ul></li><li><a href="#kapittel-7" data-child-interval="§§ 14 – 16">Kapittel 7. Avsluttende bestemmelser</a><ul class="tocSubUl"><li><a href="#kapittel-7-paragraf-1">§ 14. Dispensasjon</a></li><li><a href="#kapittel-7-paragraf-2">§ 15. Overgangsbestemmelse</a></li><li><a href="#kapittel-7-paragraf-3">§ 16. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-04-1392" id="dokument"><h1>Forskrift om slepearrangement og forflytning av flyttbare innretninger (slepeforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2015-12-04-1392/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="SF/forskrift/2015-12-04-1392/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for norske flyttbare innretninger.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder ikke for innretninger som er permanent oppankret etter <a href="forskrift/2009-07-10-998">forskrift 10. juli 2009 nr. 998</a> om posisjonerings- og ankringssystemer på flyttbare innretninger (ankringsforskriften 09) <a href="forskrift/2009-07-10-998/§14">§ 14</a> fjerde ledd bokstav c.</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-04-1392/KAPITTEL_2"><h2>Kapittel 2. Framdriftskraft og slepekraft</h2><article class="changesToParent">Endret ved <a href="forskrift/2016-06-28-833">forskrift 28 juni 2016 nr. 833</a> (i kraft 1 juli 2016).</article><article class="legalArticle" data-lovdata-URL="SF/forskrift/2015-12-04-1392/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Nødvendige krefter ved forflytning</span></h3><article class="legalP" id="kapittel-2-paragraf-1-ledd-1">En flyttbar innretning skal ha tilstrekkelig egen framdriftskraft, slepekraft eller en kombinasjon av egen framdriftskraft og slepekraft til å holde innretningen i ro ved<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">20 m/s vind</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">1 m/s strøm</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">5 m signifikant bølgehøyde (H<sub>s</sub> )</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">nulloppkrysningsperiode (T<sub>z</sub> ) mellom 6 og 9 sekunder.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-04-1392/KAPITTEL_3"><h2>Kapittel 3. Slepearrangement</h2><article class="legalArticle" data-lovdata-URL="SF/forskrift/2015-12-04-1392/§3" data-name="§3" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Slepearrangementstyper</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) En flyttbar innretning skal ha<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">hovedslepearrangement</article></article></li><li data-name="b." value="2"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">nødslepearrangement</article></article></li><li data-name="c." value="3"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">arrangement for slep i trange farvann.</article></article></li></ol></article><article class="numberedLegalP" data-numerator="2" id="kapittel-3-paragraf-1-nummer-2">(2) Hovedslepearrangement kreves ikke når innretningen er sertifisert for å navigere selvstendig, og ved egen framdriftskraft oppfyller kravene i <a href="forskrift/2015-12-04-1392/§2">§ 2</a>.</article></article><article class="legalArticle" data-lovdata-URL="SF/forskrift/2015-12-04-1392/§4" data-name="§4" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hovedslepearrangement</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Et hovedslepearrangement skal bestå av<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">minst to fester på innretningen med innbyrdes tilstrekkelig avstand for å ha kontroll under slepeoperasjonen;</article></article></li><li data-name="b." value="2"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">én eller flere slepeforbindelser;</article></article></li><li data-name="c." value="3"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">ett svakt ledd per slepeforbindelse, med en passende kjetting i enden til å legge i haikjeften på slepebåten. Med svakt ledd menes den delen i slepeforbindelsen som er tiltenkt å ryke først ved overbelastning;</article></article></li><li data-name="d." value="4"><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">forbindelsessjakler.</article></article></li></ol></article><article class="numberedLegalP" data-numerator="2" id="kapittel-3-paragraf-2-nummer-2">(2) Følgende reservemateriell skal være om bord under slepeoperasjonen:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-nummer-2-punkt-1"><article class="legalP" id="kapittel-3-paragraf-2-nummer-2-punkt-1-ledd-1">én komplett slepeforbindelse</article></article></li><li data-name="b." value="2"><article class="listArticle" id="kapittel-3-paragraf-2-nummer-2-punkt-2"><article class="legalP" id="kapittel-3-paragraf-2-nummer-2-punkt-2-ledd-1">to svake ledd, inkludert sjakler for innfesting.</article></article></li></ol></article><article class="numberedLegalP" data-numerator="3" id="kapittel-3-paragraf-2-nummer-3">(3) Brukes kun én slepebåt, skal det dannes hanefot med trekantplate. Den øverste vinkelen i hanefoten skal være mellom 45° og 60°, som illustrert:</article><article class="defaultP"><img height="422" src="static/SF/sf-20151204-1392-01-01.png" width="701" /></article></article><article class="legalArticle" data-lovdata-URL="SF/forskrift/2015-12-04-1392/§5" data-name="§5" id="kapittel-3-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Nødslepearrangement</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Et nødslepearrangement skal bestå av<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-nummer-1-punkt-1"><article class="legalP" id="kapittel-3-paragraf-3-nummer-1-punkt-1-ledd-1">slepeforbindelse med en passende kjetting i enden til å legge i haikjeften på slepebåten</article></article></li><li data-name="b." value="2"><article class="listArticle" id="kapittel-3-paragraf-3-nummer-1-punkt-2"><article class="legalP" id="kapittel-3-paragraf-3-nummer-1-punkt-2-ledd-1">forbindelsessjakler.</article></article></li></ol></article><article class="numberedLegalP" data-numerator="2" id="kapittel-3-paragraf-3-nummer-2">(2) Nødslepearrangement skal kunne arrangeres for én slepebåt.</article><article class="numberedLegalP" data-numerator="3" id="kapittel-3-paragraf-3-nummer-3">(3) En flyttbar innretning uten egen framdrift kan som alternativ til andre ledd ha nødslepearrangement for samme antall slepebåter som hovedslepet.</article><article class="numberedLegalP" data-numerator="4" id="kapittel-3-paragraf-3-nummer-4">(4) En flyttbar innretning kan unnlate å følge kravet i andre ledd dersom innretningen er førstegangssertifisert, eller byggekontrakt er inngått, før 1. januar 2016.</article><article class="numberedLegalP" data-numerator="5" id="kapittel-3-paragraf-3-nummer-5">(5) Under forflytning skal nødslepearrangementet kunne kobles til slepebåt etter tap av hoved- og nødkraft.</article><article class="changesToParent">Endret ved <a href="forskrift/2016-06-28-833">forskrifter 28 juni 2016 nr. 833</a> (i kraft 1 juli 2016), <a href="forskrift/2017-12-19-2322">19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2015-12-04-1392/§6" data-name="§6" id="kapittel-3-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Arrangement for slep i trange farvann</span></h3><article class="legalP" id="kapittel-3-paragraf-4-ledd-1">Et arrangement for slep i trange farvann skal bestå av festepunkter til slepeliner som er egnet for oppkobling av assistansefartøy, når slikt fartøy kreves av kyststaten.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-12-04-1392/KAPITTEL_4"><h2>Kapittel 4. Utforming og dimensjonering av hoved- og nødslepearrangement</h2><article class="legalArticle" data-lovdata-URL="SF/forskrift/2015-12-04-1392/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utforming av slepearrangement</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Slepeforbindelsen skal bestå av kjetting eller en kombinasjon av kjetting og wire. Der slepeforbindelsen er utsatt for særlig slitasje, skal kjetting benyttes.</article><article class="numberedLegalP" data-numerator="2" id="kapittel-4-paragraf-1-nummer-2">(2) Wire i slepeforbindelser skal ha endeavslutninger, med hardt øye eller støpt endefeste, egnet for slepeoperasjon.</article><article class="numberedLegalP" data-numerator="3" id="kapittel-4-paragraf-1-nummer-3">(3) Festene skal være plassert, konstruert og arrangert slik at slepeutstyr enkelt og hurtig kan skiftes ut i stille vann.</article><article class="numberedLegalP" data-numerator="4" id="kapittel-4-paragraf-1-nummer-4">(4) Alt løst utstyr som inngår i slepearrangementet skal ha sertifikat fra produsent (verksattest), og være egnet for slepeoperasjon.</article><article class="numberedLegalP" data-numerator="5" id="kapittel-4-paragraf-1-nummer-5">(5) Slepeforbindelsen skal ha tilstrekkelig lengde, slik at tilkobling til slepebåt kan utføres minimum 40 meter fra innretningen, som illustrert:</article><article class="defaultP"><img height="239" src="static/SF/sf-20151204-1392-02-01.png" width="713" /></article><article class="changesToParent">Endret ved <a href="forskrift/2016-06-28-833">forskrift 28 juni 2016 nr. 833</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2015-12-04-1392/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dimensjonering av slepearrangement</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Den dimensjonerende lasten (F<sub>D</sub> ) for slepearrangement skal minst være lik kravene til slepekraft som følger av <a href="forskrift/2015-12-04-1392/§2">§ 2</a>.</article><article class="numberedLegalP" data-numerator="2" id="kapittel-4-paragraf-2-nummer-2">(2) Framdriftskraften til en flyttbar innretning skal ikke inngå i dimensjoneringen av nødslepearrangementet.</article><article class="numberedLegalP" data-numerator="3" id="kapittel-4-paragraf-2-nummer-3">(3) Det svake leddet skal ha en bruddstyrke slik at det tåler minst tre ganger F<sub>D</sub> .</article><article class="numberedLegalP" data-numerator="4" id="kapittel-4-paragraf-2-nummer-4">(4) Øvrig slepeutstyr skal ha en bruddstyrke på minst 30&#xa0;% over bruddstyrken til det svake leddet. Dersom bruddstyrken til det svake leddet er nøyaktig definert, kan prosentsatsen være lavere.</article><article class="numberedLegalP" data-numerator="5" id="kapittel-4-paragraf-2-nummer-5">(5) Som alternativ til kravet i tredje og fjerde ledd kan en innretning som er førstegangssertifisert, eller byggekontrakt er inngått, før 1. januar 2016 ha<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-nummer-5-punkt-1"><article class="legalP" id="kapittel-4-paragraf-2-nummer-5-punkt-1-ledd-1">svakt ledd med en bruddstyrke slik at det tåler mellom to ganger F<sub>D</sub> og bruddstyrken til slepeutstyret</article></article></li><li data-name="b." value="2"><article class="listArticle" id="kapittel-4-paragraf-2-nummer-5-punkt-2"><article class="legalP" id="kapittel-4-paragraf-2-nummer-5-punkt-2-ledd-1">slepeutstyr med bruddstyrke slik at det tåler minst tre ganger F<sub>D</sub> .</article></article></li></ol></article><article class="numberedLegalP" data-numerator="6" id="kapittel-4-paragraf-2-nummer-6">(6) Trekantplater skal dimensjoneres slik at flytegrensen ikke overskrides ved belastning som gir brudd i øvrig slepeutstyr, jf. fjerde ledd.</article><article class="numberedLegalP" data-numerator="7" id="kapittel-4-paragraf-2-nummer-7">(7) Forbindelsessjaklene skal ha en bruddstyrke som overstiger bruddstyrken til sterkeste del av slepeforbindelsen.</article><article class="numberedLegalP" data-numerator="8" id="kapittel-4-paragraf-2-nummer-8">(8) Slepefester, klyss o.l. skal dimensjoneres med en utnyttelsesfaktor på 0,9, og tilhørende støttestruktur med 0,8, mot materialets flytegrense i forhold til bruddstyrke etter fjerde ledd, eller femte ledd for innretninger som er førstegangsklassifisert, eller byggekontrakt er inngått, før 1. januar 2016.</article><article class="changesToParent">Endret ved <a href="forskrift/2016-06-28-833">forskrifter 28 juni 2016 nr. 833</a> (i kraft 1 juli 2016), <a href="forskrift/2017-12-19-2322">19 des 2017 nr. 2322</a> (i kraft 1 jan 2018), <a href="forskrift/2023-03-27-459">27 mars 2023 nr. 459</a>.</article></article><article class="legalArticle" data-lovdata-URL="SF/forskrift/2015-12-04-1392/§9" data-name="§9" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilleggskrav for hovedslepearrangement</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Et svakt ledd skal plasseres i den enden av slepeutstyret som kobles til slepebåten.</article><article class="numberedLegalP" data-numerator="2" id="kapittel-4-paragraf-3-nummer-2">(2) Ved brudd i hovedslepearrangementet skal ny slepeforbindelse kunne etableres raskt og forsvarlig.</article><article class="numberedLegalP" data-numerator="3" id="kapittel-4-paragraf-3-nummer-3">(3) Det skal være et innhalingsarrangement som skal dimensjoneres for å ta inn samlet vekt av innretningens slepeforbindelse og ha en sikkerhetsmargin tilsvarende vekten av 150 meter wire av den tyngste typen som brukes til slep av innretningen.</article></article></section><section class="section" data-name="kap5" id="kapittel-5" data-lovdata-URL="SF/forskrift/2015-12-04-1392/KAPITTEL_5"><h2>Kapittel 5. Planlagt forflytning</h2><article class="legalArticle" data-lovdata-URL="SF/forskrift/2015-12-04-1392/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til forflytning</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Forflytning skal være til minst mulig ulempe og fare for annen virksomhet. Det skal tas særlig hensyn til fiske og skipsfart.</article><article class="numberedLegalP" data-numerator="2" id="kapittel-5-paragraf-1-nummer-2">(2) En værbegrenset eller ubegrenset operasjon skal utføres innenfor innretningens designkriterier.</article><article class="numberedLegalP" data-numerator="3" id="kapittel-5-paragraf-1-nummer-3">(3) Med værbegrenset og ubegrenset operasjon menes:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-nummer-3-punkt-1"><article class="legalP" id="kapittel-5-paragraf-1-nummer-3-punkt-1-ledd-1">«værbegrenset operasjon»: Operasjon med pålitelige værmeldinger, hvor operasjonens referanseperiode (T<sub>R</sub> ) er mindre enn 96 timer og planlagt operasjonstid basert på en konservativ tidsplan for operasjonen (T<sub>POP</sub> ) er mindre enn 72 timer.<br /><span class="latexInline">\(T_R=T_{POP}+T_C\)</span><br />der <ul class="defaultList"><li><article class="listArticle" id="kapittel-5-paragraf-1-nummer-3-punkt-1-ledd-1-punkt-1"><article class="legalP" id="kapittel-5-paragraf-1-nummer-3-punkt-1-ledd-1-punkt-1-ledd-1">T<sub>R</sub> starter ved tidspunkt for siste værmelding før operasjonsstart,</article></article></li><li><article class="listArticle" id="kapittel-5-paragraf-1-nummer-3-punkt-1-ledd-1-punkt-2"><article class="legalP" id="kapittel-5-paragraf-1-nummer-3-punkt-1-ledd-1-punkt-2-ledd-1">T<sub>C</sub> = Estimert maksimum beredskapstid. T<sub>C</sub> skal dekke generell usikkerhet i T<sub>POP,</sub> og mulige beredskapssituasjoner som vil kreve tilleggstid for å ferdigstille operasjonen.</article></article></li></ul></article></article></li><li data-name="b." value="2"><article class="listArticle" id="kapittel-5-paragraf-1-nummer-3-punkt-2"><article class="legalP" id="kapittel-5-paragraf-1-nummer-3-punkt-2-ledd-1">«ubegrenset operasjon»: Operasjon hvor enten T<sub>R</sub> er større enn 96 timer, eller T<sub>POP</sub> er større enn 72 timer eller hvor værmeldingene ikke er pålitelige.</article><article class="defaultP"><img height="295" src="static/SF/sf-20151204-1392-03-01.png" width="686" /></article><article class="defaultP">T<sub>R</sub> starter ved værmelding. Operasjonen starter når innretningen går ut av sikker tilstand.</article></article></li></ol></article><article class="numberedLegalP" data-numerator="4" id="kapittel-5-paragraf-1-nummer-4">(4) Før en værbegrenset operasjon skal<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-nummer-4-punkt-1"><article class="legalP" id="kapittel-5-paragraf-1-nummer-4-punkt-1-ledd-1">oppdatert værmelding for hver 12-timersperiode for aktuelt farvann innhentes;</article></article></li><li data-name="b." value="2"><article class="listArticle" id="kapittel-5-paragraf-1-nummer-4-punkt-2"><article class="legalP" id="kapittel-5-paragraf-1-nummer-4-punkt-2-ledd-1">værvinduet være tre ganger planlagt operasjonstid. Alternativt kan risikobasert metode etter DNV-OS-H101 <a href="forskrift/2015-12-04-1392/kap4">kapittel 4</a> brukes for å estimere værvinduet. Standard med tilsvarende sikkerhetsnivå kan brukes. Værvinduet ved bruk av risikobasert metode skal ikke være mindre enn 1,5 ganger planlagt operasjonstid.</article></article></li></ol></article><article class="numberedLegalP" data-numerator="5" id="kapittel-5-paragraf-1-nummer-5">(5) Ved en ubegrenset operasjon skal miljøkriterier for operasjonen baseres på verdier fra ekstremstatistikk for det aktuelle området. Når en ved aktiv bruk av langtidsværmelding kan forutse eventuelle ekstreme værkondisjoner innenfor T<sub>R,</sub> kan miljøkriteriene reduseres i samråd med Sjøfartsdirektoratet. Med ekstremstatistikk menes miljøforhold med 10 års returperiode for slepeoperasjoner med varighet til og med 30 dager og 100 års returperiode for operasjoner på mer enn 30 dager.</article><article class="numberedLegalP" data-numerator="6" id="kapittel-5-paragraf-1-nummer-6">(6) En ubegrenset operasjon skal ikke settes i gang når det er varslet miljøforhold som kan sette liv, miljø eller materielle verdier i fare.</article></article><article class="legalArticle" data-lovdata-URL="SF/forskrift/2015-12-04-1392/§11" data-name="§11" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilleggskrav for oppjekkbare innretninger ved forflytning</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Leggene på en oppjekkbar innretning skal under slep sikres i en posisjon som er akseptert av en MOU-klasseinstitusjon.</article><article class="numberedLegalP" data-numerator="2" id="kapittel-5-paragraf-2-nummer-2">(2) Før en værbegrenset operasjon skal<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-nummer-2-punkt-1"><article class="legalP" id="kapittel-5-paragraf-2-nummer-2-punkt-1-ledd-1">det etableres bestemte posisjoner langs sleperuten som er egnet for nødoppjekking, hvor avstanden mellom posisjonene ikke overskrider 12 timer seilas</article></article></li><li data-name="b." value="2"><article class="listArticle" id="kapittel-5-paragraf-2-nummer-2-punkt-2"><article class="legalP" id="kapittel-5-paragraf-2-nummer-2-punkt-2-ledd-1">dekkslasten ha en permanent plass</article></article></li><li data-name="c." value="3"><article class="listArticle" id="kapittel-5-paragraf-2-nummer-2-punkt-3"><article class="legalP" id="kapittel-5-paragraf-2-nummer-2-punkt-3-ledd-1">det tas hensyn til dekkslasten i konstruksjons- og operasjonskriteriene</article></article></li><li data-name="d." value="4"><article class="listArticle" id="kapittel-5-paragraf-2-nummer-2-punkt-4"><article class="legalP" id="kapittel-5-paragraf-2-nummer-2-punkt-4-ledd-1">dekkslasten sikres slik at den kan motstå miljøbelastninger som kan oppstå under slepeoperasjonen samtidig med krengning som følge av skade på innretningen, jf. <a href="forskrift/1991-12-20-878">forskrift 20. desember 1991 nr. 878</a> om stabilitet, vanntett oppdeling og vanntette/værtette lukningsmidler på flyttbare innretninger <a href="forskrift/1991-12-20-878/§21">§ 21</a>.</article></article></li></ol></article><article class="numberedLegalP" data-numerator="3" id="kapittel-5-paragraf-2-nummer-3">(3) Under en ubegrenset operasjon skal det ikke føres dekkslast. Det skal kun være personell om bord i perioder der det er nødvendig for å gjennomføre slepeoperasjonen.</article></article></section><section class="section" data-name="kap6" id="kapittel-6" data-lovdata-URL="SF/forskrift/2015-12-04-1392/KAPITTEL_6"><h2>Kapittel 6. Risikovurdering og prosedyre</h2><article class="legalArticle" data-lovdata-URL="SF/forskrift/2015-12-04-1392/§12" data-name="§12" id="kapittel-6-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Risikovurdering</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Før hver forflytning skal rederiet utføre en risikovurdering. Risikovurderingen skal minst omfatte<ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-nummer-1-punkt-1"><article class="legalP" id="kapittel-6-paragraf-1-nummer-1-punkt-1-ledd-1">hvilket personell som er nødvendig for gjennomføringen av slepeoperasjonen</article></article></li><li data-name="b." value="2"><article class="listArticle" id="kapittel-6-paragraf-1-nummer-1-punkt-2"><article class="legalP" id="kapittel-6-paragraf-1-nummer-1-punkt-2-ledd-1">antall slepebåter som trengs, vurdert mot konsekvensen av en enkeltfeil som for eksempel linebrudd eller maskinhavari</article></article></li><li data-name="c." value="3"><article class="listArticle" id="kapittel-6-paragraf-1-nummer-1-punkt-3"><article class="legalP" id="kapittel-6-paragraf-1-nummer-1-punkt-3-ledd-1">slepebåtens tilstand og spesifikasjoner, inkludert slepeutstyr og -arrangement</article></article></li><li data-name="d." value="4"><article class="listArticle" id="kapittel-6-paragraf-1-nummer-1-punkt-4"><article class="legalP" id="kapittel-6-paragraf-1-nummer-1-punkt-4-ledd-1">slepebåtens kraftrestriksjon for å beskytte mot overbelastning av slepearrangementet</article></article></li><li data-name="e." value="5"><article class="listArticle" id="kapittel-6-paragraf-1-nummer-1-punkt-5"><article class="legalP" id="kapittel-6-paragraf-1-nummer-1-punkt-5-ledd-1">værforhold sett i forhold til designkriterier</article></article></li><li data-name="f." value="6"><article class="listArticle" id="kapittel-6-paragraf-1-nummer-1-punkt-6"><article class="legalP" id="kapittel-6-paragraf-1-nummer-1-punkt-6-ledd-1">værmeldingenes pålitelighet</article></article></li><li data-name="g." value="7"><article class="listArticle" id="kapittel-6-paragraf-1-nummer-1-punkt-7"><article class="legalP" id="kapittel-6-paragraf-1-nummer-1-punkt-7-ledd-1">behov for og bruk av fendring</article></article></li><li data-name="h." value="8"><article class="listArticle" id="kapittel-6-paragraf-1-nummer-1-punkt-8"><article class="legalP" id="kapittel-6-paragraf-1-nummer-1-punkt-8-ledd-1">sikker avstand til slepebåt ved oppkobling</article></article></li><li data-name="i." value="9"><article class="listArticle" id="kapittel-6-paragraf-1-nummer-1-punkt-9"><article class="legalP" id="kapittel-6-paragraf-1-nummer-1-punkt-9-ledd-1">stabilitet</article></article></li><li data-name="j." value="10"><article class="listArticle" id="kapittel-6-paragraf-1-nummer-1-punkt-10"><article class="legalP" id="kapittel-6-paragraf-1-nummer-1-punkt-10-ledd-1">sjøsikring</article></article></li><li data-name="k." value="11"><article class="listArticle" id="kapittel-6-paragraf-1-nummer-1-punkt-11"><article class="legalP" id="kapittel-6-paragraf-1-nummer-1-punkt-11-ledd-1">planlagt sleperute inkludert nødhavn og bunkringsstasjon</article></article></li><li data-name="l." value="12"><article class="listArticle" id="kapittel-6-paragraf-1-nummer-1-punkt-12"><article class="legalP" id="kapittel-6-paragraf-1-nummer-1-punkt-12-ledd-1">nødvendig ballastering under slepeoperasjonen</article></article></li><li data-name="m." value="13"><article class="listArticle" id="kapittel-6-paragraf-1-nummer-1-punkt-13"><article class="legalP" id="kapittel-6-paragraf-1-nummer-1-punkt-13-ledd-1">sårbarhets- og kritikalitetsvurdering av ballastsystemet</article></article></li><li data-name="n." value="14"><article class="listArticle" id="kapittel-6-paragraf-1-nummer-1-punkt-14"><article class="legalP" id="kapittel-6-paragraf-1-nummer-1-punkt-14-ledd-1">eventuelle ekstra tiltak ved slep langs kysten eller i områder med andre installasjoner og ved avgang og ankomst.</article></article></li><li data-name="o." value="15"><article class="listArticle" id="kapittel-6-paragraf-1-nummer-1-punkt-15"><article class="legalP" id="kapittel-6-paragraf-1-nummer-1-punkt-15-ledd-1">beredskapsplan i tilfelle operasjonskriteriene overskrides</article></article></li><li data-name="p." value="16"><article class="listArticle" id="kapittel-6-paragraf-1-nummer-1-punkt-16"><article class="legalP" id="kapittel-6-paragraf-1-nummer-1-punkt-16-ledd-1">tilgjengelighet av slepekraft</article></article></li><li data-name="q." value="17"><article class="listArticle" id="kapittel-6-paragraf-1-nummer-1-punkt-17"><article class="legalP" id="kapittel-6-paragraf-1-nummer-1-punkt-17-ledd-1">mengde olje og kjemikalier om bord målt opp mot miljøkonsekvensene ved utslipp.</article></article></li></ol></article><article class="numberedLegalP" data-numerator="2" id="kapittel-6-paragraf-1-nummer-2">(2) For oppjekkbare innretninger skal risikovurderingen i tillegg omfatte<ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-nummer-2-punkt-1"><article class="legalP" id="kapittel-6-paragraf-1-nummer-2-punkt-1-ledd-1">bunnforhold på oppjekksposisjoner</article></article></li><li data-name="b." value="2"><article class="listArticle" id="kapittel-6-paragraf-1-nummer-2-punkt-2"><article class="legalP" id="kapittel-6-paragraf-1-nummer-2-punkt-2-ledd-1">pre-lasting under oppjekking inkludert akseptkriterier for minimum og maksimum tillatt nedsynking av legger på havbunn</article></article></li><li data-name="c." value="3"><article class="listArticle" id="kapittel-6-paragraf-1-nummer-2-punkt-3"><article class="legalP" id="kapittel-6-paragraf-1-nummer-2-punkt-3-ledd-1">sikre oppjekksposisjoner langs den planlagte sleperuten.</article></article></li></ol></article></article><article class="legalArticle" data-lovdata-URL="SF/forskrift/2015-12-04-1392/§13" data-name="§13" id="kapittel-6-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Prosedyre for planlegging og gjennomføring av forflytning</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Innretningen skal ha en prosedyre for planlegging og gjennomføring av forflytningen. Prosedyren skal minst omfatte<ol class="defaultList" type="a"><li data-name="a." value="1"><article class="listArticle" id="kapittel-6-paragraf-2-nummer-1-punkt-1"><article class="legalP" id="kapittel-6-paragraf-2-nummer-1-punkt-1-ledd-1">hvordan et slep eller forflytning skal gjennomføres, inkludert samhandling mellom innretning og slepefartøy</article></article></li><li data-name="b." value="2"><article class="listArticle" id="kapittel-6-paragraf-2-nummer-1-punkt-2"><article class="legalP" id="kapittel-6-paragraf-2-nummer-1-punkt-2-ledd-1">hva som skal kontrolleres før og under forflytning, blant annet værvarsel, sjøsikring og værtett og vanntett lukking</article></article></li><li data-name="c." value="3"><article class="listArticle" id="kapittel-6-paragraf-2-nummer-1-punkt-3"><article class="legalP" id="kapittel-6-paragraf-2-nummer-1-punkt-3-ledd-1">aktuelle konstruksjons- og operasjonsbegrensninger, blant annet bølgehøyde, bølgeperiode, vind, strøm, dekkslast, dypgående og temperatur</article></article></li><li data-name="d." value="4"><article class="listArticle" id="kapittel-6-paragraf-2-nummer-1-punkt-4"><article class="legalP" id="kapittel-6-paragraf-2-nummer-1-punkt-4-ledd-1">diagrammer over vindkrefter som funksjon for vindhastighet, strømkrefter som funksjon for strømhastighet og bølgedriftkrefter i forhold til signifikant bølgehøyde og periode</article></article></li><li data-name="e." value="5"><article class="listArticle" id="kapittel-6-paragraf-2-nummer-1-punkt-5"><article class="legalP" id="kapittel-6-paragraf-2-nummer-1-punkt-5-ledd-1">stabilitetsdata</article></article></li><li data-name="f." value="6"><article class="listArticle" id="kapittel-6-paragraf-2-nummer-1-punkt-6"><article class="legalP" id="kapittel-6-paragraf-2-nummer-1-punkt-6-ledd-1">generalarrangement</article></article></li><li data-name="g." value="7"><article class="listArticle" id="kapittel-6-paragraf-2-nummer-1-punkt-7"><article class="legalP" id="kapittel-6-paragraf-2-nummer-1-punkt-7-ledd-1">spesifikasjoner om innretningens eventuelle thrusterkraft og aktuell redundans</article></article></li><li data-name="h." value="8"><article class="listArticle" id="kapittel-6-paragraf-2-nummer-1-punkt-8"><article class="legalP" id="kapittel-6-paragraf-2-nummer-1-punkt-8-ledd-1">ballastsystem</article></article></li><li data-name="i." value="9"><article class="listArticle" id="kapittel-6-paragraf-2-nummer-1-punkt-9"><article class="legalP" id="kapittel-6-paragraf-2-nummer-1-punkt-9-ledd-1">nødvendig personell og kompetanse</article></article></li><li data-name="j." value="10"><article class="listArticle" id="kapittel-6-paragraf-2-nummer-1-punkt-10"><article class="legalP" id="kapittel-6-paragraf-2-nummer-1-punkt-10-ledd-1">sikkerhetsutstyr</article></article></li><li data-name="k." value="11"><article class="listArticle" id="kapittel-6-paragraf-2-nummer-1-punkt-11"><article class="legalP" id="kapittel-6-paragraf-2-nummer-1-punkt-11-ledd-1">dimensjonerende last (F<sub>D</sub> ) for slepeutstyr og -arrangement inkludert nødslepearrangement</article></article></li><li data-name="l." value="12"><article class="listArticle" id="kapittel-6-paragraf-2-nummer-1-punkt-12"><article class="legalP" id="kapittel-6-paragraf-2-nummer-1-punkt-12-ledd-1">metoder for å opprette ny slepeforbindelse</article></article></li><li data-name="m." value="13"><article class="listArticle" id="kapittel-6-paragraf-2-nummer-1-punkt-13"><article class="legalP" id="kapittel-6-paragraf-2-nummer-1-punkt-13-ledd-1">opplysninger og bruk av eventuelle ankre</article></article></li><li data-name="n." value="14"><article class="listArticle" id="kapittel-6-paragraf-2-nummer-1-punkt-14"><article class="legalP" id="kapittel-6-paragraf-2-nummer-1-punkt-14-ledd-1">tiltak ved kritiske hendelser, som linebrudd, maskinhavari og ekstreme værsituasjoner. Et tiltak kan for eksempel være øking av lengde på slepeforbindelsen.</article></article></li></ol></article><article class="numberedLegalP" data-numerator="2" id="kapittel-6-paragraf-2-nummer-2">(2) For oppjekkbare innretninger skal prosedyren i tillegg omfatte sikring av legger og kontroll av leggbrønner.</article></article></section><section class="section" data-name="kap7" id="kapittel-7" data-lovdata-URL="SF/forskrift/2015-12-04-1392/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="SF/forskrift/2015-12-04-1392/§14" data-name="§14" id="kapittel-7-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Sjøfartsdirektoratet kan unnta en flyttbar innretning fra ett eller flere av kravene i forskriften når rederiet søker skriftlig om unntak og ett av følgende krav er oppfylt:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-nummer-1-punkt-1"><article class="legalP" id="kapittel-7-paragraf-1-nummer-1-punkt-1-ledd-1">Det godtgjøres at kravet ikke er vesentlig og at unntaket anses sikkerhetsmessig forsvarlig.</article></article></li><li data-name="b." value="2"><article class="listArticle" id="kapittel-7-paragraf-1-nummer-1-punkt-2"><article class="legalP" id="kapittel-7-paragraf-1-nummer-1-punkt-2-ledd-1">Det godtgjøres at kompenserende tiltak vil opprettholde samme sikkerhetsnivå som kravet i forskriften.</article></article></li><li data-name="c." value="3"><article class="listArticle" id="kapittel-7-paragraf-1-nummer-1-punkt-3"><article class="legalP" id="kapittel-7-paragraf-1-nummer-1-punkt-3-ledd-1">Det godtgjøres at kravet hindrer utvikling og bruk av innovative løsninger når løsningen vil opprettholde samme sikkerhetsnivå som kravet i forskriften.</article></article></li></ol></article><article class="numberedLegalP" data-numerator="2" id="kapittel-7-paragraf-1-nummer-2">(2) Uttalelse fra verneombud skal legges ved dispensasjonssøknaden.</article></article><article class="legalArticle" data-lovdata-URL="SF/forskrift/2015-12-04-1392/§15" data-name="§15" id="kapittel-7-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Overgangsbestemmelse</span></h3><article class="legalP" id="kapittel-7-paragraf-2-ledd-1">Flyttbare innretninger kan frem til neste sertifikatutstedelse følge kravene som gjaldt ved siste sertifikatutstedelse så langt annet ikke følger av den enkelte paragrafen.</article><article class="changesToParent">Endret ved <a href="forskrift/2017-12-19-2322">forskrifter 19 des 2017 nr. 2322</a> (i kraft 1 jan 2018), <a href="forskrift/2024-02-14-280">14 feb 2024 nr. 280</a>.</article></article><article class="legalArticle" data-lovdata-URL="SF/forskrift/2015-12-04-1392/§16" data-name="§16" id="kapittel-7-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-3-ledd-1">Forskriften trer i kraft 1. januar 2016. Fra samme tidspunkt oppheves <a href="forskrift/1986-12-17-2319">forskrift 17. desember 1986 nr. 2319</a> om forflytning og sleping av flyttbare innretninger samt slepearrangement og fortøyning av forsyningsskip på slike innretninger.</article></article></section></main></body></html>