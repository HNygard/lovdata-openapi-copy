<!DOCTYPE html><html lang="no"><head><title>Forskrift om tvangsmulkt etter foretaksregisterloven og etter enhetsregisterloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-07-03-1107</dd><dt class="dokid">DokumentID</dt><dd class="dokid">SF/forskrift/2017-07-03-1107</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avd.</li></ul></dd><dt class="dateInForce">I kraft fra</dt><dd class="dateInForce">2017-07-03</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2004-12-21-1744">forskrift/2004-12-21-1744</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1985-06-21-78/§4-5">lov/1985-06-21-78/§4-5</a></li><li><a href="lov/1985-06-21-78/§10-2">lov/1985-06-21-78/§10-2</a></li><li><a href="lov/1994-06-03-15/§16">lov/1994-06-03-15/§16</a></li></ul></dd><dt class="dateOfPublication">Kunngjort</dt><dd class="dateOfPublication">2017-07-04 14:00</dd><dt class="titleShort">Korttittel</dt><dd class="titleShort">Forskrift om tvangsmulkt etter foretaksregisterloven og etter enhetsregisterloven</dd><dt class="title">Tittel</dt><dd class="title">Forskrift om tvangsmulkt etter foretaksregisterloven og etter enhetsregisterloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 3. juli 2017 med hjemmel i <a href="lov/1985-06-21-78">lov 21. juni 1985 nr. 78</a> om registrering av foretak <a href="lov/1985-06-21-78/§4-5">§ 4-5</a> andre ledd tredje punktum og <a href="lov/1985-06-21-78/§10-2">§ 10-2</a> tiende ledd tredje punktum og <a href="lov/1994-06-03-15">lov 3. juni 1994 nr. 15</a> om Enhetsregisteret <a href="lov/1994-06-03-15/§16">§ 16</a> tredje ledd. <br /> <strong>Oppheves</strong> ved forskrift <a href="forskrift/2025-08-06-1610">6 august 2025 nr. 1610</a> (i kraft 1 jan 2026).</dd><dt class="refid">RefID</dt><dd class="refid">forskrift/2017-07-03-1107</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tvangsmulkt etter foretaksregisterloven og etter enhetsregisterloven</a><ul class="tocSubUl"><li><a href="#paragraf-1">§ 1. Tvangsmulkt etter foretaksregisterloven</a></li><li><a href="#paragraf-2">§ 2. Tvangsmulkt etter enhetsregisterloven</a></li><li><a href="#paragraf-3">§ 3. Forbud mot å ilegge tvangsmulkt etter begge lover</a></li><li><a href="#paragraf-4">§ 4. Klage</a></li><li><a href="#paragraf-5">§ 5. Ettergivelse</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-07-03-1107" id="dokument"><h1>Forskrift om tvangsmulkt etter foretaksregisterloven og etter enhetsregisterloven</h1><article class="legalArticle" data-lovdata-URL="SF/forskrift/2017-07-03-1107/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tvangsmulkt etter foretaksregisterloven</span></h2><article class="legalP" id="paragraf-1-ledd-1">Tvangsmulkt etter <a href="lov/1985-06-21-78/§4-5">foretaksregisterloven § 4-5</a>, <a href="lov/1985-06-21-78/§7-1">§ 7-1</a> og <a href="lov/1985-06-21-78/§10-2">§ 10-2</a> kan ilegges foretaket i inntil 26 uker etter følgende satser:<ol class="defaultList" type="1"><li data-name="1." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">kr 500 per uke de første åtte uker</article></article></li><li data-name="2." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">kr 1&#xa0;000 per uke de neste ti uker</article></article></li><li data-name="3." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">kr 1&#xa0;500 per uke de siste åtte uker.</article></article></li></ol></article><article class="legalP" id="paragraf-1-ledd-2">Dersom grunnlaget for tvangsmulkt ikke er bortfalt innen utløpet av perioden som nevnt i første ledd, kan Foretaksregisteret ilegge de meldepliktige etter <a href="lov/1985-06-21-78/§4-2">foretaksregisterlovens § 4-2</a> første ledd tvangsmulkt etter bestemmelsen i første ledd. De meldepliktige vil være solidarisk ansvarlige for tvangsmulkten.</article><article class="legalP" id="paragraf-1-ledd-3">Tvangsmulkt ilegges for hele uker slik at del av en uke regnes som full uke.</article><article class="legalP" id="paragraf-1-ledd-4">Tvangsmulkt kan ikke ilegges uten at Foretaksregisteret har varslet foretaket/den meldepliktige om manglende overholdelse av melde- eller dokumentopplysningsplikten, og gitt denne en rimelig frist til å rette forholdet.</article></article><article class="legalArticle" data-lovdata-URL="SF/forskrift/2017-07-03-1107/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tvangsmulkt etter enhetsregisterloven</span></h2><article class="legalP" id="paragraf-2-ledd-1">Tvangsmulkt etter <a href="lov/1994-06-03-15/§16">enhetsregisterloven § 16</a> kan ilegges registreringsenheten i inntil 26 uker etter følgende satser:<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">kr 250 per uke de første åtte uker</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">kr 500 per uke de neste ti uker</article></article></li><li data-name="3." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">kr 750 per uke de siste åtte uker.</article></article></li></ol></article><article class="legalP" id="paragraf-2-ledd-2">Dersom særlige grunner tilsier det kan tvangsmulkt etter første ledd ilegges den som er meldepliktig etter <a href="lov/1994-06-03-15/§14">enhetsregisterloven § 14</a> første ledd.</article><article class="legalP" id="paragraf-2-ledd-3">Tvangsmulkt ilegges for hele uker slik at del av en uke regnes som full uke.</article><article class="legalP" id="paragraf-2-ledd-4">Tvangsmulkt kan ikke ilegges uten at Enhetsregisteret har varslet registreringsenheten/den meldepliktige om manglende overholdelse av meldeplikten, og gitt denne en rimelig frist til å rette forholdet.</article></article><article class="legalArticle" data-lovdata-URL="SF/forskrift/2017-07-03-1107/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot å ilegge tvangsmulkt etter begge lover</span></h2><article class="legalP" id="paragraf-3-ledd-1">Det kan ikke ilegges tvangsmulkt etter både foretaksregisterloven og enhetsregisterloven for samme forhold.</article></article><article class="legalArticle" data-lovdata-URL="SF/forskrift/2017-07-03-1107/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klage</span></h2><article class="legalP" id="paragraf-4-ledd-1">Vedtak om tvangsmulkt kan påklages til departementet etter reglene i forvaltningsloven.</article></article><article class="legalArticle" data-lovdata-URL="SF/forskrift/2017-07-03-1107/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ettergivelse</span></h2><article class="legalP" id="paragraf-5-ledd-1">Tvangsmulkt etter <a href="forskrift/2017-07-03-1107/§1">§ 1</a> og <a href="forskrift/2017-07-03-1107/§2">§ 2</a> kan av registeret etter søknad helt eller delvis ettergis dersom<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">det blir gjort sannsynlig at meldeplikten eller dokumentopplysningsplikten ikke er overholdt som følge av forhold utenfor registreringsenhetens kontroll, eller</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">dersom særlige rimelighetsgrunner tilsier det.</article></article></li></ol></article><article class="legalP" id="paragraf-5-ledd-2">Søknad om ettergivelse må fremsettes for registeret innen ett år etter at vedtak om ileggelse av tvangsmulkt ble truffet.</article><article class="legalP" id="paragraf-5-ledd-3">Registerets vedtak i sak om ettergivelse av tvangsmulkt, kan påklages til departementet etter reglene i forvaltningsloven.</article></article><article class="legalArticle" data-lovdata-URL="SF/forskrift/2017-07-03-1107/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks. Samtidig oppheves <a href="forskrift/2004-12-21-1744">forskrift 21. desember 2004 nr. 1744</a> om tvangsmulkt etter foretaksregisterloven og etter enhetsregisterloven.</article></article></main></body></html>