<!DOCTYPE html><html lang="no"><head><title>Forskrift om tilskudd til veterinærreiser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-04-30-426</dd><dt class="dokid">DokumentID</dt><dd class="dokid">SF/forskrift/2015-04-30-426</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="publishedIn">Publisert i</dt><dd class="publishedIn">I 2015 hefte 4</dd><dt class="dateInForce">I kraft fra</dt><dd class="dateInForce">2015-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-03-03</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-03-03-394">forskrift/2025-03-03-394</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2006-12-18-1496">forskrift/2006-12-18-1496</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§18">lov/1995-05-12-23/§18</a></li><li><a href="forskrift/1995-05-12-413">forskrift/1995-05-12-413</a></li></ul></dd><dt class="dateOfPublication">Kunngjort</dt><dd class="dateOfPublication">2015-05-05 15:00</dd><dt class="titleShort">Korttittel</dt><dd class="titleShort">Forskrift om tilskudd til veterinærreiser</dd><dt class="title">Tittel</dt><dd class="title">Forskrift om tilskudd til veterinærreiser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 30. april 2015 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§18">§ 18</a>, jf. <a href="forskrift/1995-05-12-413">delegeringsvedtak 12. mai 1995 nr. 413</a>. <br /><strong>Endret</strong> ved <a href="forskrift/2017-10-30-1707">forskrifter 30 okt 2017 nr. 1707</a>, <a href="forskrift/2019-01-28-54">28 jan 2019 nr. 54</a>, <a href="forskrift/2020-01-13-48">13 jan 2020 nr. 48</a> (bl.a. tittel), <a href="forskrift/2020-07-02-1494">2 juli 2020 nr. 1494</a> (i kraft 3 juli 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-12-27-3892">27 des 2021 nr. 3892</a> (i kraft 1 jan 2022), <a href="forskrift/2022-01-19-85">19 jan 2022 nr. 85</a>, <a href="forskrift/2022-12-19-2407">19 des 2022 nr. 2407</a> (i kraft 1 jan 2023), <a href="forskrift/2025-03-03-394">3 mars 2025 nr. 394</a>.</dd><dt class="refid">RefID</dt><dd class="refid">forskrift/2015-04-30-426</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til veterinærreiser</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Grunnvilkår</a></li><li><a href="#paragraf-3">§ 3. (Opphevet)</a></li><li><a href="#paragraf-4">§ 4. Reisetilskudd</a></li><li><a href="#paragraf-5">§ 5. Beregning av reisetilskudd</a></li><li><a href="#paragraf-6">§ 6. Søknad</a></li><li><a href="#paragraf-7">§ 7. Administrasjon, dispensasjon og klage</a></li><li><a href="#paragraf-8">§ 8. Opplysningsplikt og kontroll</a></li><li><a href="#paragraf-9">§ 9. Avkorting</a></li><li><a href="#paragraf-10">§ 10. Tilbakekreving og renter mv.</a></li><li><a href="#paragraf-11">§ 11. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-04-30-426" id="dokument"><h1>Forskrift om tilskudd til veterinærreiser</h1><article class="legalArticle" data-lovdata-URL="SF/forskrift/2015-04-30-426/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskudd til veterinærreiser skal bidra til å utjevne forskjeller i husdyrprodusentenes veterinærkostnader.</article><article class="changesToParent">Endret ved forskrift <a href="forskrift/2020-01-13-48">13 jan 2020 nr. 48</a>.</article></article><article class="legalArticle" data-lovdata-URL="SF/forskrift/2015-04-30-426/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnvilkår</span></h2><article class="legalP" id="paragraf-2-ledd-1">Reisetilskudd etter denne forskriften kan gis til foretak som tilbyr veterinærtjenester og som er registrert i Enhetsregisteret, til dekning av nødvendige reiseutgifter i forbindelse med veterinærtjenester på husdyr. Som husdyr regnes dyr som kan danne grunnlag for jordbruksforetakets avløsertilskudd etter jordbruksavtalen kapittel 9.</article><article class="changesToParent">Endret ved forskrifter <a href="forskrift/2020-01-13-48">13 jan 2020 nr. 48</a>, <a href="forskrift/2021-12-27-3892">27 des 2021 nr. 3892</a> (i kraft 1 jan 2022), <a href="forskrift/2025-03-03-394">3 mars 2025 nr. 394</a>.</article></article><article class="legalArticle" data-lovdata-URL="SF/forskrift/2015-04-30-426/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Opphevet)</span></h2><article class="changesToParent">Endret ved forskrift <a href="forskrift/2020-07-02-1494">2 juli 2020 nr. 1494</a> (i kraft 3 juli 2020), opphevet ved forskrift <a href="forskrift/2021-12-27-3892">27 des 2021 nr. 3892</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2015-04-30-426/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reisetilskudd</span></h2><article class="legalP" id="paragraf-4-ledd-1">Reisetilskudd kan gis for reiste kilometer og for dokumenterbare utgifter på reisen til bompenger, parkering og lignende.</article><article class="legalP" id="paragraf-4-ledd-2">Dersom veterinæren benytter kommersiell transporttjeneste, kan det i stedet gis tilskudd til dekning av veterinærens dokumenterte utgifter til transporttjenesten. For rutegående transporttjeneste er det tilstrekkelig at utgiftene er dokumenterbare. I tillegg kan det gis tilskudd for den tiden veterinæren er på reise med slik transport. Som reisetid regnes også nødvendig ventetid.</article><article class="legalP" id="paragraf-4-ledd-3">Som kommersiell transporttjeneste etter andre ledd regnes foretak som driver allment tilgjengelig persontransport i næringsøyemed. Det samme gjelder transporttjeneste som inngår i annen offentlig finansiert beredskapsordning enn kommunal veterinærvakt. Transporttjenesten må i tillegg inneha løyve eller være registrert i samsvar med offentligrettslige krav.</article><article class="legalP" id="paragraf-4-ledd-4">Bruk av kommersiell transporttjeneste som veterinæren eller nærstående til veterinæren har eierinteresser i, gir ikke grunnlag for tilskudd etter andre ledd. Som veterinærens nærstående regnes samme personkrets som omfattes av <a href="lov/1997-06-13-44/§1-5">lov 13. juni 1997 nr. 44 om aksjeselskaper (aksjeloven) § 1-5</a>.</article><article class="legalP" id="paragraf-4-ledd-5">Det gis ikke tilskudd til reiser som foretas<ol class="defaultList" type="a"><li data-name="a." value="1"><article class="listArticle" id="paragraf-4-ledd-5-punkt-1"><article class="legalP" id="paragraf-4-ledd-5-punkt-1-ledd-1">i forbindelse med embryoinnlegging på andre dyreslag enn storfe, eller</article></article></li><li data-name="b." value="2"><article class="listArticle" id="paragraf-4-ledd-5-punkt-2"><article class="legalP" id="paragraf-4-ledd-5-punkt-2-ledd-1">i henhold til <a href="lov/2003-12-19-124">lov 19. desember 2003 nr. 124 om matproduksjon og mattrygghet mv. (matloven)</a> og bestemmelser gitt i medhold av den.</article></article></li></ol></article><article class="changesToParent">Endret ved forskrifter <a href="forskrift/2020-07-02-1494">2 juli 2020 nr. 1494</a> (i kraft 3 juli 2020), <a href="forskrift/2021-12-27-3892">27 des 2021 nr. 3892</a> (i kraft 1 jan 2022), <a href="forskrift/2022-12-19-2407">19 des 2022 nr. 2407</a> (i kraft 1 jan 2023), <a href="forskrift/2025-03-03-394">3 mars 2025 nr. 394</a>.</article></article><article class="legalArticle" data-lovdata-URL="SF/forskrift/2015-04-30-426/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av reisetilskudd</span></h2><article class="legalP" id="paragraf-5-ledd-1">Tilskudd beregnes etter satsene og innenfor tilskuddstakene som følger av jordbruksavtalen. Faktisk utgangs- og endepunkt og alle rekvirentbesøk på reisen legges til grunn ved beregningen av tilskuddet.</article><article class="legalP" id="paragraf-5-ledd-2">Det skal gjøres fradrag for tilskudd tilsvarende 40 km reise med egen bil per omsøkte rekvirentbesøk.</article><article class="legalP" id="paragraf-5-ledd-3">For reiser som er foretatt på en uforholdsmessig kostbar måte, kan reisetilskuddet fastsettes ved skjønn. Landbruksdirektoratet kan gi nærmere retningslinjer for skjønnsfastsettelsen.</article><article class="changesToParent">Endret ved forskrifter <a href="forskrift/2020-07-02-1494">2 juli 2020 nr. 1494</a> (i kraft 3 juli 2020), <a href="forskrift/2021-12-27-3892">27 des 2021 nr. 3892</a> (i kraft 1 jan 2022), <a href="forskrift/2025-03-03-394">3 mars 2025 nr. 394</a>.</article></article><article class="legalArticle" data-lovdata-URL="SF/forskrift/2015-04-30-426/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad</span></h2><article class="legalP" id="paragraf-6-ledd-1">Søknad om reisetilskudd skal være på det formatet og inneholde de opplysninger som Landbruksdirektoratet fastsetter.</article><article class="legalP" id="paragraf-6-ledd-2">Søknadsfristen er 90 dager etter at reisen det søkes om tilskudd for, ble gjennomført.</article><article class="legalP" id="paragraf-6-ledd-3">Søknaden overføres til statsforvalteren ved utgangen av måneden den ble sendt inn, og skal som hovedregel behandles i løpet av måneden etter.</article><article class="changesToParent">Endret ved forskrifter <a href="forskrift/2017-10-30-1707">30 okt 2017 nr. 1707</a> (i kraft 1 jan 2018), <a href="forskrift/2019-01-28-54">28 jan 2019 nr. 54</a>, <a href="forskrift/2020-07-02-1494">2 juli 2020 nr. 1494</a> (i kraft 3 juli 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2015-04-30-426/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-7-ledd-1">Landbruksdirektoratet administrerer tilskudd etter denne forskriften. Vedtak om tilskudd fattes av statsforvalteren.</article><article class="legalP" id="paragraf-7-ledd-2">Statsforvalteren og Landbruksdirektoratet kan i særlige tilfeller gi tilskudd beregnet etter reglene i <a href="forskrift/2015-04-30-426/§4/ledd/2">§ 4 andre ledd</a> dersom det ellers ikke vil være mulig å gjennomføre veterinærtjenesten på en forsvarlig måte. Statsforvalteren og Landbruksdirektoratet kan i særlige tilfeller dispensere fra <a href="forskrift/2015-04-30-426/§6/ledd/2">§ 6 andre ledd</a>.</article><article class="legalP" id="paragraf-7-ledd-3">Vedtak fattet av statsforvalteren kan påklages til Landbruksdirektoratet.</article><article class="changesToParent">Endret ved forskrifter <a href="forskrift/2020-07-02-1494">2 juli 2020 nr. 1494</a> (i kraft 3 juli 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-12-27-3892">27 des 2021 nr. 3892</a> (i kraft 1 jan 2022), <a href="forskrift/2022-01-19-85">19 jan 2022 nr. 85</a>, <a href="forskrift/2025-03-03-394">3 mars 2025 nr. 394</a>.</article></article><article class="legalArticle" data-lovdata-URL="SF/forskrift/2015-04-30-426/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-8-ledd-1">Veterinærforetak som søker om tilskudd, plikter å gi de opplysninger og den dokumentasjon som statsforvalteren eller Landbruksdirektoratet finner nødvendig for å kunne forvalte tilskuddsordningen.</article><article class="legalP" id="paragraf-8-ledd-2">Statsforvalteren og Landbruksdirektoratet kontrollerer at utbetaling av tilskuddet er riktig. Søker plikter å gi alle opplysninger og all dokumentasjon som har betydning for tilskuddet.</article><article class="legalP" id="paragraf-8-ledd-3">I forbindelse med forvaltning av ordningen og kontroll av tilskuddsutbetalingene kan statsforvalteren og Landbruksdirektoratet innhente nødvendige opplysninger fra Animalia.</article><article class="changesToParent">Endret ved forskrifter <a href="forskrift/2020-07-02-1494">2 juli 2020 nr. 1494</a> (i kraft 3 juli 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2015-04-30-426/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avkorting</span></h2><article class="legalP" id="paragraf-9-ledd-1">Dersom foretaket uaktsomt eller forsettlig har gitt feil opplysninger som har eller ville dannet grunnlag for en urettmessig utbetaling av reisetilskudd, skal det vurderes om hele eller deler av tilskuddet skal avkortes.</article></article><article class="legalArticle" data-lovdata-URL="SF/forskrift/2015-04-30-426/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakekreving og renter mv.</span></h2><article class="legalP" id="paragraf-10-ledd-1">Dersom foretaket som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget, kan dette kreves tilbakebetalt fra mottakeren eller motregnes i senere tilskuddsutbetalinger. Tilsvarende gjelder for differansen mellom utbetalt beløp og redusert tilskudd som følge av vedtak om avkorting etter <a href="forskrift/2015-04-30-426/§9">§ 9</a>.</article><article class="legalP" id="paragraf-10-ledd-2">Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Ved forsinket betaling etter påkrav påløper renter tilsvarende enhver tid gjeldende rentesats fastsatt med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m. (forsinkelsesrenteloven).</article></article><article class="legalArticle" data-lovdata-URL="SF/forskrift/2015-04-30-426/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-11-ledd-1">Denne forskrift trer i kraft 1. juli 2015. Fra samme dato oppheves <a href="forskrift/2006-12-18-1496">forskrift 18. desember 2006 nr. 1496</a> om tilskudd til reiser ved veterinærers syke- og inseminasjonsbesøk.</article></article></main></body></html>