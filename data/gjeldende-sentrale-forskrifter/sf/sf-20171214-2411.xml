<!DOCTYPE html><html lang="no"><head><title>Forskrift om graden philosophiae doctor (ph.d.) ved Universitetet i Sørøst-Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-14-2411</dd><dt class="dokid">DokumentID</dt><dd class="dokid">SF/forskrift/2017-12-14-2411</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Sørøst-Norge</li></ul></dd><dt class="dateInForce">I kraft fra</dt><dd class="dateInForce">2017-12-14</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-12-1439">forskrift/2025-06-12-1439</a> fra 2025-08-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2015-12-18-1893">forskrift/2015-12-18-1893</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15/§3-3">lov/2005-04-01-15/§3-3</a></li><li><a href="lov/2005-04-01-15/§3-9">lov/2005-04-01-15/§3-9</a></li><li><a href="lov/2005-04-01-15/§4-13">lov/2005-04-01-15/§4-13</a></li><li><a href="lov/2024-03-08-9/§13-1">lov/2024-03-08-9/§13-1</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2018-01-05 14:10</dd><dt class="titleShort">Korttittel</dt><dd class="titleShort">Forskrift om graden ph.d. ved USN</dd><dt class="title">Tittel</dt><dd class="title">Forskrift om graden philosophiae doctor (ph.d.) ved Universitetet i Sørøst-Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Sørøst-Norge (nå Universitetet i Sørøst-Norge) 14. desember 2017 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler (universitets- og høyskoleloven) <a href="lov/2005-04-01-15/§3-3">§ 3-3</a>, <a href="lov/2005-04-01-15/§3-9">§ 3-9</a> og <a href="lov/2005-04-01-15/§4-13">§ 4-13</a>. <br /> <strong>Tilføyd hjemmel:</strong> <a href="lov/2024-03-08-9/§13-1">Lov 8. mars 2024 nr. 9 om universiteter og høyskoler (universitets- og høyskoleloven) § 13-1</a> og <a href="lov/2024-03-08-9/§17-3">§ 17-3</a>. <br /> <strong>Endret</strong> ved forskrifter <a href="forskrift/2018-06-15-1072">15 juni 2018 nr. 1072</a> (bl.a. tittel), <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</dd><dt class="refid">RefID</dt><dd class="refid">forskrift/2017-12-14-2411</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om graden philosophiae doctor (ph.d.) ved Universitetet i Sørøst-Norge</a><ul class="tocSubUl"><li><a href="#kapittel-1" data-child-interval="§ 1-1">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li></ul></li><li><a href="#kapittel-2" data-child-interval="§§ 2-1 – 2-12">Kapittel 2. Opptak</a><ul class="tocSubUl"><li><a href="#kapittel-2-paragraf-1">§ 2-1. Vilkår for opptak</a></li><li><a href="#kapittel-2-paragraf-2">§ 2-2. Søknaden</a></li><li><a href="#kapittel-2-paragraf-3">§ 2-3. Infrastruktur</a></li><li><a href="#kapittel-2-paragraf-4">§ 2-4. Vedtak om opptak</a></li><li><a href="#kapittel-2-paragraf-5">§ 2-5. Endelig prosjektbeskrivelse</a></li><li><a href="#kapittel-2-paragraf-6">§ 2-6. Ph.d.-avtalen</a></li><li><a href="#kapittel-2-paragraf-7">§ 2-7. Studietid og avtaleperiode</a></li><li><a href="#kapittel-2-paragraf-8">§ 2-8. Frivillig avslutning før avtalt tid</a></li><li><a href="#kapittel-2-paragraf-9">§ 2-9. Tvungen avslutning ved forsinkelse eller manglende fremdrift</a></li><li><a href="#kapittel-2-paragraf-10">§ 2-10. Annullering ved fusk på eksamen eller prøver</a></li><li><a href="#kapittel-2-paragraf-11">§ 2-11. Tvungen avslutning ved vitenskapelig uredelighet</a></li><li><a href="#kapittel-2-paragraf-12">§ 2-12. Oppsigelse og avskjed</a></li></ul></li><li><a href="#kapittel-3" data-child-interval="§§ 3-1 – 3-11">Kapittel 3. Gjennomføring</a><ul class="tocSubUl"><li><a href="#kapittel-3-paragraf-1">§ 3-1. Veiledning</a></li><li><a href="#kapittel-3-paragraf-2">§ 3-2. Oppnevning av veiledere</a></li><li><a href="#kapittel-3-paragraf-3">§ 3-3. Veiledningens innhold og omfang</a></li><li><a href="#kapittel-3-paragraf-4">§ 3-4. Opplæringsdelens formål, innhold og omfang</a></li><li><a href="#kapittel-3-paragraf-5">§ 3-5. Ph.d.-kandidatens rettigheter ved permisjon</a></li><li><a href="#kapittel-3-paragraf-6">§ 3-6. Residensplikt</a></li><li><a href="#kapittel-3-paragraf-7">§ 3-7. Rapportering</a></li><li><a href="#kapittel-3-paragraf-8">§ 3-8. Midtveisevaluering</a></li><li><a href="#kapittel-3-paragraf-9">§ 3-9. Krav til ph.d.-avhandlingen</a></li><li><a href="#kapittel-3-paragraf-10">§ 3-10. Arbeider som ikke godtas</a></li><li><a href="#kapittel-3-paragraf-11">§ 3-11. Rettigheter til bruk av resultater og meldeplikt</a></li></ul></li><li><a href="#kapittel-4" data-child-interval="§§ 4-1 – 4-17">Kapittel 4. Fullføring</a><ul class="tocSubUl"><li><a href="#kapittel-4-paragraf-1">§ 4-1. Grunnlag for bedømmelse</a></li><li><a href="#kapittel-4-paragraf-2">§ 4-2. Perioden fra innlevering til disputas</a></li><li><a href="#kapittel-4-paragraf-3">§ 4-3. Søknad om bedømmelse av ph.d.-avhandlingen</a></li><li><a href="#kapittel-4-paragraf-4">§ 4-4. Behandling av søknaden</a></li><li><a href="#kapittel-4-paragraf-5">§ 4-5. Oppnevning av bedømmelseskomité</a></li><li><a href="#kapittel-4-paragraf-6">§ 4-6. Innhenting av supplerende opplysninger</a></li><li><a href="#kapittel-4-paragraf-7">§ 4-7. Omarbeiding av innlevert avhandling</a></li><li><a href="#kapittel-4-paragraf-8">§ 4-8. Bedømmelseskomiteens innstilling</a></li><li><a href="#kapittel-4-paragraf-9">§ 4-9. Tilbaketrekking og retting av formelle feil i ph.d.-avhandlingen</a></li><li><a href="#kapittel-4-paragraf-10">§ 4-10. Institusjonens behandling av bedømmelseskomiteens innstilling</a></li><li><a href="#kapittel-4-paragraf-11">§ 4-11. Søknad om ny bedømmelse av underkjent avhandling</a></li><li><a href="#kapittel-4-paragraf-12">§ 4-12. Krav til den trykte ph.d-avhandlingen</a></li><li><a href="#kapittel-4-paragraf-13">§ 4-13. Offentliggjøring av ph.d.-avhandlingen</a></li><li><a href="#kapittel-4-paragraf-14">§ 4-14. Prøveforelesning</a></li><li><a href="#kapittel-4-paragraf-15">§ 4-15. Disputas (offentlig forsvar av avhandlingen)</a></li><li><a href="#kapittel-4-paragraf-16">§ 4-16. Tildeling av grad og vitnemål</a></li><li><a href="#kapittel-4-paragraf-17">§ 4-17. (Opphevet)</a></li></ul></li><li><a href="#kapittel-5" data-child-interval="§ 5-1">Kapittel 5. Fellesgrader og cotutelle-avtaler</a><ul class="tocSubUl"><li><a href="#kapittel-5-paragraf-1">§ 5-1. Fellesgrader og cotutelle-avtaler</a></li></ul></li><li><a href="#kapittel-6" data-child-interval="§§ 6-1 – 6-3">Kapittel 6. Klage</a><ul class="tocSubUl"><li><a href="#kapittel-6-paragraf-1">§ 6-1. Klage over avslag på søknad om opptak, vedtak om tvungen avslutning av doktorgradsutdanningen, klage over avslag på søknad om godkjenning av elementer i opplæringsdelen</a></li><li><a href="#kapittel-6-paragraf-2">§ 6-2. Klage over eksamen i opplæringsdelen</a></li><li><a href="#kapittel-6-paragraf-3">§ 6-3. Klage over avvisning av søknad om bedømmelse, ikke godkjent ph.d.-avhandling, prøveforelesning eller disputas</a></li></ul></li><li><a href="#kapittel-7" data-child-interval="§§ 7-1 – 7-2">Kapittel 7. Overgangsbestemmelser og ikrafttredelse</a><ul class="tocSubUl"><li><a href="#kapittel-7-paragraf-1">§ 7-1. Overgangsbestemmelser</a></li><li><a href="#kapittel-7-paragraf-2">§ 7-2. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2017-12-14-2411" id="dokument"><h1>Forskrift om graden philosophiae doctor (ph.d.) ved Universitetet i Sørøst-Norge</h1><section class="section" data-name="kap1" id="kapittel-1" data-lovdata-URL="SF/forskrift/2017-12-14-2411/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2017-12-14-2411/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder alle doktorgradsutdanninger ved institusjonen. Forskriften omhandler mål, ansvarsforhold, opptak til, gjennomføring og avslutning av ph.d.-utdanningen, herunder avtaler om fellesgrader og cotutelle.</article></article></section><section class="section" data-name="kap2" id="kapittel-2" data-lovdata-URL="SF/forskrift/2017-12-14-2411/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="SF/forskrift/2017-12-14-2411/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for opptak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For opptak til ph.d.-utdanningen må søkeren som hovedregel ha en femårig høyere gradsutdannelse (mastergrad) med vektet gjennomsnittskarakter B eller bedre. Institusjonen kan etter særskilt vurdering godkjenne annen likeverdig utdanning innen aktuelt fagområde som grunnlag for opptak.</article><article class="numberedLegalP" data-numerator="2" id="kapittel-2-paragraf-1-nummer-2">(2) Det skal normalt søkes om opptak til ph.d.-utdanning innen tre måneder etter oppstart av det forskningsarbeidet som skal lede frem til ph.d.-graden. Dersom det gjenstår mindre enn ett års fulltidsarbeid med forskningsprosjektet ved søknadstidspunktet, skal søkeren avvises.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Søknaden</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søknad om opptak sendes institusjonen på fastsatt søknadsskjema.</article><article class="numberedLegalP" data-numerator="2" id="kapittel-2-paragraf-2-nummer-2">(2) Søknaden skal inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-2-punkt-1"><article class="legalP" id="kapittel-2-paragraf-2-nummer-2-punkt-1-ledd-1">dokumentasjon for den utdanningen som ligger til grunn for opptaket</article></article></li><li data-name="b." value="2"><article class="listArticle" id="kapittel-2-paragraf-2-nummer-2-punkt-2"><article class="legalP" id="kapittel-2-paragraf-2-nummer-2-punkt-2-ledd-1">beskrivelse av forskningsprosjektet, som omfatter faglig redegjørelse for forskningsprosjektet, fremdriftsplan og foreløpig publiseringsplan</article></article></li><li data-name="c." value="3"><article class="listArticle" id="kapittel-2-paragraf-2-nummer-2-punkt-3"><article class="legalP" id="kapittel-2-paragraf-2-nummer-2-punkt-3-ledd-1">plan for opplæringsdelen</article></article></li><li data-name="d." value="4"><article class="listArticle" id="kapittel-2-paragraf-2-nummer-2-punkt-4"><article class="legalP" id="kapittel-2-paragraf-2-nummer-2-punkt-4-ledd-1">dokumentasjon for finansiering</article></article></li><li data-name="e." value="5"><article class="listArticle" id="kapittel-2-paragraf-2-nummer-2-punkt-5"><article class="legalP" id="kapittel-2-paragraf-2-nummer-2-punkt-5-ledd-1">dokumentasjon av spesielle behov for faglige og materielle ressurser</article></article></li><li data-name="f." value="6"><article class="listArticle" id="kapittel-2-paragraf-2-nummer-2-punkt-6"><article class="legalP" id="kapittel-2-paragraf-2-nummer-2-punkt-6-ledd-1">planer for opphold ved andre, herunder utenlandske, institusjoner</article></article></li><li data-name="g." value="7"><article class="listArticle" id="kapittel-2-paragraf-2-nummer-2-punkt-7"><article class="legalP" id="kapittel-2-paragraf-2-nummer-2-punkt-7-ledd-1">opplysninger om eventuelle immaterialrettslige restriksjoner for å beskytte andres rettigheter</article></article></li><li data-name="h." value="8"><article class="listArticle" id="kapittel-2-paragraf-2-nummer-2-punkt-8"><article class="legalP" id="kapittel-2-paragraf-2-nummer-2-punkt-8-ledd-1">forslag til minst én medveileder i tillegg til hovedveileder, samt beskrivelse av et aktivt forskningsmiljø og vurdering fra foreslått hovedveileder om prosjektets gjennomførbarhet</article></article></li><li data-name="i." value="9"><article class="listArticle" id="kapittel-2-paragraf-2-nummer-2-punkt-9"><article class="legalP" id="kapittel-2-paragraf-2-nummer-2-punkt-9-ledd-1">redegjørelse for eventuelle rettslige og etiske problemstillinger som prosjektet reiser, og hvordan disse skal avklares. Det skal fremgå av søknaden om prosjektet er avhengig av tillatelse fra forskningsetiske komiteer eller andre myndigheter eller fra private (informanter, pasienter, foreldre og så videre). Slike tillatelser bør om mulig være innhentet og legges ved søknaden.</article></article></li></ol></article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Infrastruktur</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Ph.d.-kandidaten skal ha til disposisjon nødvendig infrastruktur for gjennomføring av forskningsprosjektet. Avgjørelse av hva som er nødvendig infrastruktur for gjennomføring fattes i opptaksvedtaket.</article><article class="numberedLegalP" data-numerator="2" id="kapittel-2-paragraf-3-nummer-2">(2) For ph.d.-kandidater med ekstern arbeidsplass inngås det avtale om nødvendig infrastruktur mellom institusjonen og ekstern part i forbindelse med det enkelte forskningsprosjekt. Slik avtale skal normalt foreligge på det tidspunkt opptaksvedtaket for ph.d.-kandidaten fattes, eller umiddelbart etterpå.</article></article><article class="legalArticle" data-lovdata-URL="SF/forskrift/2017-12-14-2411/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Vedtak om opptak</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Vedtak om opptak fattes av programutvalget basert på en samlet vurdering av søknaden.</article><article class="numberedLegalP" data-numerator="2" id="kapittel-2-paragraf-4-nummer-2">(2) Vedtaket skal som hovedregel omfatte oppnevnelse av to veiledere, og den fastsatte avtaleperioden. Oppstartdato settes lik startdato for finansiering eller tiltredelse for ansatte ph.d.-kandidater.</article><article class="numberedLegalP" data-numerator="3" id="kapittel-2-paragraf-4-nummer-3">(3) Programutvalget godkjenner opplæringsdelen. Dersom det i løpet av studietiden er behov for å gjøre vesentlige endringer i opplæringsdelen, skal omarbeidet opplæringsdel sendes programutvalget for godkjenning.</article><article class="numberedLegalP" data-numerator="4" id="kapittel-2-paragraf-4-nummer-4">(4) Søknad om opptak skal avslås dersom ett eller flere av vilkårene er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-nummer-4-punkt-1"><article class="legalP" id="kapittel-2-paragraf-4-nummer-4-punkt-1-ledd-1">avtaler med ekstern tredjepart er til hinder for offentliggjøring og offentlig forsvar av avhandlingen</article></article></li><li data-name="b." value="2"><article class="listArticle" id="kapittel-2-paragraf-4-nummer-4-punkt-2"><article class="legalP" id="kapittel-2-paragraf-4-nummer-4-punkt-2-ledd-1">de immaterialrettslige avtaler som er inngått er til hinder for det som anses som normal gjennomføring</article></article></li><li data-name="c." value="3"><article class="listArticle" id="kapittel-2-paragraf-4-nummer-4-punkt-3"><article class="legalP" id="kapittel-2-paragraf-4-nummer-4-punkt-3-ledd-1">finansiering ikke er sikret for hele perioden.</article></article></li></ol></article><article class="numberedLegalP" data-numerator="5" id="kapittel-2-paragraf-4-nummer-5">(5) Det kan gis betinget opptak dersom enkelte vilkår for opptak på opptakstidspunktet ikke er oppfylt. Søker skal i slike tilfeller gis en tidsfrist som ikke er lenger enn tre måneder, for å oppfylle de manglende vilkår.</article><article class="numberedLegalP" data-numerator="6" id="kapittel-2-paragraf-4-nummer-6">(6) Det kan fastsettes overordnede kriterier for rangering av kvalifiserte søkere når antallet overstiger opptakskapasiteten.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Endelig prosjektbeskrivelse</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Der det ikke allerede er utarbeidet en endelig prosjektbeskrivelse, må ph.d.-kandidaten raskest mulig, og normalt innen tre måneder etter opptak, utarbeide endelig prosjektbeskrivelse sammen med veiledere og eventuelle medforskere som skal inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-nummer-1-punkt-1"><article class="legalP" id="kapittel-2-paragraf-5-nummer-1-punkt-1-ledd-1">beskrivelse av forskningsprosjektet</article></article></li><li data-name="b." value="2"><article class="listArticle" id="kapittel-2-paragraf-5-nummer-1-punkt-2"><article class="legalP" id="kapittel-2-paragraf-5-nummer-1-punkt-2-ledd-1">fremdriftsplan for gjennomføringen av forskningsprosjektet</article></article></li><li data-name="c." value="3"><article class="listArticle" id="kapittel-2-paragraf-5-nummer-1-punkt-3"><article class="legalP" id="kapittel-2-paragraf-5-nummer-1-punkt-3-ledd-1">publiseringsplan</article></article></li><li data-name="d." value="4"><article class="listArticle" id="kapittel-2-paragraf-5-nummer-1-punkt-4"><article class="legalP" id="kapittel-2-paragraf-5-nummer-1-punkt-4-ledd-1">planer for opphold ved andre institusjoner.</article></article></li></ol></article><article class="numberedLegalP" data-numerator="2" id="kapittel-2-paragraf-5-nummer-2">(2) Endelig prosjektbeskrivelse godkjennes av programutvalget.</article></article><article class="legalArticle" data-lovdata-URL="SF/forskrift/2017-12-14-2411/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Ph.d.-avtalen</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Opptak til institusjonens ph.d.-utdanning formaliseres ved at det inngås skriftlig avtale mellom ph.d.-kandidat, veileder(e) og institusjonen. Avtalen regulerer partenes rettigheter og plikter i studiet og skal sikre at kandidaten deltar regelmessig i et aktivt forskermiljø, og legge til rette for at ph.d.-utdanningen skal kunne gjennomføres til avtalt tid. Institusjonens mal skal benyttes, og skal normalt signeres senest tre uker etter opptak.</article><article class="numberedLegalP" data-numerator="2" id="kapittel-2-paragraf-6-nummer-2">(2) For ph.d.-kandidater med finansiering eller tilsetting ved en ekstern institusjon, skal det inngås egen avtale mellom kandidaten, utdanningsinstitusjonen og den eksterne institusjonen.</article><article class="numberedLegalP" data-numerator="3" id="kapittel-2-paragraf-6-nummer-3">(3) I tilfeller hvor ph.d.-kandidaten skal ha tilknytning til utenlandske institusjoner, som ved fellesgrader og cotutelle, må retningslinjer for slikt samarbeid følges, og egne avtaler inngås på fastsatt skjema. Avtalen om fellesgrader og cotutelle skal normalt foreligge samtidig med ph.d.-avtalen.</article><article class="numberedLegalP" data-numerator="4" id="kapittel-2-paragraf-6-nummer-4">(4) Dersom det i løpet av avtaleperioden oppstår vesentlige endringer i avtalt forhold, skal ny avtale utarbeides.</article></article><article class="legalArticle" data-lovdata-URL="SF/forskrift/2017-12-14-2411/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Studietid og avtaleperiode</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Ph.d.-utdanningen er normert til tre års fulltidsstudier. Maksimal studietid er som hovedregel seks år fra oppstart til innlevering av ph.d.-avhandlingen. Lovhjemlede avbrudd og karrierefremmende arbeid inngår ikke i de seks årene.</article><article class="numberedLegalP" data-numerator="2" id="kapittel-2-paragraf-7-nummer-2">(2) Programutvalget kan forlenge avtaleperioden etter begrunnet søknad. Eventuell forlengelse av avtaleperioden må relateres til rettighet som arbeidstaker eller avklares spesielt sett i forhold til ph.d.-kandidatens finansieringsgrunnlag. Ved innvilget forlengelse kan programutvalget sette ytterligere betingelser.</article><article class="numberedLegalP" data-numerator="3" id="kapittel-2-paragraf-7-nummer-3">(3) Ved avtaleperiodens utløp opphører ph.d.-kandidatens studierett, rett til veiledning og tilgang til universitetets infrastruktur. Ph.d.-kandidaten har likevel rett til å søke om å få levere inn avhandlingen til bedømmelse for ph.d.-graden.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Frivillig avslutning før avtalt tid</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Ph.d.-utdanningen kan avsluttes før avtaleperiode utløper. Ved slik avslutning av ph.d.-utdanningen skal ph.d.-avtalens bestemmelser om avvikling av tilsettingsforhold, finansiering, rettigheter til resultater med mer følges.</article><article class="numberedLegalP" data-numerator="2" id="kapittel-2-paragraf-8-nummer-2">(2) Ved frivillig avslutning som skyldes kandidatens ønske om å skifte prosjekt eller overgang til annet program, skal ph.d.-kandidaten søke nytt opptak på grunnlag av det nye prosjektet.</article></article><article class="legalArticle" data-lovdata-URL="SF/forskrift/2017-12-14-2411/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Tvungen avslutning ved forsinkelse eller manglende fremdrift</span></h3><article class="numberedLegalP" data-numerator="1" id="kapittel-2-paragraf-9-nummer-1">(1) Når ett eller flere av de følgende vilkårene er oppfylt, kan programutvalget anbefale tvungen avslutning av utdanningen:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-9-nummer-1-punkt-1"><article class="legalP" id="kapittel-2-paragraf-9-nummer-1-punkt-1-ledd-1">Vesentlig forsinkelse i gjennomføringen av opplæringsdelen.</article></article></li><li data-name="b." value="2"><article class="listArticle" id="kapittel-2-paragraf-9-nummer-1-punkt-2"><article class="legalP" id="kapittel-2-paragraf-9-nummer-1-punkt-2-ledd-1">Gjentatte eller vesentlige brudd fra ph.d.-kandidatens side på informasjons-, oppfølgings- eller rapporteringsplikt, herunder unnlatt innsendelse av framdriftsrapport, jf. <a href="forskrift/2017-12-14-2411/§3-7">§ 3-7</a>.</article></article></li><li data-name="c." value="3"><article class="listArticle" id="kapittel-2-paragraf-9-nummer-1-punkt-3"><article class="legalP" id="kapittel-2-paragraf-9-nummer-1-punkt-3-ledd-1">Forsinkelse i fremdriften av prosjektet som er av en slik art at det skaper begrunnet tvil om ph.d.-kandidaten vil kunne fullføre til avtalt tid.</article></article></li><li data-name="d." value="4"><article class="listArticle" id="kapittel-2-paragraf-9-nummer-1-punkt-4"><article class="legalP" id="kapittel-2-paragraf-9-nummer-1-punkt-4-ledd-1">Tvungen avslutning etter reglene her kan bare vedtas dersom fremdriftssvikten eller forsinkelsen skyldes forhold som ph.d.-kandidaten selv rår over.</article></article></li></ol></article><article class="numberedLegalP" data-numerator="2" id="kapittel-2-paragraf-9-nummer-2">(2) Vedtak om tvungen avslutning etter denne bestemmelsen fattes av fakultetsstyret.</article><article class="numberedLegalP" data-numerator="3" id="kapittel-2-paragraf-9-nummer-3">(3) Klager på vedtak etter denne bestemmelsen behandles av institusjonens nemnd for studentsaker, jf. <a href="lov/2024-03-08-9/§14-1">universitets- og høyskoleloven § 14-1</a>.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Annullering ved fusk på eksamen eller prøver</span></h3><article class="numberedLegalP" data-numerator="1" id="kapittel-2-paragraf-10-nummer-1">(1) Ved fusk på eksamener eller prøver underveis i utdanningen, kan institusjonen vedta annullering, jf. <a href="lov/2024-03-08-9/§12-4">universitets- og høyskoleloven § 12-4</a>.</article><article class="numberedLegalP" data-numerator="2" id="kapittel-2-paragraf-10-nummer-2">(2) Vedtak om annullering fattes av styret selv eller av institusjonens nemnd for studentsaker.</article><article class="numberedLegalP" data-numerator="3" id="kapittel-2-paragraf-10-nummer-3">(3) Klager på vedtak om annullering behandles av institusjonens nemnd for studentsaker, jf. <a href="lov/2024-03-08-9/§14-1">universitets- og høyskoleloven § 14-1</a>.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Tvungen avslutning ved vitenskapelig uredelighet</span></h3><article class="numberedLegalP" data-numerator="1" id="kapittel-2-paragraf-11-nummer-1">(1) Dersom en ph.d.-kandidat gjør seg skyldig i vitenskapelig uredelighet, jf. <a href="lov/2024-03-08-9/§13-2/ledd/1">universitets- og høyskoleloven § 13-2 første ledd</a> og <a href="lov/2017-04-28-23/§8/ledd/2">forskningsetikkloven § 8 andre ledd</a>, kan institusjonen vedta tvungen avslutning.</article><article class="numberedLegalP" data-numerator="2" id="kapittel-2-paragraf-11-nummer-2">(2) Vedtak om tvungen avslutning på grunn av vitenskapelig uredelighet fattes av det organet som styret bestemmer.</article><article class="numberedLegalP" data-numerator="3" id="kapittel-2-paragraf-11-nummer-3">(3) Klage på vedtak etter denne bestemmelsen behandles av departementet eller særskilt klagenemnd oppnevnt av departementet.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§2-12" data-name="§2-12" id="kapittel-2-paragraf-12"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Oppsigelse og avskjed</span></h3><article class="legalP" id="kapittel-2-paragraf-12-ledd-1">En kandidat kan sies opp fra sin stilling som stipendiat når det er saklig grunn i virksomhetens eller kandidatens forhold, jf. <a href="lov/2017-06-16-67/§19">statsansatteloven § 19</a> og <a href="lov/2017-06-16-67/§20">§ 20</a>, eller avskjediges i henhold til <a href="lov/2017-06-16-67/§26">§ 26</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2017-12-14-2411/KAPITTEL_3"><h2>Kapittel 3. Gjennomføring</h2><article class="legalArticle" data-lovdata-URL="SF/forskrift/2017-12-14-2411/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Veiledning</span></h3><article class="legalP" id="kapittel-3-paragraf-1-ledd-1">Arbeidet med ph.d.-avhandlingen skal foregå med individuell veiledning. Institusjonen og veilederne skal sammen sikre at ph.d.-kandidaten deltar i et aktivt forskningsmiljø.</article></article><article class="legalArticle" data-lovdata-URL="SF/forskrift/2017-12-14-2411/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Oppnevning av veiledere</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Ph.d.-kandidaten skal ha minst to veiledere, hvor én oppnevnes som hovedveileder. Hovedveileder skal som hovedregel være oppnevnt på opptakstidspunktet, og skal normalt være ansatt ved institusjonen. Dersom hovedveileder ikke er ansatt ved institusjonen bør en av medveilederne være ansatt ved institusjonen.</article><article class="numberedLegalP" data-numerator="2" id="kapittel-3-paragraf-2-nummer-2">(2) Hovedveilederen har det faglige hovedansvaret for kandidaten.</article><article class="numberedLegalP" data-numerator="3" id="kapittel-3-paragraf-2-nummer-3">(3) Medveiledere er fagpersoner som gir veiledning, og som deler det faglige ansvaret for kandidaten med hovedveileder.</article><article class="numberedLegalP" data-numerator="4" id="kapittel-3-paragraf-2-nummer-4">(4) Habilitetsreglene i <a href="lov/1967-02-10/kapII">forvaltningsloven kapittel 2</a> gjelder for veilederne.</article><article class="numberedLegalP" data-numerator="5" id="kapittel-3-paragraf-2-nummer-5">(5) Alle veiledere skal ha doktorgrad eller tilsvarende kompetanse innenfor fagfeltet og være aktive forskere. Minst én av de oppnevnte veilederne bør ha tidligere erfaring fra og/eller opplæring som veileder av ph.d.- kandidater.</article><article class="numberedLegalP" data-numerator="6" id="kapittel-3-paragraf-2-nummer-6">(6) Endringer i veiledergruppen skal godkjennes av programutvalget. Ph.d.-kandidat og veileder kan be programutvalget om å oppnevne ny veileder for kandidaten. Veileder kan ikke fratre før ny veileder er oppnevnt. Oppnevning av ny veileder skal skje innen rimelig tid. Programutvalget har også ansvaret for straks å utpeke ny(e) veileder(e) ved langvarig sykdom, permisjon eller lignende.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Veiledningens innhold og omfang</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Hovedveileder og kandidaten selv har ansvar for at kandidaten har jevnlig kontakt med sine veiledere. Kandidaten skal inngå i et aktivt forskningsmiljø.</article><article class="numberedLegalP" data-numerator="2" id="kapittel-3-paragraf-3-nummer-2">(2) Veilederne skal gi råd og følge opp kandidaten i alle faser av forskningsprosjektet og sikre god dialog med medforskere. Nærmere beskrivelse av veiledernes plikter er gitt i utfyllende bestemmelser.</article><article class="numberedLegalP" data-numerator="3" id="kapittel-3-paragraf-3-nummer-3">(3) Veiledere plikter å holde seg orientert om fremdriften i ph.d.-kandidatens arbeid og vurdere denne i forhold til kandidatens fremdriftsplan.</article><article class="numberedLegalP" data-numerator="4" id="kapittel-3-paragraf-3-nummer-4">(4) Veilederne plikter å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor normert tid.</article></article><article class="legalArticle" data-lovdata-URL="SF/forskrift/2017-12-14-2411/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Opplæringsdelens formål, innhold og omfang</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Ph.d.-utdanningen skal være lagt opp slik at den skal kunne fullføres innenfor normert tid.</article><article class="numberedLegalP" data-numerator="2" id="kapittel-3-paragraf-4-nummer-2">(2) Programutvalget har ansvar for at opplæringsdelen, sammen med avhandlingsarbeidet, gir utdanning på høyt faglig nivå og i henhold til internasjonal standard, med gjennomføring av et forskningsarbeid, trening i faglig formidling og innføring i forskningsetikk, vitenskapsteori og vitenskapsmetode.</article><article class="numberedLegalP" data-numerator="3" id="kapittel-3-paragraf-4-nummer-3">(3) Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Emner som skal inngå i opplæringsdelen, bør ikke være eldre enn to år ved opptaksdato. Det skal sikres nok tid til forskningsdelen av utdanningen. Der institusjonen ikke tilbyr hele opplæringsdelen, skal det legges til rette for at ph.d.-kandidaten får tilsvarende opplæring ved annen institusjon.</article><article class="numberedLegalP" data-numerator="4" id="kapittel-3-paragraf-4-nummer-4">(4) I emner som inngår i opplæringsdelen, og hvor kurstilbud ikke er tilgjengelig, kan individuelt tilpasset emne (fritt emne), med tilrettelagte litteraturlister, godkjennes.</article><article class="numberedLegalP" data-numerator="5" id="kapittel-3-paragraf-4-nummer-5">(5) Emner og kurs på ph.d.-nivå ved annen institusjon skal godskrives i samsvar med reglene i <a href="lov/2024-03-08-9/§9-3">universitets- og høyskoleloven § 9-3</a>.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Ph.d.-kandidatens rettigheter ved permisjon</span></h3><article class="legalP" id="kapittel-3-paragraf-5-ledd-1">Ph.d.-kandidater som har foreldrepermisjon fra ph.d.-utdanningen, har rett til å følge undervisning og avlegge eksamener i permisjonstiden.</article></article><article class="legalArticle" data-lovdata-URL="SF/forskrift/2017-12-14-2411/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Residensplikt</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Ph.d.-kandidaten skal normalt tilbringe minimum ett år ved institusjonen.</article><article class="numberedLegalP" data-numerator="2" id="kapittel-3-paragraf-6-nummer-2">(2) Residensplikten kan fordeles over to perioder, og kan reduseres dersom det dokumenteres at ph.d.-kandidaten deltar i et aktivt forskningsmiljø, og at de faglige krav til veiledning blir ivaretatt.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Rapportering</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Ph.d.-kandidat og hovedveileder har et likeverdig ansvar for årlig rapportering om ph.d.-kandidatens arbeid og progresjon.</article><article class="numberedLegalP" data-numerator="2" id="kapittel-3-paragraf-7-nummer-2">(2) Manglende eller mangelfull rapportering fra ph.d.-kandidaten kan medføre tvungen avslutning av ph.d.-utdanningen før avtaleperiodens slutt.</article><article class="numberedLegalP" data-numerator="3" id="kapittel-3-paragraf-7-nummer-3">(3) Hovedveiledere som unnlater å følge opp rapporteringsplikten, kan bli fratatt veilederansvaret.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Midtveisevaluering</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) En midtveisevaluering av ph.d.-arbeidet skal finne sted, normalt i tredje eller fjerde semester, avhengig av om det foreligger en avtale på 3 eller 4 år. Ph.d.-kandidaten skal presentere sitt arbeid og bli evaluert av en gruppe på minst to personer som er oppnevnt av programutvalget. Evalueringsgruppen skal vurdere ph.d.- arbeidets faglige status og fremdrift, og skal gi tilbakemelding til både ph.d.-kandidaten, veilederen og programutvalget.</article><article class="numberedLegalP" data-numerator="2" id="kapittel-3-paragraf-8-nummer-2">(2) Midtveisevalueringen, i likhet med den årlige rapporteringen, har som hovedformål å hjelpe ph.d.-kandidaten med å identifisere forhold som medfører risiko for at prosjektet stanser opp eller blir forsinket, samt gi innspill som kan øke kvaliteten i arbeidet. Programutvalget, veiledere og ph.d.-kandidat plikter å aktivt følge opp forhold som kan medføre forsinket eller manglende gjennomføring av ph.d.-utdanningen, slik at utdanningen, så langt det er mulig, kan bli gjennomført innenfor normert tidsramme.</article><article class="numberedLegalP" data-numerator="3" id="kapittel-3-paragraf-8-nummer-3">(3) Dersom midtveisevalueringen avdekker vesentlige svakheter ved forskningsarbeidet, skal det iverksettes tiltak for å korrigere situasjonen.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Krav til ph.d.-avhandlingen</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Avhandlingen skal være et selvstendig forskningsarbeid eller forsknings- og utviklingsarbeid som oppfyller internasjonale standarder med hensyn til etiske krav, faglig nivå og metode innen fagområdet.</article><article class="numberedLegalP" data-numerator="2" id="kapittel-3-paragraf-9-nummer-2">(2) Avhandlingen skal bidra til å utvikle ny faglig kunnskap og ligge på et slikt nivå at den skal kunne publiseres eller offentliggjøres i egnet format som en del av fagets internasjonale, vitenskapelige litteratur.</article><article class="numberedLegalP" data-numerator="3" id="kapittel-3-paragraf-9-nummer-3">(3) Ph.d.-kandidaten plikter å lagre forskningsdata i henhold til institusjonens retningslinjer for dette.</article><article class="numberedLegalP" data-numerator="4" id="kapittel-3-paragraf-9-nummer-4">(4) Avhandlingen kan bestå av en sammenstilling av flere vitenskapelige arbeider (artikler) eller en monografi. Dersom avhandlingen består av flere arbeider, skal det redegjøres for sammenhengen mellom dem og gis en gjennomgang av litteraturen på fagområdet.</article><article class="numberedLegalP" data-numerator="5" id="kapittel-3-paragraf-9-nummer-5">(5) Avhandlingens hovedkomponent kan bestå av et nytt produkt eller en systematisert materialsamling eller ha en annen fremstillingsform (for eksempel lyd, bilde, video, elektroniske fremstillingsformer) der dens teoretiske og metodiske grunnlag ikke fremgår av produktet selv. I slike tilfeller skal avhandlingen, i tillegg til å fremstille selve produktet, ha en tilleggsdel. Tilleggsdelen skal være en skriftlig redegjørelse for problemstilling, valg av teori og metode og vurdering av resultatet i henhold til internasjonale standarder og faglig nivå innen fagområdet.</article><article class="numberedLegalP" data-numerator="6" id="kapittel-3-paragraf-9-nummer-6">(6) Avhandlingen eller deler av den som er blitt til i samarbeid med andre forfattere eller samarbeidspartnere, skal følge de normer for medforfatterskap som er allment akseptert i fagmiljøet og i henhold til internasjonale standarder. Dersom avhandlingen hovedsakelig består av artikler, skal ph.d.-kandidaten normalt være førsteforfatter på minst halvparten av artiklene.</article><article class="numberedLegalP" data-numerator="7" id="kapittel-3-paragraf-9-nummer-7">(7) I avhandlinger hvor det inngår arbeider med flere forfattere eller samarbeidspartnere, skal ph.d.-kandidatens innsats og fordelingen av rettigheter mellom forfattere avtales på forhånd.</article><article class="numberedLegalP" data-numerator="8" id="kapittel-3-paragraf-9-nummer-8">(8) Ph.d.-avhandlingen leveres på det språket hvor forskningsfronten ligger. Det vil i hovedsak være engelsk eller norsk. Dersom det av faglige grunner er behov for å benytte annet språk, skal det være søkt om dette ved opptak.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Arbeider som ikke godtas</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse med mindre arbeidet inngår som en mindre del av en avhandling som består av flere sammenhengende arbeider. Data, analyser eller metoder fra tidligere grader kan likevel benyttes som grunnlag for arbeid med ph.d.-prosjektet.</article><article class="numberedLegalP" data-numerator="2" id="kapittel-3-paragraf-10-nummer-2">(2) Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem år fra publiseringsdato. Programutvalget kan dispensere fra dette kravet dersom ekstraordinære forhold tilsier det.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Rettigheter til bruk av resultater og meldeplikt</span></h3><article class="numberedLegalP" data-numerator="1" id="kapittel-3-paragraf-11-nummer-1">(1) Ph.d.-kandidatens rettigheter til bruk av egne resultater, utnyttelse av patenterbare forbindelser, opphavsrettigheter med mer er regulert av institusjonens retningslinjer, samt av de regler som er fastsatt i lov om retten til oppfinnelser som er gjort av arbeidstakere.</article><article class="numberedLegalP" data-numerator="2" id="kapittel-3-paragraf-11-nummer-2">(2) For de deler av ph.d.-kandidatens avhandling som kandidaten alene har opphavsrett til, samt andre verk som er resultatet av arbeidet med avhandlingen som ph.d.-kandidaten alene har opphavsrett til, har institusjonen en ikke-eksklusiv rett til bruk i undervisnings- og forskningsformål. Ph.d.-kandidaten skal navngis slik lovgivning og god skikk tilsier.</article><article class="numberedLegalP" data-numerator="3" id="kapittel-3-paragraf-11-nummer-3">(3) Regulering av rettigheter mellom samarbeidende institusjoner skal fastsettes i avtale mellom partene.</article><article class="numberedLegalP" data-numerator="4" id="kapittel-3-paragraf-11-nummer-4">(4) Ph.d.-kandidaten har meldeplikt om arbeidsresultater som har potensial for næringsmessig utnyttelse.</article><article class="numberedLegalP" data-numerator="5" id="kapittel-3-paragraf-11-nummer-5">(5) Institusjonens retningslinjer skal danne utgangspunktet for hvilken meldeplikt ph.d.-kandidater med tilsetting ved institusjonen har for arbeidsresultater der hvor dette har et potensial for næringsmessig utnyttelse.</article><article class="numberedLegalP" data-numerator="6" id="kapittel-3-paragraf-11-nummer-6">(6) For ph.d.-kandidater med ekstern arbeidsgiver skal meldeplikten fastsettes i egen avtale mellom institusjonen, ph.d.-kandidaten og den eksterne arbeidsgiver.</article><article class="numberedLegalP" data-numerator="7" id="kapittel-3-paragraf-11-nummer-7">(7) For ph.d.-kandidater uten arbeidsgiver skal omfanget av meldeplikten fastsettes i ph.d.-avtalen.</article></article></section><section class="section" data-name="kap4" id="kapittel-4" data-lovdata-URL="SF/forskrift/2017-12-14-2411/KAPITTEL_4"><h2>Kapittel 4. Fullføring</h2><article class="legalArticle" data-lovdata-URL="SF/forskrift/2017-12-14-2411/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Grunnlag for bedømmelse</span></h3><article class="legalP" id="kapittel-4-paragraf-1-ledd-1">Ph.d.-graden tildeles på grunnlag av følgende obligatoriske og godkjente elementer:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">vitenskapelig avhandling</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">gjennomført opplæringsdel</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">doktorgradsprøve, bestående av prøveforelesning over oppgitt emne og offentlig forsvar av avhandlingen.</article></article></li></ol></article></article><article class="legalArticle" data-lovdata-URL="SF/forskrift/2017-12-14-2411/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Perioden fra innlevering til disputas</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Institusjonen skal legge til rette for at perioden fra innlevering til disputas er kortest mulig. Det skal normalt ikke gå mer enn fem måneder fra innlevering til disputas.</article><article class="numberedLegalP" data-numerator="2" id="kapittel-4-paragraf-2-nummer-2">(2) Det er hovedveileders ansvar å gjøre programutvalget oppmerksom på tidspunkt for innlevering, slik at nødvendige forberedelser kan starte.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Søknad om bedømmelse av ph.d.-avhandlingen</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Søknad om å få avhandlingen bedømt kan først leveres når opplæringsdelen er godkjent.</article><article class="numberedLegalP" data-numerator="2" id="kapittel-4-paragraf-3-nummer-2">(2) Søknaden skal inneholde:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-nummer-2-punkt-1"><article class="legalP" id="kapittel-4-paragraf-3-nummer-2-punkt-1-ledd-1">avhandlingen i godkjent format og i henhold til institusjonens bestemmelser i den form og det antall eksemplarer institusjonen har bestemt</article></article></li><li data-name="b." value="2"><article class="listArticle" id="kapittel-4-paragraf-3-nummer-2-punkt-2"><article class="legalP" id="kapittel-4-paragraf-3-nummer-2-punkt-2-ledd-1">dokumentasjon av nødvendige tillatelser</article></article></li><li data-name="c." value="3"><article class="listArticle" id="kapittel-4-paragraf-3-nummer-2-punkt-3"><article class="legalP" id="kapittel-4-paragraf-3-nummer-2-punkt-3-ledd-1">dokumentasjon på fullført og godkjent opplæringsdel</article></article></li><li data-name="d." value="4"><article class="listArticle" id="kapittel-4-paragraf-3-nummer-2-punkt-4"><article class="legalP" id="kapittel-4-paragraf-3-nummer-2-punkt-4-ledd-1">medforfattererklæringer der hvor dette er påkrevd</article></article></li><li data-name="e." value="5"><article class="listArticle" id="kapittel-4-paragraf-3-nummer-2-punkt-5"><article class="legalP" id="kapittel-4-paragraf-3-nummer-2-punkt-5-ledd-1">erklæring om hvorvidt ph.d.-arbeidet leveres inn til bedømmelse for første eller andre gang</article></article></li><li data-name="f." value="6"><article class="listArticle" id="kapittel-4-paragraf-3-nummer-2-punkt-6"><article class="legalP" id="kapittel-4-paragraf-3-nummer-2-punkt-6-ledd-1">erklæring om at ph.d.-arbeidet ikke er levert til bedømmelse ved annen institusjon</article></article></li><li data-name="g." value="7"><article class="listArticle" id="kapittel-4-paragraf-3-nummer-2-punkt-7"><article class="legalP" id="kapittel-4-paragraf-3-nummer-2-punkt-7-ledd-1">erklæring med beskrivelse av eget bidrag i avhandlingen</article></article></li><li data-name="h." value="8"><article class="listArticle" id="kapittel-4-paragraf-3-nummer-2-punkt-8"><article class="legalP" id="kapittel-4-paragraf-3-nummer-2-punkt-8-ledd-1">erklæring om plagiatkontroll</article></article></li><li data-name="i." value="9"><article class="listArticle" id="kapittel-4-paragraf-3-nummer-2-punkt-9"><article class="legalP" id="kapittel-4-paragraf-3-nummer-2-punkt-9-ledd-1">erklæring om publisering av avhandlingen i institusjonens elektroniske vitenarkiv.</article></article></li></ol></article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Behandling av søknaden</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Programutvalget behandler søknad om å få avhandlingen bedømt. Søknad som ikke fyller kravene i <a href="forskrift/2017-12-14-2411/§4-3">§ 4-3</a> skal avvises.</article><article class="numberedLegalP" data-numerator="2" id="kapittel-4-paragraf-4-nummer-2">(2) Programutvalget kan avvise søknad om å få avhandlingen bedømt dersom det er åpenbart at avhandlingen ikke holder høy nok vitenskapelig kvalitet og vil bli underkjent av en komité.</article></article><article class="legalArticle" data-lovdata-URL="SF/forskrift/2017-12-14-2411/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Oppnevning av bedømmelseskomité</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Det skal oppnevnes en sakkyndig komité på minst tre medlemmer som skal bedømme avhandlingen og disputasen. Habilitetsreglene i <a href="lov/1967-02-10/kapII">forvaltningsloven kapittel 2</a> gjelder for komiteens medlemmer. Komiteens sammensetning skal som hovedregel være klarlagt ved innleveringstidspunkt.</article><article class="numberedLegalP" data-numerator="2" id="kapittel-4-paragraf-5-nummer-2">(2) Bedømmelseskomiteen skal normalt settes sammen slik at:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-5-nummer-2-punkt-1"><article class="legalP" id="kapittel-4-paragraf-5-nummer-2-punkt-1-ledd-1">ulike kjønn er representert</article></article></li><li data-name="b." value="2"><article class="listArticle" id="kapittel-4-paragraf-5-nummer-2-punkt-2"><article class="legalP" id="kapittel-4-paragraf-5-nummer-2-punkt-2-ledd-1">minst to av medlemmene er uten tilknytning til institusjonen</article></article></li><li data-name="c." value="3"><article class="listArticle" id="kapittel-4-paragraf-5-nummer-2-punkt-3"><article class="legalP" id="kapittel-4-paragraf-5-nummer-2-punkt-3-ledd-1">minst ett av medlemmene bør ha hovedstilling ved en utenlandsk institusjon</article></article></li><li data-name="d." value="4"><article class="listArticle" id="kapittel-4-paragraf-5-nummer-2-punkt-4"><article class="legalP" id="kapittel-4-paragraf-5-nummer-2-punkt-4-ledd-1">minst ett av medlemmene er fast ansatt ved institusjonen</article></article></li><li data-name="e." value="5"><article class="listArticle" id="kapittel-4-paragraf-5-nummer-2-punkt-5"><article class="legalP" id="kapittel-4-paragraf-5-nummer-2-punkt-5-ledd-1">alle medlemmene har doktorgrad eller tilsvarende kompetanse</article></article></li><li data-name="f." value="6"><article class="listArticle" id="kapittel-4-paragraf-5-nummer-2-punkt-6"><article class="legalP" id="kapittel-4-paragraf-5-nummer-2-punkt-6-ledd-1">flertallet i bedømmelseskomiteen er eksterne medlemmer.</article></article></li></ol></article><article class="numberedLegalP" data-numerator="3" id="kapittel-4-paragraf-5-nummer-3">(3) Dersom kriteriene nevnt i andre ledd fravikes, skal dette begrunnes særskilt.</article><article class="numberedLegalP" data-numerator="4" id="kapittel-4-paragraf-5-nummer-4">(4) Komiteens sammensetning skal begrunnes og vise hvordan den samlet dekker avhandlingens fagområde. Den av komiteens medlemmer som er fast ansatt ved institusjonen, er komiteens administrator.</article><article class="numberedLegalP" data-numerator="5" id="kapittel-4-paragraf-5-nummer-5">(5) Oppnevnte veiledere, medforskere og andre som har bidratt til avhandlingen, kan ikke være medlem av bedømmelseskomiteen eller administrere den.</article><article class="numberedLegalP" data-numerator="6" id="kapittel-4-paragraf-5-nummer-6">(6) Ph.d.-kandidaten skal underrettes om forslaget til sammensetning av komité og har anledning til å gi skriftlige merknader til sammensetningen, senest innen én uke etter at forslaget er gjort kjent for kandidaten.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Innhenting av supplerende opplysninger</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Bedømmelseskomiteen kan kreve fremlagt ph.d.-kandidatens grunnlagsmateriale og utfyllende tilleggsinformasjon.</article><article class="numberedLegalP" data-numerator="2" id="kapittel-4-paragraf-6-nummer-2">(2) Bedømmelseskomiteen kan be veileder om å gjøre rede for veiledningen og arbeidet med ph.d.-avhandlingen.</article></article><article class="legalArticle" data-lovdata-URL="SF/forskrift/2017-12-14-2411/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Omarbeiding av innlevert avhandling</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Bedømmelseskomiteen kan på grunnlag av den innleverte ph.d.-avhandlingen og eventuelt tilleggsmateriale, anbefale at programutvalget gir tillatelse til mindre omarbeiding før endelig innstilling foreligger. Komiteen skal gi en skriftlig oversikt over hva kandidaten må omarbeide.</article><article class="numberedLegalP" data-numerator="2" id="kapittel-4-paragraf-7-nummer-2">(2) Tillater programutvalget en mindre omarbeiding av ph.d.-avhandlingen, skal det gis en frist for slik omarbeiding som normalt ikke skal være lengre enn tre måneder. Vedtak om fristfastsettelse kan ikke påklages. Frist for endelig innstilling fra bedømmelseskomiteen løper fra den dato omarbeidet ph.d.-avhandling leveres på nytt.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Bedømmelseskomiteens innstilling</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Bedømmelseskomiteen avgir innstilling om hvorvidt ph.d.-avhandlingen skal godkjennes for disputas. Innstilling og eventuelle dissenser skal begrunnes.</article><article class="numberedLegalP" data-numerator="2" id="kapittel-4-paragraf-8-nummer-2">(2) Programutvalget kan fastsette frist for bedømmelseskomiteens innstilling. Bedømmelseskomiteens innstilling skal som hovedregel foreligge senest innen tre måneder etter at komiteen har mottatt avhandlingen. Programutvalget kan i særlige tilfeller utsette fristen.</article><article class="numberedLegalP" data-numerator="3" id="kapittel-4-paragraf-8-nummer-3">(3) Bedømmelseskomiteens innstilling oversendes programutvalget som forelegger denne for ph.d.-kandidaten. Ph.d.-kandidaten gis en frist på ti arbeidsdager til å fremme skriftlige merknader til innstillingen. Hvis ph.d.-kandidaten ikke ønsker å inngi merknader, skal programutvalget snarest underrettes skriftlig om dette.</article><article class="numberedLegalP" data-numerator="4" id="kapittel-4-paragraf-8-nummer-4">(4) Dersom komiteen finner at omfattende endringer vedrørende teori, hypotese, materiale eller metode er nødvendige for at arbeidet skal finnes verdig for forsvar (disputas), skal ph.d.-avhandlingen underkjennes.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Tilbaketrekking og retting av formelle feil i ph.d.-avhandlingen</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Et innlevert arbeid kan ikke trekkes tilbake før det er endelig avgjort om det kan godkjennes for disputas.</article><article class="numberedLegalP" data-numerator="2" id="kapittel-4-paragraf-9-nummer-2">(2) Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil (errata) som ønskes rettet. Søknad om retting av formelle feil må leveres inn senest innen fristen til å fremme skriftlige merknader til innstillingen fra bedømmelseskomiteen, jf. <a href="forskrift/2017-12-14-2411/§4-8/ledd/3">§ 4-8 (3)</a>. Slik søknad kan bare leveres én gang.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Institusjonens behandling av bedømmelseskomiteens innstilling</span></h3><article class="numberedLegalP" data-numerator="1" id="kapittel-4-paragraf-10-nummer-1">(1) Programutvalget fatter, på grunnlag av bedømmelseskomiteens innstilling, vedtak om ph.d-avhandlingen skal godkjennes for disputas.</article><article class="numberedLegalP" data-numerator="2" id="kapittel-4-paragraf-10-nummer-2">(2) Dersom programutvalget finner at det foreligger begrunnet tvil om hvorvidt komiteens enstemmige innstilling skal legges til grunn, skal programutvalget selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader.</article><article class="numberedLegalP" data-numerator="3" id="kapittel-4-paragraf-10-nummer-3">(3) Dersom komiteen avgir delt innstilling og programutvalget finner å legge flertallets uttalelser til grunn for sitt vedtak, fatter programutvalget vedtak i samsvar med flertallets innstilling. Dersom komiteen avgir delt innstilling og programutvalget vurderer å legge mindretallets uttalelser til grunn for sitt vedtak, kan programutvalget søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne innstillingen følges. Ph.d.-kandidaten skal underrettes om uttalelser fra nye sakkyndige.</article></article><article class="legalArticle" data-lovdata-URL="SF/forskrift/2017-12-14-2411/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Søknad om ny bedømmelse av underkjent avhandling</span></h3><article class="legalP" id="kapittel-4-paragraf-11-ledd-1">En ph.d.-avhandling som ikke er funnet verdig til forsvar (underkjent), kan bedømmes i omarbeidet utgave først seks måneder etter at institusjonen har fattet sitt vedtak. Programutvalget oppnevner i dette tilfellet en ny bedømmelseskomite i tråd med de kravene som følger av <a href="forskrift/2017-12-14-2411/§4-5">§ 4-5</a>. Minst ett av medlemmene fra den opprinnelige komiteen bør gjenoppnevnes. Ny bedømmelse kan bare finne sted én gang. Kandidaten skal ved ny innlevering opplyse om at arbeidet tidligere har vært bedømt ved Universitetet i Sørøst-Norge eller annen institusjon og ikke funnet verdig til å forsvares.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Krav til den trykte ph.d-avhandlingen</span></h3><article class="numberedLegalP" data-numerator="1" id="kapittel-4-paragraf-12-nummer-1">(1) Når avhandlingen er godkjent for disputas, skal ph.d.-kandidaten levere avhandlingen til institusjonen i godkjent format og henhold til institusjonens bestemmelser.</article><article class="numberedLegalP" data-numerator="2" id="kapittel-4-paragraf-12-nummer-2">(2) Ph.d.-kandidaten skal levere et kortfattet sammendrag av avhandlingen på norsk eller engelsk. Dersom avhandlingen verken er skrevet på norsk eller engelsk, skal det i tillegg leveres et sammendrag på avhandlingens språk.</article></article><article class="legalArticle" data-lovdata-URL="SF/forskrift/2017-12-14-2411/§4-13" data-name="§4-13" id="kapittel-4-paragraf-13"><h3 class="legalArticleHeader"><span class="legalArticleValue">§ 4-13</span>. <span class="legalArticleTitle">Offentliggjøring av ph.d.-avhandlingen</span></h3><article class="numberedLegalP" data-numerator="1" id="kapittel-4-paragraf-13-nummer-1">(1) Ph.d.-avhandlingen skal være offentlig tilgjengelig senest to uker før dato for disputas. Ph.d.-avhandlingen gjøres tilgjengelig i den form den ble innlevert til bedømmelse, eventuelt etter omarbeiding på grunnlag av komiteens foreløpige kommentarer. Ph.d.-avhandlingen er offentliggjort når et av følgende forhold inntrer:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-13-nummer-1-punkt-1"><article class="legalP" id="kapittel-4-paragraf-13-nummer-1-punkt-1-ledd-1">avhandlingen er tilgjengeliggjort digitalt</article></article></li><li data-name="b." value="2"><article class="listArticle" id="kapittel-4-paragraf-13-nummer-1-punkt-2"><article class="legalP" id="kapittel-4-paragraf-13-nummer-1-punkt-2-ledd-1">avhandlingen er tilgjengeliggjort i papirkopi.</article></article></li></ol></article><article class="numberedLegalP" data-numerator="2" id="kapittel-4-paragraf-13-nummer-2">(2) Det kan ikke legges restriksjoner på offentliggjøring av ph.d.-avhandlingen med unntak av en på forhånd avtalt utsettelse av datoen for offentliggjøring. Slik utsettelse kan finne sted for at institusjonen og eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell patentering. Ekstern part kan ikke stille krav om at hele eller deler av ph.d.-avhandlingen skal unntas offentlighet.</article><article class="numberedLegalP" data-numerator="3" id="kapittel-4-paragraf-13-nummer-3">(3) Ved publisering av avhandlingen skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis som adresse i en publikasjon dersom den har gitt et nødvendig og vesentlig bidrag til eller grunnlag for en forfatters medvirkning til det publiserte arbeidet. Samme forfatter skal oppgi også andre institusjoner som adresse dersom disse i hvert enkelt tilfelle tilfredsstiller kravet til medvirkning.</article><article class="numberedLegalP" data-numerator="4" id="kapittel-4-paragraf-13-nummer-4">(4) Sammendraget skal, i likhet med selve avhandlingen, gjøres offentlig tilgjengelig.</article></article><article class="legalArticle" data-lovdata-URL="SF/forskrift/2017-12-14-2411/§4-14" data-name="§4-14" id="kapittel-4-paragraf-14"><h3 class="legalArticleHeader"><span class="legalArticleValue">§ 4-14</span>. <span class="legalArticleTitle">Prøveforelesning</span></h3><article class="numberedLegalP" data-numerator="1" id="kapittel-4-paragraf-14-nummer-1">(1) Prøveforelesningen er en selvstendig del av doktorgradsprøven og skal være over oppgitt emne.</article><article class="numberedLegalP" data-numerator="2" id="kapittel-4-paragraf-14-nummer-2">(2) Tittel for prøveforelesning settes av bedømmelseskomiteen og kunngjøres for ph.d.-kandidaten ti arbeidsdager før forelesningen. Tema for prøveforelesningen skal ikke stå i direkte forbindelse med temaet for avhandlingen.</article><article class="numberedLegalP" data-numerator="3" id="kapittel-4-paragraf-14-nummer-3">(3) Prøveforelesningen skal holdes på avhandlingsspråket, med mindre programutvalget godkjenner et annet språk.</article><article class="numberedLegalP" data-numerator="4" id="kapittel-4-paragraf-14-nummer-4">(4) Prøveforelesningen skal normalt vare i 45 minutter.</article><article class="numberedLegalP" data-numerator="5" id="kapittel-4-paragraf-14-nummer-5">(5) Bedømmelseskomiteen som har godkjent avhandlingen skal bedømme prøveforelesningen. Dersom prøveforelesning og disputas bedømmes separat, kan programutvalget i samråd med bedømmelseskomiteen oppnevne en komite for å bedømme prøveforelesningen. Minst ett av bedømmelseskomiteens medlemmer skal da oppnevnes i forelesningskomiteen.</article><article class="numberedLegalP" data-numerator="6" id="kapittel-4-paragraf-14-nummer-6">(6) Prøveforelesningen skal være godkjent før disputas kan avholdes. Ny prøveforelesning må holdes over nytt emne og skal gjennomføres innen seks måneder etter første forsøk.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-15" data-name="§4-15" id="kapittel-4-paragraf-15"><h3 class="legalArticleHeader"><span class="legalArticleValue">§ 4-15</span>. <span class="legalArticleTitle">Disputas (offentlig forsvar av avhandlingen)</span></h3><article class="numberedLegalP" data-numerator="1" id="kapittel-4-paragraf-15-nummer-1">(1) Offentlig forsvar av avhandlingen skal normalt finne sted innen to måneder etter at avhandlingen er funnet verdig til å forsvares. Tid og sted for det offentlige forsvaret skal kunngjøres minst ti arbeidsdager før det avholdes.</article><article class="numberedLegalP" data-numerator="2" id="kapittel-4-paragraf-15-nummer-2">(2) Det offentlige forsvaret skjer på norsk eller engelsk, med mindre programutvalget godkjenner et annet språk.</article><article class="numberedLegalP" data-numerator="3" id="kapittel-4-paragraf-15-nummer-3">(3) Det skal som hovedregel være to opponenter som utpekes av programutvalget. De to opponentene skal være eksterne medlemmer av bedømmelseskomiteen. Den komiteen som opprinnelig har bedømt avhandlingen, bedømmer også det offentlige forsvaret.</article><article class="numberedLegalP" data-numerator="4" id="kapittel-4-paragraf-15-nummer-4">(4) Disputasen ledes av dekanen ved vertsfakultetet eller den dekanen bemyndiger. Ph.d.-kandidaten skal deretter normalt gis 20–30 minutter til å presentere ph.d.-avhandlingen.</article><article class="numberedLegalP" data-numerator="5" id="kapittel-4-paragraf-15-nummer-5">(5) Opponentene bestemmer selv fordeling av oppgaver seg imellom. Etter at begge opponenter har avsluttet sin opposisjon, gis de øvrige tilstedeværende anledning til å kommentere ex auditorio. En av opponentene avslutter opposisjonen, og disputasleder avslutter disputasen.</article><article class="numberedLegalP" data-numerator="6" id="kapittel-4-paragraf-15-nummer-6">(6) Etter prøveforelesningen og disputasen sender bedømmelseskomiteen sin innstilling til programutvalget der de angir om disputasen er godkjent eller ikke godkjent. Innstillingen skal inneholde:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-15-nummer-6-punkt-1"><article class="legalP" id="kapittel-4-paragraf-15-nummer-6-punkt-1-ledd-1">komiteens vurdering av ph.d.-avhandlingen</article></article></li><li data-name="b." value="2"><article class="listArticle" id="kapittel-4-paragraf-15-nummer-6-punkt-2"><article class="legalP" id="kapittel-4-paragraf-15-nummer-6-punkt-2-ledd-1">komiteens vurdering av prøveforelesningen</article></article></li><li data-name="c." value="3"><article class="listArticle" id="kapittel-4-paragraf-15-nummer-6-punkt-3"><article class="legalP" id="kapittel-4-paragraf-15-nummer-6-punkt-3-ledd-1">komiteens vurdering av det offentlige forsvaret av ph.d.-avhandlingen</article></article></li><li data-name="d." value="4"><article class="listArticle" id="kapittel-4-paragraf-15-nummer-6-punkt-4"><article class="legalP" id="kapittel-4-paragraf-15-nummer-6-punkt-4-ledd-1">komiteens vurdering av ph.d.-avhandlingens nivå i internasjonal sammenheng.</article></article></li></ol></article><article class="numberedLegalP" data-numerator="7" id="kapittel-4-paragraf-15-nummer-7">(7) Programutvalget fatter vedtak om godkjenning av doktorgradsprøven i tråd med <a href="forskrift/2017-12-14-2411/§4-1/bokstav/c">§ 4-1 bokstav c</a>, på grunnlag av bedømmelseskomiteens innstilling.</article><article class="numberedLegalP" data-numerator="8" id="kapittel-4-paragraf-15-nummer-8">(8) Dersom bedømmelseskomiteen ikke godkjenner disputasen, kan ph.d.-kandidaten forsvare avhandlingen på nytt én gang. Ny disputas kan tidligst avholdes etter seks måneder og bedømmes så vidt mulig av den samme komité som den opprinnelige.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-16" data-name="§4-16" id="kapittel-4-paragraf-16"><h3 class="legalArticleHeader"><span class="legalArticleValue">§ 4-16</span>. <span class="legalArticleTitle">Tildeling av grad og vitnemål</span></h3><article class="numberedLegalP" data-numerator="1" id="kapittel-4-paragraf-16-nummer-1">(1) Rektor tildeler graden philosophiae doctor på grunnlag av programutvalgets vedtak om godkjenning av doktorgradsprøven.</article><article class="numberedLegalP" data-numerator="2" id="kapittel-4-paragraf-16-nummer-2">(2) Vitnemål utstedes av institusjonen. Vitnemålet skal inneholde opplysninger om tittelen på graden, tema for prøveforelesningen, godkjente emner i opplæringsdelen, veiledere og bedømmelseskomiteens medlemmer. Institusjonen skal utstede Diploma Supplement som vedlegg til vitnemålet.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§4-17" data-name="§4-17" id="kapittel-4-paragraf-17"><h3 class="legalArticleHeader"><span class="legalArticleValue">§ 4-17</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article></section><section class="section" data-name="kap5" id="kapittel-5" data-lovdata-URL="SF/forskrift/2017-12-14-2411/KAPITTEL_5"><h2>Kapittel 5. Fellesgrader og cotutelle-avtaler</h2><article class="legalArticle" data-lovdata-URL="SF/forskrift/2017-12-14-2411/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Fellesgrader og cotutelle-avtaler</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Institusjonen kan inngå samarbeid med en eller flere norske eller utenlandske institusjoner om samarbeid i form av avtale om fellesgrader eller cotutelle-avtaler. Dersom slik avtale medfører at én eller flere bestemmelser i denne forskrift må fravikes, skal avtale fremlegges rektor for endelig godkjenning. Fellesgrader skal normalt bare inngås dersom det fra før er et etablert, stabilt faglig samarbeid mellom institusjonen og minst én av de andre konsortiedeltakere.</article><article class="numberedLegalP" data-numerator="2" id="kapittel-5-paragraf-1-nummer-2">(2) Med fellesgrader menes et samarbeid mellom flere institusjoner, der alle i fellesskap har ansvar for opptak, veiledning, gradstildeling og annet. Samarbeidet organiseres normalt i et konsortium og reguleres i avtale mellom konsortiedeltakerne. For fullført fellesgrad utstedes felles vitnemål i form av:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-nummer-2-punkt-1"><article class="legalP" id="kapittel-5-paragraf-1-nummer-2-punkt-1-ledd-1">et vitnemålsdokument utstedt av alle konsortiemedlemmene</article></article></li><li data-name="b." value="2"><article class="listArticle" id="kapittel-5-paragraf-1-nummer-2-punkt-2"><article class="legalP" id="kapittel-5-paragraf-1-nummer-2-punkt-2-ledd-1">et vitnemål fra hver av konsortiedeltakerne</article></article></li><li data-name="c." value="3"><article class="listArticle" id="kapittel-5-paragraf-1-nummer-2-punkt-3"><article class="legalP" id="kapittel-5-paragraf-1-nummer-2-punkt-3-ledd-1">en kombinasjon av a) og b).</article></article></li></ol></article><article class="numberedLegalP" data-numerator="3" id="kapittel-5-paragraf-1-nummer-3">(3) Med cotutelle-avtaler menes felles veiledning av ph.d.-kandidater og samarbeid om utdanning av ph.d-kandidater. Cotutelle-avtalen inngås for hver enkelt kandidat og skal bygges på et stabilt, faglig institusjonelt samarbeid.</article><article class="numberedLegalP" data-numerator="4" id="kapittel-5-paragraf-1-nummer-4">(4) Krav om offentlig disputas med en habil bedømmelseskomité kan ikke fravikes.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article></section><section class="section" data-name="kap6" id="kapittel-6" data-lovdata-URL="SF/forskrift/2017-12-14-2411/KAPITTEL_6"><h2>Kapittel 6. Klage</h2><article class="changesToParent">Overskrift endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article><article class="legalArticle" data-lovdata-URL="SF/forskrift/2017-12-14-2411/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klage over avslag på søknad om opptak, vedtak om tvungen avslutning av doktorgradsutdanningen, klage over avslag på søknad om godkjenning av elementer i opplæringsdelen</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Avslag på søknad om opptak, vedtak om tvungen avslutning av doktorgradsutdanningen og klage på søknad om godkjenning av elementer i opplæringsdelen, kan påklages etter reglene i <a href="lov/2024-03-08-9">lov om universiteter og høyskoler</a>.</article><article class="numberedLegalP" data-numerator="2" id="kapittel-6-paragraf-1-nummer-2">(2) Begrunnet klage på vedtak fremsettes skriftlig til programutvalget. Programutvalgets innstilling skal følge klagen som saksfremlegg for klagenemnda.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Klage over eksamen i opplæringsdelen</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Eksamener som er avlagt i opplæringsdelen, kan påklages etter <a href="lov/2024-03-08-9/§11-9">lov om universiteter og høyskoler § 11-9</a> og <a href="lov/2024-03-08-9/§11-10">11-10</a>.</article><article class="numberedLegalP" data-numerator="2" id="kapittel-6-paragraf-2-nummer-2">(2) Behandling av mistanke om fusk eller forsøk på fusk følger bestemmelsene i <a href="lov/2024-03-08-9">lov om universiteter og høyskoler</a>.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article><article class="legalArticle" data-lovdata-URL="SF/forskrift/2017-12-14-2411/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Klage over avvisning av søknad om bedømmelse, ikke godkjent ph.d.-avhandling, prøveforelesning eller disputas</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Avvisning av søknad om å få ph.d.-avhandlingen bedømt og vedtak om ikke godkjent avhandling, prøveforelesning eller disputas kan påklages etter reglene i <a href="lov/1967-02-10/§28">forvaltningsloven § 28</a> flg. og <a href="lov/2024-03-08-9/§13-1">universitets- og høyskoleloven § 13-1</a>.</article><article class="numberedLegalP" data-numerator="2" id="kapittel-6-paragraf-3-nummer-2">(2) Klage på vedtak fremsettes skriftlig til institusjonen. Klagenemnda skal prøve alle sider ved saken. Dersom klagenemnda finner det nødvendig for sakens opplysning, skal det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article></article></section><section class="section" data-name="kap7" id="kapittel-7" data-lovdata-URL="SF/forskrift/2017-12-14-2411/KAPITTEL_7"><h2>Kapittel 7. Overgangsbestemmelser og ikrafttredelse</h2><article class="changesToParent">Overskrift tilføyd ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025).</article><article class="legalArticle" data-lovdata-URL="SF/forskrift/2017-12-14-2411/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Overgangsbestemmelser</span></h3><article class="legalP" id="kapittel-7-paragraf-1-ledd-1">Den som er innvilget opptak etter:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">opphevet <a href="forskrift/2014-05-09-868">forskrift 9. mai 2014 nr. 868</a> for graden philosophiae doktor (ph.d.) ved Høgskolen i Buskerud og Vestfold,</article></article></li><li data-li-identifier="-" data-name="-"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">opphevet <a href="forskrift/2015-06-11-1075">forskrift 11. juni 2015 nr. 1075</a> om graden philosophiae doctor (ph.d.) ved Høgskolen i Telemark,</article></article></li><li data-li-identifier="-" data-name="-"><article class="listArticle" id="kapittel-7-paragraf-1-ledd-1-punkt-3"><article class="legalP" id="kapittel-7-paragraf-1-ledd-1-punkt-3-ledd-1">opphevet <a href="forskrift/2015-12-18-1893">forskrift 18. desember 2015 nr. 1893</a> om graden philosophiae doktor (ph.d.) ved Høgskolen i Sørøst-Norge eller</article></article></li></ul><p class="leddfortsettelse">beholder de rettighetene som følger av disse, i tilfeller hvor disse forskriftene er til gunst for kandidaten.</p></article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025, tidligere § 6-4).</article></article><article class="legalArticle" data-lovdata-URL="SF/forskrift/2017-12-14-2411/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Forskriften trer i kraft straks.</article><article class="numberedLegalP" data-numerator="2" id="kapittel-7-paragraf-2-nummer-2">(2) Fra samme tidspunkt oppheves <a href="forskrift/2015-12-18-1893">forskrift 18. desember 2015 nr. 1893</a> om graden philosophiae doktor (ph.d.) ved Høgskolen i Sørøst-Norge.</article><article class="changesToParent">Endret ved forskrift <a href="forskrift/2025-06-12-1439">12 juni 2025 nr. 1439</a> (i kraft 1 aug 2025, tidligere § 6-5).</article></article></section></main></body></html>