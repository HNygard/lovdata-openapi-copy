<!DOCTYPE html><html lang="nb"><head><title>Forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2024</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-03-22-515</dd><dt class="dokid">DokumentID</dt><dd class="dokid">SF/forskrift/2024-03-22-515</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2024-03-22</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-79/§5">lov/2005-06-17-79/§5</a></li><li><a href="lov/2005-06-17-79/§6">lov/2005-06-17-79/§6</a></li><li><a href="lov/2005-06-17-79/§7">lov/2005-06-17-79/§7</a></li><li><a href="lov/2005-06-17-79/§9">lov/2005-06-17-79/§9</a></li><li><a href="lov/2005-06-17-79/§10">lov/2005-06-17-79/§10</a></li><li><a href="lov/2005-06-17-79/§18">lov/2005-06-17-79/§18</a></li><li><a href="lov/2005-06-17-79/§26">lov/2005-06-17-79/§26</a></li><li><a href="lov/2005-06-17-79/§33a">lov/2005-06-17-79/§33a</a></li><li><a href="forskrift/2017-01-16-61/§11">forskrift/2017-01-16-61/§11</a></li><li><a href="forskrift/2017-01-16-61/§12">forskrift/2017-01-16-61/§12</a></li></ul></dd><dt class="dateOfPublication">Kunngjort</dt><dd class="dateOfPublication">2024-03-26 15:25</dd><dt class="title">Tittel</dt><dd class="title">Forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2024</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 22. mars 2024 med hjemmel i <a href="lov/2005-06-17-79/§5">lov 17. juni 2005 nr. 79 om akvakultur (akvakulturloven) § 5</a>, <a href="lov/2005-06-17-79/§6">§ 6</a>, <a href="lov/2005-06-17-79/§7">§ 7</a>, <a href="lov/2005-06-17-79/§9">§ 9</a>, <a href="lov/2005-06-17-79/§10">§ 10</a>, <a href="lov/2005-06-17-79/§18">§ 18</a>, <a href="lov/2005-06-17-79/§26">§ 26</a> og <a href="lov/2005-06-17-79/§33a">§ 33a</a> og <a href="forskrift/2017-01-16-61/§11">forskrift 16. januar 2017 nr. 61 om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) § 11</a> og <a href="forskrift/2017-01-16-61/§12">§ 12</a>.</dd><dt class="refid">RefID</dt><dd class="refid">forskrift/2024-03-22-515</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2024</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Forskriftens virkeområde</a></li><li><a href="#kapittel-1-paragraf-3">§ 3. Produksjonsområder og justering av tillatelseskapasitet</a></li></ul></li><li><a href="#kapittel-2" data-child-interval="§§ 4 – 6">Kapittel 2. Utnyttelse av tillatelser og registrering</a><ul class="tocSubUl"><li><a href="#kapittel-2-paragraf-1">§ 4. Utnyttelse og justering av utnyttelse av tillatelseskapasitet</a></li><li><a href="#kapittel-2-paragraf-2">§ 5. Virkningstidspunkt for justering av kapasitet</a></li><li><a href="#kapittel-2-paragraf-3">§ 6. Registrering av tillatelseskapasitet</a></li></ul></li><li><a href="#kapittel-3" data-child-interval="§§ 7 – 12">Kapittel 3. Tilbud om økt tillatelseskapasitet på eksisterende tillatelser</a><ul class="tocSubUl"><li><a href="#kapittel-3-paragraf-1">§ 7. Virkeområde</a></li><li><a href="#kapittel-3-paragraf-2">§ 8. Kunngjøring av tilbud</a></li><li><a href="#kapittel-3-paragraf-3">§ 9. Økt tillatelseskapasitet på eksisterende tillatelser</a></li><li><a href="#kapittel-3-paragraf-4">§ 10. Vederlag</a></li><li><a href="#kapittel-3-paragraf-5">§ 11. Krav til sending og søknad</a></li><li><a href="#kapittel-3-paragraf-6">§ 12. Vedtak</a></li></ul></li><li><a href="#kapittel-4" data-child-interval="§§ 13 – 23">Kapittel 4. Tilbud om kapasitetsøkning uavhengig av miljøstatus i produksjonsområder og fastsettelse av tillatelseskapasitet som unntas fra nedjustering i røde produksjonsområder</a><ul class="tocSubUl"><li><a href="#kapittel-4-paragraf-1">§ 13. Virkeområde</a></li><li><a href="#kapittel-4-paragraf-2">§ 14. Kunngjøring av tilbud</a></li><li><a href="#kapittel-4-paragraf-3">§ 15. Tilbud om økt tillatelseskapasitet uavhengig av miljøstatus i produksjonsområdet</a></li><li><a href="#kapittel-4-paragraf-4">§ 16. Krav til sending og søknad</a></li><li><a href="#kapittel-4-paragraf-5">§ 17. Saksbehandlingsgebyr</a></li><li><a href="#kapittel-4-paragraf-6">§ 18. Innledende saksbehandling av søknader</a></li><li><a href="#kapittel-4-paragraf-7">§ 19. Behandling av søknader</a></li><li><a href="#kapittel-4-paragraf-8">§ 20. Tilbud om kapasitetsøkning</a></li><li><a href="#kapittel-4-paragraf-9">§ 21. Aksept av tilbud</a></li><li><a href="#kapittel-4-paragraf-10">§ 22. Særskilt om klage på tilbud</a></li><li><a href="#kapittel-4-paragraf-11">§ 23. Beregning av tillatelseskapasitet som unntas fra nedjustering</a></li></ul></li><li><a href="#kapittel-5" data-child-interval="§§ 24 – 27">Kapittel 5. Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 24. Vilkår</a></li><li><a href="#kapittel-5-paragraf-2">§ 25. Klage</a></li><li><a href="#kapittel-5-paragraf-3">§ 26. Vilkår for å reise sak for domstolene og søksmålsfrist</a></li><li><a href="#kapittel-5-paragraf-4">§ 27. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-03-22-515" id="dokument"><h1>Forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2024</h1><section class="section" data-name="kap1" id="kapittel-1" data-lovdata-URL="SF/forskrift/2024-03-22-515/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2024-03-22-515/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal fremme akvakulturnæringens lønnsomhet og konkurransekraft innenfor rammene av en miljømessig bærekraftig utvikling og bidra til verdiskaping på kysten.</article></article><article class="legalArticle" data-lovdata-URL="SF/forskrift/2024-03-22-515/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for norsk landterritorium og territorialfarvann, på kontinentalsokkelen og i Norges økonomiske sone.</article><article class="legalP" id="kapittel-1-paragraf-2-ledd-2">Forskriften gjelder justering av tillatelseskapasitet (maksimalt tillatt biomasse) på eksisterende tillatelser som er omfattet av virkeområdet for produksjonsområder, jf. <a href="forskrift/2017-01-16-61">forskrift 16. januar 2017 nr. 61 om produksjonsområder for akvakultur av matfisk i sjø av laks, ørret og regnbueørret</a>.</article><article class="legalP" id="kapittel-1-paragraf-2-ledd-3">Forskriften gjelder kun tillatelser slik disse er registrert i akvakulturregisteret per 31. desember 2023.</article></article><article class="legalArticle" data-lovdata-URL="SF/forskrift/2024-03-22-515/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Produksjonsområder og justering av tillatelseskapasitet</span></h3><article class="legalP" id="kapittel-1-paragraf-3-ledd-1">Kapitlene 1, 2, 4 og 5 gjelder tillatelser hjemmehørende i alle produksjonsområder.</article><article class="legalP" id="kapittel-1-paragraf-3-ledd-2"><a href="forskrift/2024-03-22-515/kap3">Kapittel 3</a> gjelder for følgende (grønne) produksjonsområder:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">Område 1: Svenskegrensen til Jæren</article></article></li><li data-name="b." value="2"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">Område 9: Vestfjorden og Vesterålen</article></article></li><li data-name="c." value="3"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">Område 10: Andøya til Senja</article></article></li><li data-name="d." value="4"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">Område 11: Kvaløya til Loppa</article></article></li><li data-name="e." value="5"><article class="listArticle" id="kapittel-1-paragraf-3-ledd-2-punkt-5"><article class="legalP" id="kapittel-1-paragraf-3-ledd-2-punkt-5-ledd-1">Område 12: Vest-Finnmark</article></article></li><li data-name="f." value="6"><article class="listArticle" id="kapittel-1-paragraf-3-ledd-2-punkt-6"><article class="legalP" id="kapittel-1-paragraf-3-ledd-2-punkt-6-ledd-1">Område 13: Øst-Finnmark.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2024-03-22-515/KAPITTEL_2"><h2>Kapittel 2. Utnyttelse av tillatelser og registrering</h2><article class="legalArticle" data-lovdata-URL="SF/forskrift/2024-03-22-515/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utnyttelse og justering av utnyttelse av tillatelseskapasitet</span></h3><article class="legalP" id="kapittel-2-paragraf-1-ledd-1">Tillatelser som er omfattet av denne forskriften kan utnyttes slik, uavhengig av om tillatelsen inngår i et biomassetak etter <a href="forskrift/2008-06-17-822/§47">forskrift 17. juni 2008 nr. 822 om drift av akvakulturanlegg § 47</a>, <a href="forskrift/2008-06-17-822/§48">§ 48</a>, <a href="forskrift/2008-06-17-822/§48a">§ 48a</a> og <a href="forskrift/2008-06-17-822/§48b">§ 48b</a>.: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Produksjonsområde</i></th><th data-text-align="left" data-vertical-align="top"><i>Justering</i></th><th data-text-align="left" data-vertical-align="top"><i>Tidligere generell kapasitet</i></th><th data-text-align="left" data-vertical-align="top"><i>Ny generell kapasitetsutnyttelse</i></th></tr></thead><tbody><tr><td data-text-align="left" data-vertical-align="top">a.</td><td data-text-align="left" data-vertical-align="top">Produksjonsområde 3 (gult lys i 2020, rødt lys i 2022, rødt lys i 2024)</td><td data-text-align="left" data-vertical-align="top">Ned 6 pst.</td><td data-text-align="left" data-vertical-align="top">94 pst.</td><td data-text-align="left" data-vertical-align="top">88,36 pst.</td></tr><tr><td data-text-align="left" data-vertical-align="top">b.</td><td data-text-align="left" data-vertical-align="top">Produksjonsområde 4 (rødt lys i 2020, rødt lys i 2022, rødt lys i 2024)</td><td data-text-align="left" data-vertical-align="top">Ned 6 pst.</td><td data-text-align="left" data-vertical-align="top">88,36 pst.</td><td data-text-align="left" data-vertical-align="top">83,06 pst.</td></tr><tr><td data-text-align="left" data-vertical-align="top">c.</td><td data-text-align="left" data-vertical-align="top">Produksjonsområde 5 (rødt lys i 2020, gult lys i 2022, gult lys i 2024)</td><td data-text-align="left" data-vertical-align="top">Ingen justering</td><td data-text-align="left" data-vertical-align="top">94 pst.</td><td data-text-align="left" data-vertical-align="top">94 pst.</td></tr></tbody></table></article><article class="legalP" id="kapittel-2-paragraf-1-ledd-2">Tillatelser hjemmehørende i øvrige produksjonsområder kan utnyttes 100 prosent.</article><article class="legalP" id="kapittel-2-paragraf-1-ledd-3">Tillatelser i produksjonsområde 3 og 4 som har fått fastsatt sin tillatelseskapasitet etter <a href="forskrift/2022-06-07-972/kap4">forskrift 7. juni 2022 nr. 972 kapittel 4</a>, får utnyttelsesgraden redusert med 6 prosent. Tillatelser i produksjonsområde 5 som har fått fastsatt sin tillatelseskapasitet etter forskriften nevnt i første punktum får ingen endring i utnyttelsesgrad.</article><article class="legalP" id="kapittel-2-paragraf-1-ledd-4">For tillatelser som får tilbakestilt sin tillatelseskapasitet som følge av fargeleggingen, kan det ikke kjøpes vekst utover eventuell vekst etter denne forskriftens kapittel 4.</article><article class="legalP" id="kapittel-2-paragraf-1-ledd-5">Bestemmelsen gjelder ikke for tillatelser som får fastsatt sin tillatelseskapasitet etter denne forskriftens kapittel 4.</article></article><article class="legalArticle" data-lovdata-URL="SF/forskrift/2024-03-22-515/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Virkningstidspunkt for justering av kapasitet</span></h3><article class="legalP" id="kapittel-2-paragraf-2-ledd-1">Tilbakestilling av utnyttelsesgrad for tillatelseskapasitet gjelder fra denne forskriftens ikrafttredelse.</article><article class="legalP" id="kapittel-2-paragraf-2-ledd-2">Nedjustering av utnyttelsesgrad for tillatelseskapasitet gjelder fra og med 6 måneder etter denne forskriftens ikrafttredelse.</article></article><article class="legalArticle" data-lovdata-URL="SF/forskrift/2024-03-22-515/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Registrering av tillatelseskapasitet</span></h3><article class="legalP" id="kapittel-2-paragraf-3-ledd-1">Fylkeskommunen registrerer tillatt utnyttelse av tillatelseskapasitet for hver enkelt tillatelse i Akvakulturregisteret. Tillatt utnyttelse av tillatelseskapasitet registreres i hele tonn, avrundet etter vanlige avrundingsregler.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-03-22-515/KAPITTEL_3"><h2>Kapittel 3. Tilbud om økt tillatelseskapasitet på eksisterende tillatelser</h2><article class="legalArticle" data-lovdata-URL="SF/forskrift/2024-03-22-515/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">Dette kapittelet gjelder tilbud om å øke tillatelseskapasiteten (maksimalt tillatt biomasse) på eksisterende tillatelser med 1 prosent mot innbetaling av et vederlag til staten. Tilbudet om kapasitetsøkning avregnes til nærmeste hele tonn.</article></article><article class="legalArticle" data-lovdata-URL="SF/forskrift/2024-03-22-515/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kunngjøring av tilbud</span></h3><article class="legalP" id="kapittel-3-paragraf-2-ledd-1">Tilbudet skal offentliggjøres på fylkeskommunenes og Fiskeridirektoratets internettsider minimum 2 uker før fristen for å søke om kapasitetsøkning går ut. Fiskeridirektoratet utarbeider kunngjøringstekst og annen dokumentasjon til bruk for søknad og forvaltning av ordningen.</article><article class="legalP" id="kapittel-3-paragraf-2-ledd-2">Kunngjøringen skal minimum inneholde følgende:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">Krav til søknad og frist for innsending,</article></article></li><li data-name="b." value="2"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">informasjon om vederlag og innbetaling av dette,</article></article></li><li data-name="c." value="3"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">at det ikke er mulig å søke om kapasitetsøkning etter denne forskriften etter at søknadsfristen har gått ut, og</article></article></li><li data-name="d." value="4"><article class="listArticle" id="kapittel-3-paragraf-2-ledd-2-punkt-4"><article class="legalP" id="kapittel-3-paragraf-2-ledd-2-punkt-4-ledd-1">at det er begrensede muligheter til å supplere søknaden etter at søknadsfristen har gått ut.</article></article></li></ol></article></article><article class="legalArticle" data-lovdata-URL="SF/forskrift/2024-03-22-515/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Økt tillatelseskapasitet på eksisterende tillatelser</span></h3><article class="legalP" id="kapittel-3-paragraf-3-ledd-1">Innehaver av tillatelse nevnt i <a href="forskrift/2024-03-22-515/§3">§ 3</a> annet ledd skal sende søknad etter <a href="forskrift/2024-03-22-515/§11">§ 11</a> dersom innehaveren ønsker økt tillatelseskapasitet.</article></article><article class="legalArticle" data-lovdata-URL="SF/forskrift/2024-03-22-515/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vederlag</span></h3><article class="legalP" id="kapittel-3-paragraf-4-ledd-1">For å øke tillatelseskapasiteten etter denne forskriften skal det betales vederlag til staten. Vederlaget er 170&#xa0;000 kroner per tonn tillatelsen blir økt med.</article><article class="legalP" id="kapittel-3-paragraf-4-ledd-2">Vederlaget skal betales til Fiskeridirektoratet, Økonomiseksjonen, Postboks 185 Sentrum, 5804 Bergen, kontonummer 7694&#xa0;05&#xa0;09048, og være merket «Vederlag 2024 – [nummer på tillatelse]». Frist for innbetaling er den samme som for innsending av søknad etter <a href="forskrift/2024-03-22-515/§11">§ 11</a>.</article><article class="legalP" id="kapittel-3-paragraf-4-ledd-3">Ved økning av tillatelseskapasitet på eksisterende tillatelser til utviklingsformål må betaling av inflasjonsjustert vederlag skje innen 90 dager (inkludert helligdager) etter endelig forvaltningsvedtak om tilsagn om kommersiell tillatelse, jf. <a href="forskrift/2022-11-07-1929/§6-7">forskrift 7. november 2022 om tillatelse til akvakultur for laks, ørret og regnbueørret (laksetildelingsforskriften) § 6-7</a>. Dersom vederlaget ikke betales innen fristen, faller kapasitetsøkningen gitt etter denne forskriften bort. Det samme gjør senere kapasitetsøkninger som følge av kapasitetsøkninger gitt etter denne forskriften.</article><article class="legalP" id="kapittel-3-paragraf-4-ledd-4">Vederlaget blir ikke refundert ved eventuell senere inndragning eller reduksjon av tillatelsens kapasitet på bakgrunn av forhold nevnt i <a href="lov/2005-06-17-79/§9">akvakulturloven § 9</a> eller andre lovbestemte forhold, herunder reduksjon i kapasitet besluttet i eller i medhold av <a href="forskrift/2017-01-16-61">produksjonsområdeforskriften</a>.</article></article><article class="legalArticle" data-lovdata-URL="SF/forskrift/2024-03-22-515/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til sending og søknad</span></h3><article class="legalP" id="kapittel-3-paragraf-5-ledd-1">Søknaden skal sendes senest 17. april 2024. Det er tillatt å sende søknaden med rekommandert brev eller på elektronisk søknadsskjema. Oppmøte hos den enkelte fylkeskommune, enten personlig eller med sendemann, er også tillatt. Ved oppmøte skal søknaden være mottatt innen 17. april 2024 kl. 15.00.</article><article class="legalP" id="kapittel-3-paragraf-5-ledd-2">Søknaden skal merkes med: «Søknad om kapasitetsøkning 2024».</article><article class="legalP" id="kapittel-3-paragraf-5-ledd-3">Søknaden skal føres på fastsatt skjema og minimum inneholde informasjon om hvilken tillatelse søknaden gjelder og kvittering for innbetalt vederlag.</article><article class="legalP" id="kapittel-3-paragraf-5-ledd-4">Søknad om økning av kapasitet på tillatelser hjemmehørende i produksjonsområde 1 sendes til Rogaland fylkeskommune, og ellers sendes søknaden på tillatelser med følgende tilhørighet slik: for produksjonsområde 9 sendes søknaden til Nordland fylkeskommune, for produksjonsområdene 10 og 11 sendes søknaden til Troms fylkeskommune og for produksjonsområdene 12 og 13 sendes søknaden til Finnmark fylkeskommune.</article></article><article class="legalArticle" data-lovdata-URL="SF/forskrift/2024-03-22-515/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Vedtak</span></h3><article class="legalP" id="kapittel-3-paragraf-6-ledd-1">Fylkeskommunen i det produksjonsområdet tillatelsen hører hjemme skal behandle søknaden og gjøre vedtak.</article><article class="legalP" id="kapittel-3-paragraf-6-ledd-2">Søknad som blir levert for sent eller ikke inneholder informasjon om hvilke tillatelser søknaden gjelder blir avvist. Dersom det ikke er lagt ved kvittering for innbetalt vederlag må vederlaget være bokført på Fiskeridirektoratet sin konto innen søknadsfristens utløp for at søknaden skal tas under behandling.</article><article class="legalP" id="kapittel-3-paragraf-6-ledd-3">Inneholder søknaden andre mangler enn de som er nevnt i andre ledd, setter fylkeskommunen en rimelig frist for oppretting.</article><article class="legalP" id="kapittel-3-paragraf-6-ledd-4">Fylkeskommunen skal innvilge søknaden dersom søkeren oppfyller kravene i <a href="forskrift/2024-03-22-515/§9">§ 9</a> til <a href="forskrift/2024-03-22-515/§11">§ 11</a>, hvis ikke avslås søknaden.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-03-22-515/KAPITTEL_4"><h2>Kapittel 4. Tilbud om kapasitetsøkning uavhengig av miljøstatus i produksjonsområder og fastsettelse av tillatelseskapasitet som unntas fra nedjustering i røde produksjonsområder</h2><article class="legalArticle" data-lovdata-URL="SF/forskrift/2024-03-22-515/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Virkeområde</span></h3><article class="legalP" id="kapittel-4-paragraf-1-ledd-1">Dette kapittelet gjelder tilbud om å øke tillatelseskapasiteten (maksimalt tillatt biomasse) på tillatelse med inntil 6 prosent mot innbetaling av et vederlag til staten. Kapittelet gjelder også fastsettelse av tillatelseskapasitet som unntas fra nedjustering.</article><article class="legalP" id="kapittel-4-paragraf-1-ledd-2">Tilbud om økt tillatelseskapasitet avrundes til nærmeste hele tonn.</article></article><article class="legalArticle" data-lovdata-URL="SF/forskrift/2024-03-22-515/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kunngjøring av tilbud</span></h3><article class="legalP" id="kapittel-4-paragraf-2-ledd-1">Tilbudet skal offentliggjøres på fylkeskommunenes og Fiskeridirektoratets internettsider minimum 2 uker før fristen går ut. Fiskeridirektoratet utarbeider kunngjøringstekst og annen dokumentasjon til bruk for søknad og forvaltning av ordningen.</article><article class="legalP" id="kapittel-4-paragraf-2-ledd-2">Kunngjøringen skal minimum inneholde følgende:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">Krav til søknaden og frist for innsending,</article></article></li><li data-name="b." value="2"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">informasjon om vederlag og innbetaling av dette,</article></article></li><li data-name="c." value="3"><article class="listArticle" id="kapittel-4-paragraf-2-ledd-2-punkt-3"><article class="legalP" id="kapittel-4-paragraf-2-ledd-2-punkt-3-ledd-1">at det ikke er mulig å søke om kapasitetsøkning eller fastsettelse av kapasitet som unntas fra nedjustering etter denne forskriften etter at søknadsfristen har gått ut,</article></article></li><li data-name="d." value="4"><article class="listArticle" id="kapittel-4-paragraf-2-ledd-2-punkt-4"><article class="legalP" id="kapittel-4-paragraf-2-ledd-2-punkt-4-ledd-1">at det er begrensede muligheter til å supplere søknaden etter at søknadsfristen har gått ut, og</article></article></li><li data-name="e." value="5"><article class="listArticle" id="kapittel-4-paragraf-2-ledd-2-punkt-5"><article class="legalP" id="kapittel-4-paragraf-2-ledd-2-punkt-5-ledd-1">opplysninger om saksbehandlingsgebyr.</article></article></li></ol></article></article><article class="legalArticle" data-lovdata-URL="SF/forskrift/2024-03-22-515/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tilbud om økt tillatelseskapasitet uavhengig av miljøstatus i produksjonsområdet</span></h3><article class="legalP" id="kapittel-4-paragraf-3-ledd-1">Innehaver av tillatelse som har mottatt et positivt vedtak fra Mattilsynet om at en eller flere lokaliteter knyttet til tillatelsen har oppfylt kriteriene for unntak etter <a href="forskrift/2017-01-16-61/§12">produksjonsområdeforskriften § 12</a>, kan søke om<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">fastsettelse av tillatelseskapasitet som skal unntas fra nedjustering i produksjonsområder som har uakseptabel miljøtilstand.</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">økning i kapasitet på eksisterende tillatelser.</article></article></li></ol></article></article><article class="legalArticle" data-lovdata-URL="SF/forskrift/2024-03-22-515/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Krav til sending og søknad</span></h3><article class="legalP" id="kapittel-4-paragraf-4-ledd-1">Søknaden skal sendes senest 17. april 2024. Det skal kun sendes én søknad per organisasjonsnummer for hvert produksjonsområde. Det er tillatt å sende søknaden med rekommandert brev eller elektronisk. Oppmøte hos fylkeskommunen, enten personlig eller med sendemann, er også tillatt. Ved oppmøte skal søknaden være mottatt innen 17. april 2024 kl. 15.00.</article><article class="legalP" id="kapittel-4-paragraf-4-ledd-2">Søknaden skal merkes med: «Søknad om kapasitetsøkning – unntak 2023–2024», eventuelt «søknad om unntak fra nedjustering 2024».</article><article class="legalP" id="kapittel-4-paragraf-4-ledd-3">Søknaden skal føres på fastsatt skjema og minimum inneholde informasjon om<ol class="defaultList" type="a"><li data-name="a." value="1"><article class="listArticle" id="kapittel-4-paragraf-4-ledd-3-punkt-1"><article class="legalP" id="kapittel-4-paragraf-4-ledd-3-punkt-1-ledd-1">hvilken tillatelse og lokalitet søknaden gjelder,</article></article></li><li data-name="b." value="2"><article class="listArticle" id="kapittel-4-paragraf-4-ledd-3-punkt-2"><article class="legalP" id="kapittel-4-paragraf-4-ledd-3-punkt-2-ledd-1">søkers redegjørelse og dokumentasjon for månedlig vektøkning for hver fiskegruppe på aktuelle lokaliteter i perioden 1. februar 2021 til 1. februar 2023, i henhold til kriteriene i <a href="forskrift/2017-01-16-61/§12">produksjonsområdeforskriften § 12</a> slik bestemmelsen lød før 28. september 2023, og</article></article></li><li data-name="c." value="3"><article class="listArticle" id="kapittel-4-paragraf-4-ledd-3-punkt-3"><article class="legalP" id="kapittel-4-paragraf-4-ledd-3-punkt-3-ledd-1">ved eventuell samdrift må ideell eierandel fremgå,</article></article></li><li data-name="d." value="4"><article class="listArticle" id="kapittel-4-paragraf-4-ledd-3-punkt-4"><article class="legalP" id="kapittel-4-paragraf-4-ledd-3-punkt-4-ledd-1">ved eventuell samlokalisering må eierskap for hver fiskegruppe fremgå,</article></article></li><li data-name="e." value="5"><article class="listArticle" id="kapittel-4-paragraf-4-ledd-3-punkt-5"><article class="legalP" id="kapittel-4-paragraf-4-ledd-3-punkt-5-ledd-1">dersom det på lokaliteten er benyttet tillatelser som forskriften ikke omfatter, må det fremgå hvilke fiskegrupper dette gjelder.</article></article></li><li data-name="f." value="6"><article class="listArticle" id="kapittel-4-paragraf-4-ledd-3-punkt-6"><article class="legalP" id="kapittel-4-paragraf-4-ledd-3-punkt-6-ledd-1">kvittering for innbetalt saksbehandlingsgebyr (gjelder ikke for søknad etter <a href="forskrift/2024-03-22-515/§15">§ 15</a> første ledd bokstav a).</article></article></li></ol></article><article class="legalP" id="kapittel-4-paragraf-4-ledd-4">Søknaden kan inneholde dokumentasjon på innehaverens MTB-utnyttelse innenfor dokumentasjonsperioden og innenfor produksjonsområdet som den aktuelle lokaliteten er hjemmehørende. Ved mangelfull eller manglende dokumentasjon på MTB-utnyttelse, kommer <a href="forskrift/2024-03-22-515/§20">§ 20</a> tredje ledd til anvendelse, jf. <a href="forskrift/2017-01-16-61/§12b">produksjonsområdeforskriften § 12b</a> tredje ledd.</article><article class="legalP" id="kapittel-4-paragraf-4-ledd-5">For lokaliteter i produksjonsområde 1 og 2 skal skjemaet sendes til Rogaland fylkeskommune, for produksjonsområde 3 og 4 skal det sendes Vestland fylkeskommune, for produksjonsområde 5 sendes det til Møre og Romsdal fylkeskommune, for produksjonsområdene 6 og 7 skal det sendes til Trøndelag fylkeskommune, for produksjonsområdene 8 og 9 skal det sendes til Nordland fylkeskommune, for produksjonsområdene 10 og 11 skal det sendes til Troms fylkeskommune og for 12 og 13 skal det sendes til Finnmark fylkeskommune.</article><article class="legalP" id="kapittel-4-paragraf-4-ledd-6">Dersom søknaden gjelder kapasitetsøkning, er det fylkeskommunen nevnt i femte ledd som skal utstede nytt tillatelsesdokument og føre endringene inn i akvakulturregisteret, dersom forutsetningene for dette ellers er til stede.</article></article><article class="legalArticle" data-lovdata-URL="SF/forskrift/2024-03-22-515/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Saksbehandlingsgebyr</span></h3><article class="legalP" id="kapittel-4-paragraf-5-ledd-1">For behandling av søknad etter dette kapittelet skal det betales et saksbehandlingsgebyr på kroner 27&#xa0;560. Det betales gebyr for hver lokalitet som skal vurderes.</article><article class="legalP" id="kapittel-4-paragraf-5-ledd-2">Første ledd gjelder ikke for søknader etter <a href="forskrift/2024-03-22-515/§15">§ 15</a> første ledd bokstav a.</article></article><article class="legalArticle" data-lovdata-URL="SF/forskrift/2024-03-22-515/§18" data-name="§18" id="kapittel-4-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Innledende saksbehandling av søknader</span></h3><article class="legalP" id="kapittel-4-paragraf-6-ledd-1">Fylkeskommunen i det produksjonsområdet lokaliteten er registrert i skal behandle søknader etter dette kapittelet og fatte vedtak. Dersom søknaden gjelder flere tillatelser, og disse er registrert i ulike fylker, skal de aktuelle fylkeskommunene i nødvendig grad koordinere sin saksbehandling. Søknad som blir levert for sent, blir ikke behandlet.</article><article class="legalP" id="kapittel-4-paragraf-6-ledd-2">Ved mottak av søknad etter dette kapittelet skal fylkeskommunen først kontrollere at søknaden er komplett.</article><article class="legalP" id="kapittel-4-paragraf-6-ledd-3">Dersom søknaden er inngitt innen fristen, men innehar en eller flere mangler, setter fylkeskommunen en rimelig frist for oppretting. Fristen skal ikke overstige én uke. Dersom manglene ikke rettes innen fristen, avslås søknaden.</article></article><article class="legalArticle" data-lovdata-URL="SF/forskrift/2024-03-22-515/§19" data-name="§19" id="kapittel-4-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Behandling av søknader</span></h3><article class="legalP" id="kapittel-4-paragraf-7-ledd-1">Fylkeskommunen skal, etter å ha kontrollert at søknaden er komplett etter <a href="forskrift/2024-03-22-515/§16">§ 16</a>, sende søknaden til Fiskeridirektoratet. Fiskeridirektoratet skal kontrollere selskapets opplysninger i søknaden opp mot gjeldende driftsplan og rapportering etter <a href="forskrift/2008-06-17-822">akvakulturdriftsforskriften</a>, og deretter gi forslag til beregning av tilbudet etter <a href="forskrift/2024-03-22-515/§20">§ 20</a> eller fastsettelse av tillatelseskapasitet som skal unntas fra nedjustering etter <a href="forskrift/2024-03-22-515/§23">§ 23</a>. Forslaget sendes fylkeskommunen.</article></article><article class="legalArticle" data-lovdata-URL="SF/forskrift/2024-03-22-515/§20" data-name="§20" id="kapittel-4-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tilbud om kapasitetsøkning</span></h3><article class="legalP" id="kapittel-4-paragraf-8-ledd-1">Fylkeskommunen forestår utsendelse av tilbud om kapasitetsøkning.</article><article class="legalP" id="kapittel-4-paragraf-8-ledd-2">Tilbudet kan omfatte de tillatelsene som er knyttet til lokaliteten som oppfyller vilkårene. Tilbudet kan likevel ikke overstige 6 prosent per tillatelse, inkludert eventuelle kapasitetsøkninger tildelt etter <a href="forskrift/2024-03-22-515/kap3">kapittel 3</a>, og avregnes til nærmeste tonn. Tilbudets størrelse beregnes slik: Gjennomsnittlig samlet vektøkning på fisk i sjø per år på lokaliteten i perioden fra 1. februar 2021 til 1. februar 2023 divideres med snittet for selskapets dokumenterte kapasitetsutnyttelse i det produksjonsområdet lokaliteten tilhører. Resultatet multipliseres med 6 prosent.</article><article class="legalP" id="kapittel-4-paragraf-8-ledd-3">Der oppdretter ikke i tilstrekkelig grad har dokumentert snittet for kapasitetsutnyttelsen i selskapet, jf. <a href="forskrift/2017-01-16-61/§12b">produksjonsområdeforskriften § 12b</a>. tredje ledd, settes kapasitetsutnyttelsen som må benyttes for omregning fra årlig tilvekst på lokaliteten til tillatelseskapasitet til 1,692 tonn tilvekst per tonn tillatelseskapasitet, alt i form av levende vekt.</article><article class="legalP" id="kapittel-4-paragraf-8-ledd-4">Vederlagets størrelse følger av <a href="forskrift/2024-03-22-515/§10">§ 10</a>. Bestemmelsene i <a href="forskrift/2024-03-22-515/§10">§ 10</a> tredje og fjerde ledd gjelder tilsvarende.</article><article class="legalP" id="kapittel-4-paragraf-8-ledd-5">Ved utsendelse av tilbud settes akseptfristen til én uke etter mottakelsen av tilbudet.</article></article><article class="legalArticle" data-lovdata-URL="SF/forskrift/2024-03-22-515/§21" data-name="§21" id="kapittel-4-paragraf-9"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Aksept av tilbud</span></h3><article class="legalP" id="kapittel-4-paragraf-9-ledd-1">Innehaver som har mottatt tilbud etter <a href="forskrift/2024-03-22-515/§20">§ 20</a> aksepterer tilbudet ved å returnere fastsatt svarskjema innen fristen fylkeskommunen har satt. Det skal fremgå av tilbudet hvilken fylkeskommune som skal motta skjemaet. Ved aksept av tilbud om økt tillatelseskapasitet på eksisterende tillatelser skal kvittering for innbetalt vederlag være vedlagt svarskjema.</article><article class="legalP" id="kapittel-4-paragraf-9-ledd-2">Svarskjema kan sendes med rekommandert brev eller elektronisk. Oppmøte hos den enkelte fylkeskommune, enten personlig eller med sendemann, er også tillatt. Ved oppmøte hos fylkeskommunen skal svarskjema være mottatt hos fylkeskommunen innen kl. 15.00 på fristdagen. Er svarskjema ikke mottatt innen fristen, faller tilbudet om kapasitetsøkning bort.</article><article class="legalP" id="kapittel-4-paragraf-9-ledd-3">Dersom det ikke er lagt ved kvittering i henhold til første ledd, skal fylkeskommunen be Fiskeridirektoratet kontrollere om vederlaget likevel er innbetalt innen svarfristens utløp. Dersom det ikke er lagt ved kvittering eller vederlaget ikke er bokført på Fiskeridirektoratet sin konto innen svarfristens utløp, fatter fylkeskommunen vedtak der søknaden om økt kapasitet på tillatelsen avslås.</article></article><article class="legalArticle" data-lovdata-URL="SF/forskrift/2024-03-22-515/§22" data-name="§22" id="kapittel-4-paragraf-10"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Særskilt om klage på tilbud</span></h3><article class="legalP" id="kapittel-4-paragraf-10-ledd-1">Vedtak om tilbud om kapasitetsøkning kan påklages. Ved innlevering av klage innen klagefristen, jf. <a href="lov/1967-02-10/§29">forvaltningsloven § 29</a>, suspenderes fristen for å akseptere tilbudet og fristen for innbetaling av vederlag.</article><article class="legalP" id="kapittel-4-paragraf-10-ledd-2">Ved utstedelse av nytt tilbud settes det ny frist for aksept, jf. 20 siste ledd. Dersom klagen ikke når frem, setter klageinstansen en ny frist på én uke for aksept av det opprinnelige tilbudet.</article></article><article class="legalArticle" data-lovdata-URL="SF/forskrift/2024-03-22-515/§23" data-name="§23" id="kapittel-4-paragraf-11"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Beregning av tillatelseskapasitet som unntas fra nedjustering</span></h3><article class="legalP" id="kapittel-4-paragraf-11-ledd-1">Fylkeskommunen treffer vedtak om tillatelseskapasitet som unntas fra nedjustering.</article><article class="legalP" id="kapittel-4-paragraf-11-ledd-2">Unntaket kan omfatte de tillatelsene som er knyttet til lokaliteten som oppfyller vilkårene.</article><article class="legalP" id="kapittel-4-paragraf-11-ledd-3">Tillatelseskapasiteten som skal unntas beregnes slik: Gjennomsnittlig samlet vektøkning på fisk i sjø per år på lokaliteten i perioden fra 1. februar 2021 til 1. februar 2023 divideres med snittet for selskapets dokumenterte kapasitetsutnyttelse i det produksjonsområdet lokaliteten tilhører.</article><article class="legalP" id="kapittel-4-paragraf-11-ledd-4">Der oppdretter ikke i tilstrekkelig grad har dokumentert snittet for kapasitetsutnyttelsen i selskapet, jf. <a href="forskrift/2017-01-16-61/§12b">produksjonsområdeforskriften § 12b</a> fjerde ledd, settes kapasitetsutnyttelsen som må benyttes for omregning fra årlig tilvekst på lokaliteten til tillatelseskapasitet til 1,692 tonn tilvekst per tonn tillatelseskapasitet, alt i form av levende vekt.</article><article class="legalP" id="kapittel-4-paragraf-11-ledd-5">Vedtaket kan påklages etter reglene i <a href="lov/1967-02-10">forvaltningsloven</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-03-22-515/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="SF/forskrift/2024-03-22-515/§24" data-name="§24" id="kapittel-5-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Vilkår</span></h3><article class="legalP" id="kapittel-5-paragraf-1-ledd-1">Fylkeskommunen kan ikke sette særskilte vilkår for tildeling av økt kapasitet utover de som måtte fremgå av denne forskriften.</article><article class="legalP" id="kapittel-5-paragraf-1-ledd-2">Fylkeskommunene kan ikke sette særskilte vilkår i vedtak om fastsettelse av tillatelseskapasitet som skal unntas fra nedjustering utover de som måtte fremgå av denne forskriften.</article></article><article class="legalArticle" data-lovdata-URL="SF/forskrift/2024-03-22-515/§25" data-name="§25" id="kapittel-5-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Klage</span></h3><article class="legalP" id="kapittel-5-paragraf-2-ledd-1">Fiskeridirektoratet er klageinstans for vedtak fattet av fylkeskommunen etter denne forskriften.</article></article><article class="legalArticle" data-lovdata-URL="SF/forskrift/2024-03-22-515/§26" data-name="§26" id="kapittel-5-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Vilkår for å reise sak for domstolene og søksmålsfrist</span></h3><article class="legalP" id="kapittel-5-paragraf-3-ledd-1">Fylkeskommunen skal sette som vilkår i sine vedtak etter denne forskriften at søksmål om gyldigheten av forvaltningsvedtak eller krav om erstatning som følge av vedtaket ikke skal kunne reises uten at vedkommende part har nyttet sin adgang til å klage over vedtaket, og at klagen er avgjort av den høyeste klageinstans som står åpen, jf. <a href="lov/1967-02-10/§27b">lov 10. februar 1967 om behandlingsmåten i forvaltningssaker § 27b</a>.</article><article class="legalP" id="kapittel-5-paragraf-3-ledd-2">Mulig søksmål om forvaltningsvedtak etter denne forskriften er gyldig eller krav om erstatning som følge av vedtaket, skal tas ut innen seks måneder fra det tidspunkt da melding om endelig vedtak kom frem til vedkommende part. Det kan gis oppfriskning for oversittelse av fristen etter reglene i <a href="lov/2005-06-17-90/§16-12">tvisteloven § 16-12</a> til <a href="lov/2005-06-17-90/§16-14">§ 16-14</a>.</article></article><article class="legalArticle" data-lovdata-URL="SF/forskrift/2024-03-22-515/§27" data-name="§27" id="kapittel-5-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Denne forskriften trer i kraft straks.</article></article></section></main></body></html>