<!DOCTYPE html><html lang="no"><head><title>Forskrift om kommunal beredskapsplikt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-08-22-894</dd><dt class="dokid">DokumentID</dt><dd class="dokid">SF/forskrift/2011-08-22-894</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for samfunnssikkerhet og beredskap</li></ul></dd><dt class="publishedIn">Publisert i</dt><dd class="publishedIn">I 2011 hefte 9</dd><dt class="dateInForce">I kraft fra</dt><dd class="dateInForce">2011-10-07</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-12-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-12-17-3723">forskrift/2021-12-17-3723</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2010-06-25-45/§14">lov/2010-06-25-45/§14</a></li><li><a href="lov/2010-06-25-45/§15">lov/2010-06-25-45/§15</a></li><li><a href="forskrift/2010-06-25-943">forskrift/2010-06-25-943</a></li></ul></dd><dt class="dateOfPublication">Kunngjort</dt><dd class="dateOfPublication">2011-09-06 13:10</dd><dt class="lastupdated">Rettet</dt><dd class="lastupdated">2014-01-01 (skrivefeil i § 4 bokstav c)</dd><dt class="titleShort">Korttittel</dt><dd class="titleShort">Forskrift om kommunal beredskapsplikt</dd><dt class="title">Tittel</dt><dd class="title">Forskrift om kommunal beredskapsplikt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 22. august 2011 med hjemmel i <a href="lov/2010-06-25-45">lov 25. juni 2010 nr. 45</a> om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven) <a href="lov/2010-06-25-45/§14">§ 14</a> og <a href="lov/2010-06-25-45/§15">§ 15</a> jf. <a href="forskrift/2010-06-25-943">delegeringsvedtak 25. juni 2010 nr. 943</a>. <br /><strong>Endret</strong> ved forskrifter <a href="forskrift/2021-07-01-2321">1 juli 2021 nr. 2321</a>, <a href="forskrift/2021-12-17-3723">17 des 2021 nr. 3723</a>. <br /> <strong>Rettelser:</strong> 01.01.2014 (skrivefeil i § 4 bokstav c).</dd><dt class="refid">RefID</dt><dd class="refid">forskrift/2011-08-22-894</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kommunal beredskapsplikt</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Helhetlig risiko- og sårbarhetsanalyse</a></li><li><a href="#paragraf-3">§ 3. Helhetlig og systematisk samfunnssikkerhets- og beredskapsarbeid</a></li><li><a href="#paragraf-4">§ 4. Beredskapsplan</a></li><li><a href="#paragraf-5">§ 5. Samarbeid mellom kommuner</a></li><li><a href="#paragraf-6">§ 6. Oppdatering/revisjon</a></li><li><a href="#paragraf-7">§ 7. Øvelser og opplæring</a></li><li><a href="#paragraf-8">§ 8. Evaluering etter øvelser og uønskede hendelser</a></li><li><a href="#paragraf-9">§ 9. Dokumentasjon</a></li><li><a href="#paragraf-10">§ 10. Tilsyn</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-08-22-894" id="dokument"><h1>Forskrift om kommunal beredskapsplikt</h1><article class="legalArticle" data-lovdata-URL="SF/forskrift/2011-08-22-894/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at kommunen ivaretar befolkningens sikkerhet og trygghet. Kommunen skal jobbe systematisk og helhetlig med samfunnssikkerhetsarbeidet på tvers av sektorer i kommunen, med sikte på å redusere risiko for tap av liv eller skade på helse, miljø og materielle verdier.</article><article class="legalP" id="paragraf-1-ledd-2">Plikten omfatter kommunen som myndighet innenfor sitt geografiske område, som virksomhet og som pådriver overfor andre aktører.</article></article><article class="legalArticle" data-lovdata-URL="SF/forskrift/2011-08-22-894/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Helhetlig risiko- og sårbarhetsanalyse</span></h2><article class="legalP" id="paragraf-2-ledd-1">Kommunen skal gjennomføre en helhetlig risiko- og sårbarhetsanalyse, herunder kartlegge, systematisere og vurdere sannsynligheten for uønskede hendelser som kan inntreffe i kommunen og hvordan disse kan påvirke kommunen.</article><article class="legalP" id="paragraf-2-ledd-2">Den helhetlige risiko- og sårbarhetsanalysen skal forankres i kommunestyret.</article><article class="legalP" id="paragraf-2-ledd-3">Analysen skal som et minimum omfatte:<ol class="defaultList" type="a"><li data-name="a." value="1"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">eksisterende og fremtidige risiko- og sårbarhetsfaktorer i kommunen.</article></article></li><li data-name="b." value="2"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">risiko og sårbarhet utenfor kommunens geografiske område som kan ha betydning for kommunen.</article></article></li><li data-name="c." value="3"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">hvordan ulike risiko- og sårbarhetsfaktorer kan påvirke hverandre.</article></article></li><li data-name="d." value="4"><article class="listArticle" id="paragraf-2-ledd-3-punkt-4"><article class="legalP" id="paragraf-2-ledd-3-punkt-4-ledd-1">særlige utfordringer knyttet til kritiske samfunnsfunksjoner og tap av kritisk infrastruktur.</article></article></li><li data-name="e." value="5"><article class="listArticle" id="paragraf-2-ledd-3-punkt-5"><article class="legalP" id="paragraf-2-ledd-3-punkt-5-ledd-1">kommunens evne til å opprettholde sin virksomhet når den utsettes for en uønsket hendelse og evnen til å gjenoppta sin virksomhet etter at hendelsen har inntruffet.</article></article></li><li data-name="f." value="6"><article class="listArticle" id="paragraf-2-ledd-3-punkt-6"><article class="legalP" id="paragraf-2-ledd-3-punkt-6-ledd-1">behovet for befolkningsvarsling og evakuering.</article></article></li></ol></article><article class="legalP" id="paragraf-2-ledd-4">Kommunen skal påse at relevante offentlige og private aktører inviteres med i arbeidet med utarbeidelse av risiko- og sårbarhetsanalysen.</article><article class="legalP" id="paragraf-2-ledd-5">Der det avdekkes behov for videre detaljanalyser skal kommunen foreta ytterligere analyser eller oppfordre andre relevante aktører til å gjennomføre disse. Kommunen skal stimulere relevante aktører til å iverksette forebyggende og skadebegrensende tiltak.</article></article><article class="legalArticle" data-lovdata-URL="SF/forskrift/2011-08-22-894/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Helhetlig og systematisk samfunnssikkerhets- og beredskapsarbeid</span></h2><article class="legalP" id="paragraf-3-ledd-1">På bakgrunn av den helhetlige risiko- og sårbarhetsanalysen skal kommunen:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">utarbeide langsiktige mål, strategier, prioriteringer og plan for oppfølging av samfunnssikkerhets- og beredskapsarbeidet.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">vurdere forhold som bør integreres i planer og prosesser etter <a href="lov/2008-06-27-71">lov 27. juni 2008 nr. 71</a> om planlegging og byggesaksbehandling (plan- og bygningsloven).</article></article></li></ol></article></article><article class="legalArticle" data-lovdata-URL="SF/forskrift/2011-08-22-894/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beredskapsplan</span></h2><article class="legalP" id="paragraf-4-ledd-1">Kommunen skal være forberedt på å håndtere uønskede hendelser, og skal med utgangspunkt i den helhetlige risiko- og sårbarhetsanalysen utarbeide en overordnet beredskapsplan. Kommunens overordnede beredskapsplan skal samordne og integrere øvrige beredskapsplaner i kommunen. Den skal også være samordnet med andre relevante offentlige og private krise- og beredskapsplaner.</article><article class="legalP" id="paragraf-4-ledd-2">Beredskapsplanen skal som et minimum inneholde:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">en plan for kommunens kriseledelse som gir opplysninger om hvem som utgjør kommunens kriseledelse og deres ansvar, roller og fullmakter, herunder hvem som har fullmakt til å bestemme at kriseledelsen skal samles.</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">en varslingsliste over aktører som har en rolle i kommunens krisehåndtering. Kommunen skal informere alle som står på varslingslisten om deres rolle i krisehåndteringen.</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">En ressursoversikt som skal inneholde opplysninger om hvilke ressurser kommunen selv har til rådighet og hvilke ressurser som er tilgjengelige hos andre aktører ved uønskede hendelser. Kommunen bør på forhånd inngå avtaler med relevante aktører om bistand under kriser.</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">evakueringsplaner og plan for befolkningsvarsling basert på den helhetlige risiko- og sårbarhetsanalysen.</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">plan for krisekommunikasjon med befolkningen, media og egne ansatte.</article></article></li></ol></article><article class="legalP" id="paragraf-4-ledd-3">Beredskapsplanen kan utarbeides som en handlingsdel til kommunedelplanen i henhold til plan- og bygningsloven.</article></article><article class="legalArticle" data-lovdata-URL="SF/forskrift/2011-08-22-894/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samarbeid mellom kommuner</span></h2><article class="legalP" id="paragraf-5-ledd-1">Der det er hensiktsmessig bør det etableres samarbeid mellom kommuner om lokale og regionale løsninger av forebyggende og beredskapsmessige oppgaver, med sikte på best mulig utnyttelse av de samlede ressurser. Hver kommune skal ha en egen beredskapsplan og helhetlig risiko- og sårbarhetsanalyse i henhold til forskriften.</article></article><article class="legalArticle" data-lovdata-URL="SF/forskrift/2011-08-22-894/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppdatering/revisjon</span></h2><article class="legalP" id="paragraf-6-ledd-1">Risiko- og sårbarhetsanalysen skal oppdateres i takt med revisjon av kommunedelplaner, jf. <a href="lov/2008-06-27-71">lov 27. juni 2008 nr. 71</a> om planlegging og byggesaksbehandling (plan- og bygningsloven) <a href="lov/2008-06-27-71/§11-4">§ 11-4</a> første ledd, og for øvrig ved endringer i risiko- og sårbarhetsbildet.</article><article class="legalP" id="paragraf-6-ledd-2">Kommunens beredskapsplan skal til enhver tid være oppdatert, og som et minimum revideres en gang pr. år. Av planen skal det fremgå hvem som har ansvaret for oppdatering av planen og når planen sist er oppdatert.</article></article><article class="legalArticle" data-lovdata-URL="SF/forskrift/2011-08-22-894/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Øvelser og opplæring</span></h2><article class="legalP" id="paragraf-7-ledd-1">Kommunens beredskapsplan skal øves hvert annet år. Scenarioene for øvelsene bør hentes fra kommunens helhetlige risiko- og sårbarhetsanalyse. Kommunen skal øve sammen med andre kommuner og relevante aktører der valgt scenario og øvingsform gjør dette hensiktsmessig.</article><article class="legalP" id="paragraf-7-ledd-2">Kommunen skal ha et system for opplæring som sikrer at alle som er tiltenkt en rolle i kommunens krisehåndtering har tilstrekkelige kvalifikasjoner.</article></article><article class="legalArticle" data-lovdata-URL="SF/forskrift/2011-08-22-894/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Evaluering etter øvelser og uønskede hendelser</span></h2><article class="legalP" id="paragraf-8-ledd-1">Kommunen skal etter øvelser og uønskede hendelser evaluere krisehåndteringen. Der evalueringen gir grunnlag for det skal det foretas nødvendige endringer i risiko- og sårbarhetsanalysen og beredskapsplaner.</article></article><article class="legalArticle" data-lovdata-URL="SF/forskrift/2011-08-22-894/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dokumentasjon</span></h2><article class="legalP" id="paragraf-9-ledd-1">Kommunen skal kunne dokumentere skriftlig at forskriftens krav er oppfylt.</article></article><article class="legalArticle" data-lovdata-URL="SF/forskrift/2011-08-22-894/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn</span></h2><article class="legalP" id="paragraf-10-ledd-1">Statsforvalteren fører tilsyn med lovligheten av kommunens oppfyllelse av plikter etter denne forskriften. Tilsynet skal følge bestemmelsene i <a href="lov/2018-06-22-83/kap30">kommuneloven kapittel 30</a>.</article><article class="changesToParent">Endret ved forskrifter <a href="forskrift/2021-07-01-2321">1 juli 2021 nr. 2321</a>, <a href="forskrift/2021-12-17-3723">17 des 2021 nr. 3723</a>.</article></article></main></body></html>