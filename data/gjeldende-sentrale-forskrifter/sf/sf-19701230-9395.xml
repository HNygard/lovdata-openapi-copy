<!DOCTYPE html><html lang="no"><head><title>Forskrifter om innbetaling av medlemspremie og om fritak for å betale premie.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1970-12-30-9395</dd><dt class="dokid">DokumentID</dt><dd class="dokid">SF/forskrift/1970-12-30-9395</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="dateInForce">I kraft fra</dt><dd class="dateInForce">1971-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2006-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2006-06-30-790">forskrift/2006-06-30-790</a> fra 2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1957-06-28-12/§16">lov/1957-06-28-12/§16</a></li><li><a href="lov/1957-06-28-12/§32">lov/1957-06-28-12/§32</a></li></ul></dd><dt class="titleShort">Korttittel</dt><dd class="titleShort">Forsk. om premie til fiskerpensjon</dd><dt class="title">Tittel</dt><dd class="title">Forskrifter om innbetaling av medlemspremie og om fritak for å betale premie.</dd><dt class="miscInformation">Annet om dokumentet</dt><dd class="miscInformation">Gitt av Sosialdepartementet 30. desember 1970 med hjemmel i <a href="lov/1957-06-28-12/§16">lov om pensjonstrygd for fiskere § 16</a> nr. 2 og <a href="lov/1957-06-28-12/§32">§ 32</a>. Endret ved forskrifter 13 nov 1978, 22 des 1978, <a href="forskrift/1993-11-08-1012">8 nov 1993 nr. 1012</a>, <a href="forskrift/1997-11-24-1186">24 nov 1997 nr. 1186</a>, <a href="forskrift/2001-12-18-1470">18 des 2001 nr. 1470</a>, <a href="forskrift/2002-03-01-217">1 mars 2002 nr. 217</a>, <a href="forskrift/2006-06-30-790">30 juni 2006 nr. 790</a>.</dd><dt class="refid">RefID</dt><dd class="refid">forskrift/1970-12-30-9395</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om innbetaling av medlemspremie og om fritak for å betale premie.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§§ 6-8. Opphevet.</a></li><li><a href="#paragraf-7">§ 9.</a></li><li><a href="#paragraf-8">§ 10.</a></li><li><a href="#paragraf-9">§ 11.</a></li><li><a href="#paragraf-10">§ 12.</a></li><li><a href="#paragraf-11">§ 13.</a></li></ul></li></ul></dd></dl></header><main class="documentBody" data-lovdata-URL="SF/forskrift/1970-12-30-9395" id="dokument"><h1>Forskrifter om innbetaling av medlemspremie og om fritak for å betale premie.</h1><article class="legalArticle" data-lovdata-URL="SF/forskrift/1970-12-30-9395/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Medlemspremie til pensjonstrygden for fiskere skal innbetales til Garantikassen for fiskere.</article><article class="changesToParent">Endret ved <a href="forskrift/2002-03-01-217">forskrift 1 mars 2002 nr. 217</a>.</article></article><article class="legalArticle" data-lovdata-URL="SF/forskrift/1970-12-30-9395/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Medlemspremien i pliktig trygd skal betales i halvårlige terminer med forfall 31. mars og 31. juli.</article><article class="changesToParent">Endret ved <a href="forskrift/1997-11-24-1186">forskrifter 24 nov 1997 nr. 1186</a> (i kraft 1 jan 1997), <a href="forskrift/2001-12-18-1470">18 des 2001 nr. 1470</a>.</article></article><article class="legalArticle" data-lovdata-URL="SF/forskrift/1970-12-30-9395/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Garantikassen for fiskere skal gi pliktig medlem av pensjonstrygden skriftlig varsel om premieforfall med angivelse av betalingsmåter og betalingssted.</article><article class="changesToParent">Endret ved <a href="forskrift/2002-03-01-217">forskrift 1 mars 2002 nr. 217</a>.</article></article><article class="legalArticle" data-lovdata-URL="SF/forskrift/1970-12-30-9395/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Rett til frivillig medlemskap skal legitimeres etter nærmere regler som gis av Arbeids- og velferdsdirektoratet.</article><article class="legalP" id="paragraf-4-ledd-2">Medlemspremie i frivillig trygd skal innbetales samtidig med at det settes fram krav om slikt medlemskap.</article><article class="legalP" id="paragraf-4-ledd-3">Premie etter <a href="forskrift/1970-12-30-9395/§3">lovens § 3</a> nr. 1 skal innbetales samlet for de uker medlemskapet gjelder.</article><article class="legalP" id="paragraf-4-ledd-4">Premie etter <a href="forskrift/1970-12-30-9395/§3">lovens § 3</a> nr. 2 skal innbetales for de kalenderår medlemskapet gjelder.</article><article class="changesToParent">Endret ved <a href="forskrift/2002-03-01-217">forskrifter 1 mars 2002 nr. 217</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1970-12-30-9395/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Garantikassen for fiskere skal gi medlemmet kvittering for innbetalt premie og oppgave over opptjente premieuker etter nærmere regler som gis av Arbeids- og velferdsdirektoratet.</article><article class="changesToParent">Endret ved <a href="forskrift/2002-03-01-217">forskrifter 1 mars 2002 nr. 217</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1970-12-30-9395/§§6-8" data-name="§§6-8" id="paragraf-6"><h2 class="legalArticleHeader"><span class="legalArticleValue">§§ 6-8</span>.<sup class="footnotereference" data-footnotereferencevalue="1" data-unique-footnote-counter="1">1</sup> <span class="legalArticleTitle">Opphevet.</span></h2><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Opphevet ved Sosialdepartementets vedtak av 13. november 1978.</article></footer></article><article class="legalArticle" data-lovdata-URL="SF/forskrift/1970-12-30-9395/§9" data-name="§9" id="paragraf-7"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-7-ledd-1">Pliktig eller frivillig medlem av trygden kan kreve premierefusjon eller premiefritak for den tid han avtjener verneplikt, eller tar utdanning som har studieretning om sjøfartsfag, fiskerifag, tekniske fag eller andre fag som fiskere kan ha nytte av.</article><article class="legalP" id="paragraf-7-ledd-2">Refusjon som nevnt i første ledd gis ikke for de første seks hele kalenderuker av verneplikten eller utdannelsen og gis ikke for mer enn 98 uker for samme tilfelle.</article><article class="changesToParent">Endret ved Sosialdepartementets vedtak av 13. november og 22. desember 1978. Endret ved <a href="forskrift/2002-03-01-217">forskrift 1 mars 2002 nr. 217</a>.</article></article><article class="legalArticle" data-lovdata-URL="SF/forskrift/1970-12-30-9395/§10" data-name="§10" id="paragraf-8"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-8-ledd-1">Krav om premierefusjon etter <a href="forskrift/1970-12-30-9395/§9">§ 9</a> skal settes fram etter utløpet av vedkommende kalenderår. Refusjon gis dog ikke for lenger tid tilbake enn tre år før det år kravet settes fram.</article><article class="legalP" id="paragraf-8-ledd-2">Bestemmelsene i første ledd gjelder tilsvarende for premiefritak etter <a href="forskrift/1970-12-30-9395/§9">§ 9</a>.</article><article class="changesToParent">Endret ved Sosialdepartementets vedtak av 13. november og 22. desember 1978.</article></article><article class="legalArticle" data-lovdata-URL="SF/forskrift/1970-12-30-9395/§11" data-name="§11" id="paragraf-9"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-9-ledd-1">Premierefusjon eller premiefritak etter disse forskrifter skal ikke medføre reduksjon av opptjente rettigheter.</article></article><article class="legalArticle" data-lovdata-URL="SF/forskrift/1970-12-30-9395/§12" data-name="§12" id="paragraf-10"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-10-ledd-1">Arbeids- og velferdsdirektoratet kan gi nærmere regler til utfylling og gjennomføring av bestemmelsene i disse forskrifter.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1970-12-30-9395/§13" data-name="§13" id="paragraf-11"><h2 class="legalArticleHeader"><span class="legalArticleValue">§ 13</span>.</h2><article class="legalP" id="paragraf-11-ledd-1">Forskriftene trer i kraft 1. januar 1971.</article></article></main></body></html>