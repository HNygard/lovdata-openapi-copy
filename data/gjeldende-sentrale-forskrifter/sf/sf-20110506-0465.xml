<!DOCTYPE html><html lang="no"><head><title>Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-06-465</dd><dt class="dokid">DokumentID</dt><dd class="dokid">SF/forskrift/2011-05-06-465</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="publishedIn">Publisert i</dt><dd class="publishedIn">I 2011 hefte 5</dd><dt class="dateInForce">I kraft fra</dt><dd class="dateInForce">2011-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-04-01-501">forskrift/2022-04-01-501</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§1-4">lov/1997-02-28-19/§1-4</a></li><li><a href="lov/1997-02-28-19/§19-14">lov/1997-02-28-19/§19-14</a></li><li><a href="lov/1997-02-28-19/§20-18">lov/1997-02-28-19/§20-18</a></li></ul></dd><dt class="dateOfPublication">Kunngjort</dt><dd class="dateOfPublication">2011-05-10 14:40</dd><dt class="lastupdated">Rettet</dt><dd class="lastupdated">2021-05-03 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om beregning av lønnsveksten</dd><dt class="title">Tittel</dt><dd class="title">Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 6. mai 2011 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§1-4">§ 1-4</a>, <a href="lov/1997-02-28-19/§4-4">§ 4-4</a> femte ledd, <a href="lov/1997-02-28-19/§19-14">§ 19-14</a> og <a href="lov/1997-02-28-19/§20-18">§ 20-18</a>. Fremmet av Arbeidsdepartementet. <br /><strong>Endret</strong> ved <a href="forskrift/2012-05-11-414">forskrifter 11 mai 2012 nr. 414</a>, <a href="forskrift/2014-12-05-1513">5 des 2014 nr. 1513</a>, <a href="forskrift/2020-09-04-1718">4 sep 2020 nr. 1718</a>, <a href="forskrift/2021-04-30-1322">30 april 2021 nr. 1322</a>, <a href="forskrift/2021-11-19-3225">19 nov 2021 nr. 3225</a> (med virkning fra 1 mai 2021), <a href="forskrift/2022-04-01-501">1 april 2022 nr. 501</a>. <br /> <strong>Rettelser:</strong> 03.05.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2011-05-06-465</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Lønnsvekst i reguleringsåret og avvik mellom forventet og faktisk lønnsutvikling siste to år</a></li><li><a href="#paragraf-3">§ 2a. Særskilt om fastsettelse av forventet lønnsutvikling for 2020</a></li><li><a href="#paragraf-4">§ 3. Beregning av lønnsveksten som skal benyttes ved reguleringen</a></li><li><a href="#paragraf-5">§ 3a. Lønnsvekst som skal benyttes ved reguleringen i 2021</a></li><li><a href="#paragraf-6">§ 4. Prisvekst i reguleringsåret og avvik mellom forventet og faktisk prisvekst året før reguleringsåret</a></li><li><a href="#paragraf-7">§ 5. Drøfting med organisasjonene</a></li><li><a href="#paragraf-8">§ 6. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-05-06-465" id="dokument"><h1>Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden</h1><article class="legalArticle" data-lovdata-URL="SF/forskrift/2011-05-06-465/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften inneholder nærmere bestemmelser om beregning av lønnsveksten som skal benyttes ved reguleringen av<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">grunnbeløpet etter <a href="lov/1997-02-28-19/§1-4">folketrygdloven § 1-4</a> første ledd,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">restpensjon etter <a href="lov/1997-02-28-19/§19-14">folketrygdloven § 19-14</a> første ledd,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">pensjon under utbetaling etter <a href="lov/1997-02-28-19/§19-14">folketrygdloven § 19-14</a> andre ledd,</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">satsene for minste pensjonsnivå etter <a href="lov/1997-02-28-19/§19-14">folketrygdloven § 19-14</a> tredje ledd,</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">pensjonsbeholdning etter <a href="lov/1997-02-28-19/§20-18">folketrygdloven § 20-18</a> første ledd,</article></article></li><li data-name="f." value="6"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">pensjon under utbetaling etter <a href="lov/1997-02-28-19/§20-18">folketrygdloven § 20-18</a> andre ledd og</article></article></li><li data-name="g." value="7"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">satsene for garantipensjon etter <a href="lov/1997-02-28-19/§20-18">folketrygdloven § 20-18</a> tredje ledd.</article></article></li></ol></article></article><article class="legalArticle" data-lovdata-URL="SF/forskrift/2011-05-06-465/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lønnsvekst i reguleringsåret og avvik mellom forventet og faktisk lønnsutvikling siste to år</span></h2><article class="legalP" id="paragraf-2-ledd-1">Til grunn for reguleringen legges forventet lønnsutvikling i reguleringsåret, justert for eventuelt avvik mellom forventet og faktisk lønnsutvikling siste to år.</article><article class="legalP" id="paragraf-2-ledd-2">Forventet lønnsutvikling i reguleringsåret settes lik regjeringens anslag for veksten i gjennomsnittlig årslønn for alle sektorer slik det framkommer i revidert nasjonalbudsjett.</article><article class="legalP" id="paragraf-2-ledd-3">Faktisk lønnsutvikling for siste to år settes til veksten i gjennomsnittlig årslønn for lønnstakere under ett ifølge nasjonalregnskapet fra Statistisk sentralbyrå.</article><article class="legalP" id="paragraf-2-ledd-4">Det skal vurderes om det foreligger særlige forhold som har påvirket lønnsutviklingen for enkeltgrupper, og om effekten av dette skal holdes utenfor ved beregningen av lønnsveksten.</article><article class="changesToParent">Endret ved <a href="forskrift/2012-05-11-414">forskrifter 11 mai 2012 nr. 414</a> (i kraft straks med virkning fra 1 mai 2012), <a href="forskrift/2022-04-01-501">1 april 2022 nr. 501</a>.</article></article><article class="legalArticle" data-lovdata-URL="SF/forskrift/2011-05-06-465/§2a" data-name="§2a" id="paragraf-3"><h2 class="legalArticleHeader"><span class="legalArticleValue">§ 2a</span>. <span class="legalArticleTitle">Særskilt om fastsettelse av forventet lønnsutvikling for 2020</span></h2><article class="legalP" id="paragraf-3-ledd-1">Forventet lønnsutvikling for 2020 settes til 1,7 prosent.</article><article class="changesToParent">Tilføyd ved <a href="forskrift/2020-09-04-1718">forskrift 4 sep 2020 nr. 1718</a>.</article></article><article class="legalArticle" data-lovdata-URL="SF/forskrift/2011-05-06-465/§3" data-name="§3" id="paragraf-4"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av lønnsveksten som skal benyttes ved reguleringen</span></h2><article class="legalP" id="paragraf-4-ledd-1">Dersom den faktiske lønnsveksten er høyere eller lavere enn forventet lønnsvekst siste to år (avvik), skal det fastsettes en samlet lønnsvekst for forventet lønnsutvikling, justert for avviket. Ved fastsettelsen av den samlede prosentvise årslønnsveksten (sl) skal det først tas hensyn til avvikene ( a1 og a2) i prosentpoeng og deretter til den forventede prosentvise lønnsvekst (f) i inneværende år: sl = ((1 + a1/100) x (1 + a2/100) x (1 + f/100) – 1) x 100.</article><article class="legalP" id="paragraf-4-ledd-2">Samlet årslønnsvekst, avvik og forventet lønnsvekst fastsettes i prosent med to desimaler.</article><article class="legalP" id="paragraf-4-ledd-3">Nytt grunnbeløp fra 1. mai settes slik at den prosentvise veksten i det gjennomsnittlige grunnbeløpet fra forrige kalenderår til inneværende kalenderår blir lik samlet årslønnsvekst.</article><article class="legalP" id="paragraf-4-ledd-4">Med lønnsveksten etter <a href="forskrift/2011-05-06-465/§1">§ 1</a> menes den prosentvise økningen i grunnbeløpet fra april til mai i inneværende år som følger av beregningen omtalt ovenfor. Lønnsveksten fastsettes med to desimaler.</article><article class="changesToParent">Endret ved <a href="forskrift/2012-05-11-414">forskrift 11 mai 2012 nr. 414</a> (i kraft straks med virkning fra 1 mai 2012).</article></article><article class="legalArticle" data-lovdata-URL="SF/forskrift/2011-05-06-465/§3a" data-name="§3a" id="paragraf-5"><h2 class="legalArticleHeader"><span class="legalArticleValue">§ 3a</span>. <span class="legalArticleTitle">Lønnsvekst som skal benyttes ved reguleringen i 2021</span></h2><article class="legalP" id="paragraf-5-ledd-1">Lønnsveksten som skal benyttes ved regulering av folketrygdens alderspensjon under utbetaling etter <a href="lov/1997-02-28-19/§19-14">§ 19-14</a> andre ledd og <a href="lov/1997-02-28-19/§20-18">§ 20-18</a> andre ledd i 2021, fastsettes slik at pensjonene ved regulering får en vekst tilsvarende det som er nødvendig for at årsveksten blir lik årsveksten i grunnbeløpet. Lønnsveksten som skal benyttes ved regulering av minsteytelsene etter <a href="lov/1997-02-28-19/§19-14">§ 19-14</a> tredje ledd og <a href="lov/1997-02-28-19/§20-18">§ 20-18</a> tredje ledd i 2021, fastsettes slik at reguleringen fra 1. mai 2021 blir lik reguleringen fra 1. mai 2021 etter første punktum.</article><article class="legalP" id="paragraf-5-ledd-2">Første ledd gjelder også ytelser fra lovfestede offentlige tjenestepensjonsordninger som reguleres med et fast fratrekk med 0,75 prosent. Det samme gjelder ytelser som reguleres med et fast fratrekk med 0,75 prosent etter <a href="lov/2011-12-16-60">lov 16. desember 2011 nr. 60 om pensjonsordning for stortingsrepresentanter og regjeringsmedlemmer</a>, <a href="lov/1946-12-13-21">lov 13. desember 1946 nr. 21 om krigspensjonering for militærpersoner</a>, <a href="lov/1946-12-13-22">lov om 13. desember 1946 nr. 22 krigspensjonering for hjemmestyrkepersonell og sivilpersoner</a>, <a href="lov/1958-12-12-10">lov 12. desember 1958 nr. 10 om yrkesskadetrygd</a> og <a href="forskrift/2013-08-23-1006">forskrift 23. august 2013 nr. 1006 om pensjonsordning for sametingsrepresentanter</a>.</article><article class="changesToParent">Tilføyd ved forskrift <a href="forskrift/2021-04-30-1322">30 april 2021 nr. 1322</a>, endret ved forskrift <a href="forskrift/2021-11-19-3225">19 nov 2021 nr. 3225</a> (med virkning fra 1 mai 2021).</article></article><article class="legalArticle" data-lovdata-URL="SF/forskrift/2011-05-06-465/§4" data-name="§4" id="paragraf-6"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prisvekst i reguleringsåret og avvik mellom forventet og faktisk prisvekst året før reguleringsåret</span></h2><article class="legalP" id="paragraf-6-ledd-1">Til grunn for reguleringen legges forventet prisvekst i reguleringsåret justert for eventuelle avvik mellom forventet og faktisk prisvekst året før reguleringsåret. Forventet prisvekst settes lik anslaget i konsumprisene slik det framkommer i revidert nasjonalbudsjett. Faktisk prisvekst for året før reguleringsåret settes lik veksten i konsumprisindeksen (KPI) fastsatt av Statistisk sentralbyrå.</article><article class="changesToParent">Tilføyd ved forskrift <a href="forskrift/2022-04-01-501">1 april 2022 nr. 501</a>.</article></article><article class="legalArticle" data-lovdata-URL="SF/forskrift/2011-05-06-465/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Drøfting med organisasjonene</span></h2><article class="legalP" id="paragraf-7-ledd-1">Før fastsetting av lønnsveksten som skal benyttes i reguleringen av grunnbeløpet og alderspensjonen, skal tallgrunnlaget som beskrevet i <a href="forskrift/2011-05-06-465/§2">§ 2</a> drøftes med pensjonistenes, de funksjonshemmedes og arbeidstakernes organisasjoner. Med pensjonistenes organisasjoner menes organisasjoner som får statstilskudd etter <a href="forskrift/2012-10-31-1016">forskrift 31. oktober 2012 nr. 1016</a> om tilskudd til pensjonistenes organisasjoner.</article><article class="changesToParent">Endret ved <a href="forskrift/2014-12-05-1513">forskrifter 5 des 2014 nr. 1513</a>, <a href="forskrift/2022-04-01-501">1 april 2022 nr. 501</a> (tidligere § 4).</article></article><article class="legalArticle" data-lovdata-URL="SF/forskrift/2011-05-06-465/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-8-ledd-1">Forskriften trer i kraft 1. mai 2011.</article><article class="changesToParent">Endret ved forskrift <a href="forskrift/2022-04-01-501">1 april 2022 nr. 501</a> (tidligere § 5).</article></article></main></body></html>