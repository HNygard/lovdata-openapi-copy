<!DOCTYPE html><html lang="nn"><head><title>Forskrift om vern av Fjellam frå Ryfylke/Fjellam fra Ryfylke som geografisk nemning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-03-14-435</dd><dt class="dokid">DokumentID</dt><dd class="dokid">SF/forskrift/2024-03-14-435</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft frå</dt><dd class="dateInForce">2024-03-14</dd><dt class="basedOn">Heimel</dt><dd class="basedOn"><ul><li><a href="forskrift/2002-07-05-698/§15">forskrift/2002-07-05-698/§15</a></li><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="dateOfPublication">Kunngjort</dt><dd class="dateOfPublication">2024-03-15 14:45</dd><dt class="title">Tittel</dt><dd class="title">Forskrift om vern av Fjellam frå Ryfylke/Fjellam fra Ryfylke som geografisk nemning</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Mattilsynet 14. mars 2024 med heimel i <a href="forskrift/2002-07-05-698/§15">forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på næringsmidler § 15</a>, jf. <a href="lov/2003-12-19-124/§30">lov 19. desember 2003 nr. 124 om matproduksjon og mattrygghet mv. (matloven) § 30</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>.</dd><dt class="refid">RefID</dt><dd class="refid">forskrift/2024-03-14-435</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vern av Fjellam frå Ryfylke/Fjellam fra Ryfylke som geografisk nemning</a><ul class="tocSubUl"><li><a href="#paragraf-1">§ 1. Beskytta produktnemning</a></li><li><a href="#paragraf-2">§ 2. Rettmessig brukar</a></li><li><a href="#paragraf-3">§ 3. Vilkår for bruk av produktnemninga</a></li><li><a href="#paragraf-4">§ 4. Iverksetjing</a></li><li><a href="#kapittel-1">Vedlegg: Beskriving av produktet sitt opphav og tilknyting til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-03-14-435" id="dokument"><h1>Forskrift om vern av Fjellam frå Ryfylke/Fjellam fra Ryfylke som geografisk nemning</h1><article class="legalArticle" data-lovdata-URL="SF/forskrift/2024-03-14-435/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskytta produktnemning</span></h2><article class="legalP" id="paragraf-1-ledd-1">Fjellam frå Ryfylke/Fjellam fra Ryfylke.</article></article><article class="legalArticle" data-lovdata-URL="SF/forskrift/2024-03-14-435/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig brukar</span></h2><article class="legalP" id="paragraf-2-ledd-1">Fjellam frå Ryfylke SA.</article></article><article class="legalArticle" data-lovdata-URL="SF/forskrift/2024-03-14-435/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktnemninga</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><span class="miscHeadline"><i>Produktbeskriving</i></span><article class="legalP" id="paragraf-3-punkt-1-ledd-1">Fjellam frå Ryfylke/Fjellam fra Ryfylke er kjøt av lam som i minimum 8 veker har beita på fjellbeite på over 500 m.o.h. i fjellområda i Ryfylke.</article><article class="legalP" id="paragraf-3-punkt-1-ledd-2">Nemninga omfattar ferske og fryste skrottar, naturlege stykningsdelar og kjøtsorteringar. Lamma skal ha ei slaktevekt på minimum 16 kg og vera klassifiserte i slakteklasse O+ eller betre og ha maksimum 3+ i feittmengd.</article></article></li><li data-name="2." value="2"><article class="listArticle" id="paragraf-3-punkt-2"><span class="miscHeadline"><i>Geografisk område</i></span><article class="legalP" id="paragraf-3-punkt-2-ledd-1">Fjellam frå Ryfylke/Fjellam fra Ryfylke skal gå på fjellbeite i Ryfylkeheiane. Dette geografiske området omfattar heiaområda i kommunane Hjelmeland, Sandnes, Sauda, Suldal, Stavanger og Strand i Rogaland, og også mindre fjellområde i kommunane Ullensvang i Vestland, Bykle og Sirdal i Agder og Gjesdal i Rogaland. Sjå vedlagte kart.</article></article></li><li data-name="3." value="3"><article class="listArticle" id="paragraf-3-punkt-3"><span class="miscHeadline"><i>Produksjonsmetode</i></span><article class="legalP" id="paragraf-3-punkt-3-ledd-1">Lamma skal gå på fjellbeite i minimum 8 veker.</article><article class="legalP" id="paragraf-3-punkt-3-ledd-2">Slaktemodne lam bør leverast til slakting så snart som mogleg etter sanking, og seinast 1. november. Eventuell sluttfôring bør bestå av godt håbeite. Tilleggsfôring med kraftfôr skal ikkje skje i lengre periode enn maksimum 3 veker.</article><article class="legalP" id="paragraf-3-punkt-3-ledd-3">Alle forhold rundt beiting og fôring skal dokumenterast.</article></article></li><li data-name="4." value="4"><article class="listArticle" id="paragraf-3-punkt-4"><span class="miscHeadline"><i>Merking av produktet</i></span><article class="legalP" id="paragraf-3-punkt-4-ledd-1">Fjellam frå Ryfylke/Fjellam fra Ryfylke kan merkast med teksten og figurmerket for Beskytta geografisk nemning.</article></article></li></ol></article><article class="legalArticle" data-lovdata-URL="SF/forskrift/2024-03-14-435/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetjing</span></h2><article class="legalP" id="paragraf-4-ledd-1">Forskrifta blir sett i verk straks.</article></article><section class="section" id="kapittel-1" data-lovdata-URL="SF/forskrift/2024-03-14-435/KAPITTEL_1"><h2>Vedlegg: Beskriving av produktet sitt opphav og tilknyting til det geografiske området</h2><article class="legalP" id="kapittel-1-ledd-1">Funn av bein på steinalderbuplassar dokumenterer at det har blitt halde sau i Ryfylke så langt attende som for 4–5000 år sidan. Ryfylkeheiane vart tidleg tekne i bruk som beite, og heiasending av husdyr er godt dokumentert så langt tilbake som 1600- og 1700-talet.</article><article class="legalP" id="kapittel-1-ledd-2">Ryfylkeheiane byr på mykje god og næringsrik jord for plantar og urter og har difor gode beitetilhøve. Dette har sin bakgrunn i både natur, klima og næringsrike bergartar. Eit markert særtrekk er at bergartane har ei «smørbrødlagdeling» med fylitt i midten og gneis oppå og under. Ulik avsmelting av store sjøleier gir god tilgang av lettfordøyeleg og proteinrik groe til beitande småfe gjennom heile sesongen, noko som gir høgt proteininnhald, høg gjennomsnittsvekt og kjøttfylde.</article><article class="legalP" id="kapittel-1-ledd-3">I tillegg til optimale beiteforhold er dyktige og engasjerte sauebønder den viktigaste faktoren for høg kvalitet. Målretta arbeid med avl har ført til at sauene er godt eigna til beiteområda og har gjennomgåande god dyrehelse. Lamma blir sortert og plukka ut av menneske når dei er klare for slakting noko som sikrar jamn høg kvalitet.</article><article class="legalP" id="kapittel-1-ledd-4">Kart over geografisk område for Fjellam frå Ryfylke/Fjellam fra Ryfylke:</article><article class="defaultP"><img alt="Et bilde som inneholder kart, tekst, atlas Automatisk generert beskrivelse" height="490" src="static/SF/sf-20240314-0435-01-01.png" width="445" /></article></section></main></body></html>