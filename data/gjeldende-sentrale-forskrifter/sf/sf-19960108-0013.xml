<!DOCTYPE html><html lang="no"><head><title>Forskrift om merking av fottøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1996-01-08-13</dd><dt class="dokid">DokumentID</dt><dd class="dokid">SF/forskrift/1996-01-08-13</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, rettighets- og likestillingsavdelingen</li></ul></dd><dt class="publishedIn">Publisert i</dt><dd class="publishedIn">Avd I 1996 31 (figurer mangler)</dd><dt class="dateInForce">I kraft fra</dt><dd class="dateInForce">1996-09-23</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1972-03-03-9893">forskrift/1972-03-03-9893</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-12-18-90/§3">lov/1981-12-18-90/§3</a></li></ul></dd><dt class="titleShort">Korttittel</dt><dd class="titleShort">Forskrift om merking av fottøy</dd><dt class="title">Tittel</dt><dd class="title">Forskrift om merking av fottøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet (nå Barne-, likestillings- og inkluderingsdepartementet) 8. januar 1996 med hjemmel i <a href="lov/1981-12-18-90">lov 18. desember 1981 nr. 90</a> om merking av forbruksvarer <a href="lov/1981-12-18-90/§3">§ 3</a>, jfr. EØS-avtalen vedlegg II kap. XIX (Rdir. <a href="eu/31994l0011*">94/11/EF</a>).</dd><dt class="refid">RefID</dt><dd class="refid">forskrift/1996-01-08-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om merking av fottøy</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Forbud</a></li><li><a href="#paragraf-3">§ 3. Krav til merking</a></li><li><a href="#paragraf-4">§ 4. Ansvar for merking</a></li><li><a href="#paragraf-5">§ 5. Tilsyn</a></li><li><a href="#paragraf-6">§ 6. Straff</a></li><li><a href="#paragraf-7">§ 7. Ikrafttredelse og overgangsbestemmelser</a></li><li><a href="#kapittel-1">Vedlegg I</a><ul class="tocSubUl"><li><a href="#kapittel-1-kapittel-1">1. Definisjon av de deler av fottøyet som skal identifiseres og tilsvarende piktogrammer eller tekstangivelser</a></li><li><a href="#kapittel-1-kapittel-2">2. Definisjon av materialene og tilsvarende piktogrammer</a></li></ul></li><li><a href="#kapittel-2">Vedlegg II. Eksempler på fottøy som omfattes av denne forskrift</a></li></ul></li></ul></dd></dl></header><main class="documentBody" data-lovdata-URL="SF/forskrift/1996-01-08-13" id="dokument"><h1>Forskrift om merking av fottøy</h1><article class="legalArticle" data-lovdata-URL="SF/forskrift/1996-01-08-13/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften får anvendelse på merking av materialer brukt i fottøy for salg til forbruker.</article><article class="legalP" id="paragraf-1-ledd-2">Med «fottøy» menes alle varer som er utstyrt med såle og beregnet på å beskytte eller dekke foten, herunder deler som er nevnt i vedlegg I og som markedsføres separat.</article><article class="legalP" id="paragraf-1-ledd-3">En eksempelliste over varer som er omfattet i denne forskriften, er oppført i vedlegg II.</article><article class="legalP" id="paragraf-1-ledd-4">Forskriften omfatter ikke<ul class="defaultList"><li data-li-identifier="-" data-name="-"><article class="listArticle" id="paragraf-1-ledd-4-punkt-1"><article class="legalP" id="paragraf-1-ledd-4-punkt-1-ledd-1">brukt fottøy,</article></article></li><li data-li-identifier="-" data-name="-"><article class="listArticle" id="paragraf-1-ledd-4-punkt-2"><article class="legalP" id="paragraf-1-ledd-4-punkt-2-ledd-1">vernefottøy som omfattes av <a href="forskrift/1994-08-19-819">forskrift av 19. august 1994 nr. 819</a> om konstruksjon, utforming og produksjon av personlig verneutstyr,</article></article></li><li data-li-identifier="-" data-name="-"><article class="listArticle" id="paragraf-1-ledd-4-punkt-3"><article class="legalP" id="paragraf-1-ledd-4-punkt-3-ledd-1">fottøy som har karakter av leketøy og omfattes av forskrift av 30. desember 1992 og <a href="forskrift/1993-05-10-338">10. mai 1993 nr. 338</a> om sikkerheten ved leketøy.</article></article></li></ul></article></article><article class="legalArticle" data-lovdata-URL="SF/forskrift/1996-01-08-13/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å markedsføre, selge eller framby til salg, fottøy som ikke er merket i samsvar med denne forskriften.</article></article><article class="legalArticle" data-lovdata-URL="SF/forskrift/1996-01-08-13/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til merking</span></h2><article class="legalP" id="paragraf-3-ledd-1">Merkingen skal inneholde opplysninger om sammensetningen av følgende tre deler av fottøyet:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">overdelen,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fôret og innersålen/bindsålen, og</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">yttersålen.</article></article></li></ol></article><article class="legalP" id="paragraf-3-ledd-2">Merkingen skal inneholde opplysninger om det materiale som utgjør minst 80% av overflaten av overdelen, fôret og innersålen/bindsålen av fottøyet og minst 80% av innholdet i yttersålen. Dersom ikke ett materiale utgjør minst 80%, skal det gis opplysninger om de to hovedmaterialene fottøyet er sammensatt av.</article><article class="legalP" id="paragraf-3-ledd-3">For overdelen skal materialene bestemmes uten hensyn til utstyr eller forsterkninger som ankelbeskyttere, kanting, pynt, spenner, stropper, maljer eller lignende tilbehør.</article><article class="legalP" id="paragraf-3-ledd-4">For yttersålen skal klassifiseringen skje på grunnlag av mengden av materialene den er sammensatt av.</article><article class="legalP" id="paragraf-3-ledd-5">Opplysningene skal gis enten ved piktogrammer eller ved tekstangivelser. Piktogrammer skal være utformet som angitt i vedlegg I og være tilstrekkelig store til at det er lett å forstå opplysningene som gis. Tekstangivelser skal være på norsk, svensk, dansk, tysk eller engelsk, som angitt og vist i vedlegg I.</article><article class="legalP" id="paragraf-3-ledd-6">Minst én av delene av et par med fottøy skal være påført de fastsatte angivelser. Angivelsen kan trykkes, limes, preges på eller heftes ved. Merkingen skal være synlig, godt festet og tilgjengelig. Merkingen må ikke være villedende for forbrukeren.</article><article class="legalP" id="paragraf-3-ledd-7">Angivelsene som kreves i henhold til denne forskriften kan ledsages av tilleggsopplysninger i form av tekst som eventuelt påføres merkingen.</article></article><article class="legalArticle" data-lovdata-URL="SF/forskrift/1996-01-08-13/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar for merking</span></h2><article class="legalP" id="paragraf-4-ledd-1">Produsenter og representanter for produsent i EØS-området skal være ansvarlig for at merking er korrekt påført og for riktigheten av opplysningene som gis. Dersom verken produsenten eller noen representant for denne er etablert i EØS-området, skal dette ansvaret påligge den person som er ansvarlig for den første markedsføringen i EØS-området.</article><article class="legalP" id="paragraf-4-ledd-2">Detaljister skal kontrollere at det fottøyet han eller hun selger, er påført passende merking.</article></article><article class="legalArticle" data-lovdata-URL="SF/forskrift/1996-01-08-13/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" id="paragraf-5-ledd-1">Departementet bestemmer hvem som skal føre tilsyn med at merkeforpliktelsene overholdes.</article><article class="legalP" id="paragraf-5-ledd-2">Tilsynsorganet skal ha adgang til ethvert sted hvor det lagres fottøy for salg til forbruker, og rett til å foreta de undersøkelser og ta de prøver som er nødvendig for å påse at merkebestemmelsene etter disse forskrifter gjennomføres. Tilsynsorganet kan kreve de opplysninger som er nødvendige til gjennomføring av tilsynet.</article><article class="legalP" id="paragraf-5-ledd-3">Det kan ikke kreves erstatning for fottøy som blir skadet eller ødelagt som følge av kontrolltiltak.</article><article class="legalP" id="paragraf-5-ledd-4">Tilsynsorganet kan nedlegge forbud mot omsetning av fottøy som ikke er merket i samsvar med denne forskriften.</article></article><article class="legalArticle" data-lovdata-URL="SF/forskrift/1996-01-08-13/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Overtredelse av disse forskrifter straffes med bøter.</article></article><article class="legalArticle" data-lovdata-URL="SF/forskrift/1996-01-08-13/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" id="paragraf-7-ledd-1">Forskriften trer i kraft 23. september 1996. Fra samme tid oppheves <a href="forskrift/1972-03-03-9893">forskrifter av 3. mars 1972 nr. 9893</a> om merking av skotøy.</article><article class="legalP" id="paragraf-7-ledd-2">Produkter som er merket i henhold til bestemmelsene i <a href="forskrift/1972-03-03-9893">forskriften av 3. mars 1972 nr. 9893</a> og som er fakturert eller levert detaljist før 23. september 1996, kan likevel fortsatt selges inntil 23. september 1997.</article></article><section class="section" data-name="vedleggI" id="kapittel-1" data-lovdata-URL="SF/forskrift/1996-01-08-13/KAPITTEL_1"><h2>Vedlegg I</h2><section class="section" data-name="kap1" id="kapittel-1-kapittel-1" data-lovdata-URL="SF/forskrift/1996-01-08-13/KAPITTEL_1-1"><h3>1. Definisjon av de deler av fottøyet som skal identifiseres og tilsvarende piktogrammer eller tekstangivelser</h3><article class="defaultP"><table><thead><tr><th colspan="2" data-text-align="left" data-vertical-align="top" /><th data-text-align="left" data-vertical-align="top"><i>Piktogrammer</i></th><th colspan="2" data-text-align="left" data-vertical-align="top"><i>Tekstangivelse</i></th></tr></thead><tbody><tr><td data-text-align="left" data-vertical-align="top">a)</td><td data-text-align="left" data-vertical-align="top"><strong>Overdel</strong></td><td data-text-align="left" data-vertical-align="top" /><td data-text-align="left" data-vertical-align="top">N</td><td data-text-align="left" data-vertical-align="top">Overdel</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">S</td><td data-text-align="left" data-vertical-align="top">Ovandel</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Fottøyets overdel er</td><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">Obermaterial</td></tr><tr><td data-text-align="left" data-vertical-align="top" /><td data-text-align="left" data-vertical-align="top">utsiden av den</td><td data-text-align="left" data-vertical-align="top" /><td data-text-align="left" data-vertical-align="top">DK</td><td data-text-align="left" data-vertical-align="top">Overdel</td></tr><tr><td data-text-align="left" data-vertical-align="top" /><td data-text-align="left" data-vertical-align="top">bestanddel som er</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">festet til yttersålen.</td><td data-text-align="left" data-vertical-align="top" /><td data-text-align="left" data-vertical-align="top">EN</td><td data-text-align="left" data-vertical-align="top">Upper</td></tr><tr><td data-text-align="left" data-vertical-align="top">b)</td><td data-text-align="left" data-vertical-align="top"><strong>Fôr og innersåle/</strong></td><td data-text-align="left" data-vertical-align="top" /><td data-text-align="left" data-vertical-align="top">N</td><td data-text-align="left" data-vertical-align="top">Fôr og innersåle/</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>bindsåle</strong></td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">bindsåle</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">S</td><td data-text-align="left" data-vertical-align="top">Foder och</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Består av overdelens fôr</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">innersula/bindsula</td></tr><tr><td data-text-align="left" data-vertical-align="top" /><td data-text-align="left" data-vertical-align="top">og innersålen/bindsålen,</td><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">Futter und brand-</td></tr><tr><td data-text-align="left" data-vertical-align="top" /><td data-text-align="left" data-vertical-align="top">som utgjør innsiden av</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">sohle/Decksohle</td></tr><tr><td data-text-align="left" data-vertical-align="top" /><td data-text-align="left" data-vertical-align="top">fottøyet.</td><td data-text-align="left" data-vertical-align="top" /><td data-text-align="left" data-vertical-align="top">DK</td><td data-text-align="left" data-vertical-align="top">Foring og bindsål</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">EN</td><td data-text-align="left" data-vertical-align="top">Lining and inner</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">sole/sock</td></tr><tr><td data-text-align="left" data-vertical-align="top">c)</td><td data-text-align="left" data-vertical-align="top"><strong>Yttersåle</strong></td><td data-text-align="left" data-vertical-align="top" /><td data-text-align="left" data-vertical-align="top">N</td><td data-text-align="left" data-vertical-align="top">Yttersåle</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">S</td><td data-text-align="left" data-vertical-align="top">Slitsula</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Består av underdelen av</td><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">Laufsohle</td></tr><tr><td data-text-align="left" data-vertical-align="top" /><td data-text-align="left" data-vertical-align="top">fottøyet, som utsettes for</td><td data-text-align="left" data-vertical-align="top" /><td data-text-align="left" data-vertical-align="top">EN</td><td data-text-align="left" data-vertical-align="top">Outer sole</td></tr><tr><td data-text-align="left" data-vertical-align="top" /><td data-text-align="left" data-vertical-align="top">slitasje og er festet til</td><td data-text-align="left" data-vertical-align="top" /><td data-text-align="left" data-vertical-align="top">DK</td><td data-text-align="left" data-vertical-align="top">Ydersål</td></tr><tr><td data-text-align="left" data-vertical-align="top" /><td data-text-align="left" data-vertical-align="top">overdelen.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article></section><section class="section" data-name="kap2" id="kapittel-1-kapittel-2" data-lovdata-URL="SF/forskrift/1996-01-08-13/KAPITTEL_1-2"><h3>2. Definisjon av materialene og tilsvarende piktogrammer</h3><article class="legalP" id="kapittel-1-kapittel-2-ledd-1">Piktogrammene til materialene skal vises på merkingen i nærheten av piktogrammene for de tre delene av fottøyet som nevnt i artikkel 4 og i del 1 i vedlegget. <table><thead><tr><th colspan="2" data-text-align="left" data-vertical-align="top" /><th data-text-align="left" data-vertical-align="top"><i>Piktogrammer</i></th><th colspan="2" data-text-align="left" data-vertical-align="top"><i>Tekstangivelse</i></th></tr></thead><tbody><tr><td data-text-align="left" data-vertical-align="top">a)</td><td data-text-align="left" data-vertical-align="top">i) <strong>Lær</strong></td><td data-text-align="left" data-vertical-align="top" /><td data-text-align="left" data-vertical-align="top">N</td><td data-text-align="left" data-vertical-align="top">Lær</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">S</td><td data-text-align="left" data-vertical-align="top">Läder</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Generell betegnelse på dyrehud eller</td><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">Leder</td></tr><tr><td data-text-align="left" data-vertical-align="top" /><td data-text-align="left" data-vertical-align="top">eller -skinn som har beholdt den</td><td data-text-align="left" data-vertical-align="top" /><td data-text-align="left" data-vertical-align="top">DK</td><td data-text-align="left" data-vertical-align="top">Læder</td></tr><tr><td data-text-align="left" data-vertical-align="top" /><td data-text-align="left" data-vertical-align="top">opprinnelige fiberstruktur mer</td><td data-text-align="left" data-vertical-align="top" /><td data-text-align="left" data-vertical-align="top">EN</td><td data-text-align="left" data-vertical-align="top">Leather</td></tr><tr><td data-text-align="left" data-vertical-align="top" /><td data-text-align="left" data-vertical-align="top">eller mindre intakt og som er</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">garvet for ikke å råtne. Hår eller</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">ull kan være fjernet eller beholdt.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Lær kan også framstilles av hud</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">eller skinn som er spaltet i lag</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">eller oppstykket i deler enten</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">før eller etter garving. Dersom</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">garvet hud eller skinn nedbrytes</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">mekanisk og/eller kjemisk i fiber-</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">partikler, smådeler eller pulver og</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">deretter med eller uten bindemidler</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">formes til plater eller på annen</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">måte, kan den eller det imidlertid</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">ikke betegnes som «lær». Dersom</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">læret har et overflatebelegg, uansett</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">hvordan det er festet, eller et</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">pålimt lag, skal disse være høyst</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">0,15 mm tykke. Denne definisjonen</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">omfatter altså alt lær med forbehold</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">for andre rettslige forpliktelser</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">som f.eks. <a href="traktat/1973-03-03-1">Washingtonkonvensjonen.</a></td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Dersom betegnelsen «fullnarv»</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">anvendes innenfor rammen av de</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">frivillige tilleggsopplysningene i</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">form av tekst nevnt i artikkel 5, skal</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">den anvendes på lær med den opp-</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">rinnelige narv slik den framstår når</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">overhuden er fjernet og uten at noe</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">overflatelag er fjernet ved polering,</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">avstryking eller spalting.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">a)</td><td data-text-align="left" data-vertical-align="top">ii) <strong>Belagt lær</strong></td><td data-text-align="left" data-vertical-align="top" /><td data-text-align="left" data-vertical-align="top">N</td><td data-text-align="left" data-vertical-align="top">Belagt lær</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">S</td><td data-text-align="left" data-vertical-align="top">Överdraget</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Produkt der tykkelsen på</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">läder</td></tr><tr><td data-text-align="left" data-vertical-align="top" /><td data-text-align="left" data-vertical-align="top">overflatebelegget eller det</td><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">Beschichte-</td></tr><tr><td data-text-align="left" data-vertical-align="top" /><td data-text-align="left" data-vertical-align="top">pålimte laget ikke overstiger</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">tes Leder</td></tr><tr><td data-text-align="left" data-vertical-align="top" /><td data-text-align="left" data-vertical-align="top">en tredel av produktets</td><td data-text-align="left" data-vertical-align="top" /><td data-text-align="left" data-vertical-align="top">DK</td><td data-text-align="left" data-vertical-align="top">Overtrukket</td></tr><tr><td data-text-align="left" data-vertical-align="top" /><td data-text-align="left" data-vertical-align="top">samlede tykkelse, men er over</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">læder</td></tr><tr><td data-text-align="left" data-vertical-align="top" /><td data-text-align="left" data-vertical-align="top">0,15 mm.</td><td data-text-align="left" data-vertical-align="top" /><td data-text-align="left" data-vertical-align="top">EN</td><td data-text-align="left" data-vertical-align="top">Coated</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Leather</td></tr><tr><td data-text-align="left" data-vertical-align="top">b)</td><td data-text-align="left" data-vertical-align="top"><strong> Materialer av naturfibre samt</strong></td><td data-text-align="left" data-vertical-align="top" /><td data-text-align="left" data-vertical-align="top">N</td><td data-text-align="left" data-vertical-align="top">Tekstil-</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>syntetiske eller ikke-vevde</strong></td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">materialer</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><strong>tekstilmaterialer</strong></td><td data-text-align="left" data-vertical-align="top" /><td data-text-align="left" data-vertical-align="top">S</td><td data-text-align="left" data-vertical-align="top">Textil-</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">material</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Med «tekstiler» menes alle</td><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">Textil</td></tr><tr><td data-text-align="left" data-vertical-align="top" /><td data-text-align="left" data-vertical-align="top">produkter som omfattes av</td><td data-text-align="left" data-vertical-align="top" /><td data-text-align="left" data-vertical-align="top">DK</td><td data-text-align="left" data-vertical-align="top">Tekstil-</td></tr><tr><td data-text-align="left" data-vertical-align="top" /><td data-text-align="left" data-vertical-align="top">direktiv <a href="eu/31971l0307*">71/307/EØF</a>, med</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">materialer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">samtlige endringer.</td><td data-text-align="left" data-vertical-align="top" /><td data-text-align="left" data-vertical-align="top">EN</td><td data-text-align="left" data-vertical-align="top">Textile</td></tr><tr><td data-text-align="left" data-vertical-align="top">c)</td><td data-text-align="left" data-vertical-align="top"><strong>Andre materialer</strong></td><td data-text-align="left" data-vertical-align="top" /><td data-text-align="left" data-vertical-align="top">N</td><td data-text-align="left" data-vertical-align="top">Øvrige</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">materialer</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">S</td><td data-text-align="left" data-vertical-align="top">Övriga</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">material</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">D</td><td data-text-align="left" data-vertical-align="top">Sonstiges</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Material</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">DK</td><td data-text-align="left" data-vertical-align="top">Andre</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">materialer</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">EN</td><td data-text-align="left" data-vertical-align="top">Other</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">materials</td></tr></tbody></table></article></section></section><section class="section" data-name="vedleggII" id="kapittel-2" data-lovdata-URL="SF/forskrift/1996-01-08-13/KAPITTEL_2"><h2>Vedlegg II. Eksempler på fottøy som omfattes av denne forskrift</h2><article class="legalP" id="kapittel-2-ledd-1">«Fottøy» kan variere fra sandaler med en overdel av bare løse lisser eller bånd, til lårhøye støvler med overdel som dekker legg og lår. Denne betegnelsen omfatter altså særlig<ol class="defaultList" type="i"><li data-name="i." value="1"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">flate eller høyhælte sko eller sko uten hæl, til innendørs eller utendørs bruk,</article></article></li><li data-name="ii." value="2"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">ankelstøvler, halvhøye støvler, knehøye støvler og lårhøye støvler,</article></article></li><li data-name="iii." value="3"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">sandaler av ulike slag, «espadrillos» (sko med overdel av lerret og med såle av flettet plantemateriale), tennissko, løpesko og andre sportssko, badesandaler og annet fottøy til fritidsbruk,</article></article></li><li data-name="iv." value="4"><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">spesialfottøy for sport som er utstyrt med eller som kan utstyres med pigger, knotter, brodder og lignende, samt skøytestøvler, skistøvler, brytestøvler, boksestøvler og sykkelsko. Sammensatte artikler av sko og skøyter (isskøyter eller rulleskøyter) er også omfattet,</article></article></li><li data-name="v." value="5"><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1">dansesko,</article></article></li><li data-name="vi." value="6"><article class="listArticle" id="kapittel-2-ledd-1-punkt-6"><article class="legalP" id="kapittel-2-ledd-1-punkt-6-ledd-1">sko formet i ett enkelt stykke, særlig ved støping av gummi eller plast, unntatt engangsartikler av lette materialer (papir, plastfilm, etc. uten påsatte såler),</article></article></li><li data-name="vii." value="7"><article class="listArticle" id="kapittel-2-ledd-1-punkt-7"><article class="legalP" id="kapittel-2-ledd-1-punkt-7-ledd-1">overtrekkssko til bruk utenpå annet fottøy og som i noen tilfeller er uten hæl,</article></article></li><li data-name="viii." value="8"><article class="listArticle" id="kapittel-2-ledd-1-punkt-8"><article class="legalP" id="kapittel-2-ledd-1-punkt-8-ledd-1">engangsfottøy med påsatte såler, spesielt beregnet på å bli brukt en enkelt gang,</article></article></li><li data-name="ix." value="9"><article class="listArticle" id="kapittel-2-ledd-1-punkt-9"><article class="legalP" id="kapittel-2-ledd-1-punkt-9-ledd-1">ortopedisk fottøy.</article></article></li></ol></article><article class="legalP" id="kapittel-2-ledd-2">For å oppnå ensartethet og klarhet, og med forbehold for bestemmelsene nevnt i beskrivelsen av produktene som omfattes av dette direktiv, kan produktene som omfattes av kapittel 64 i den kombinerte nomenklatur som hovedregel anses som å høre inn under denne forskrifts virkeområde.</article></section></main></body></html>