<!DOCTYPE html><html lang="no"><head><title>Forskrift om barnevernslovens anvendelse på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-09-01-772</dd><dt class="dokid">DokumentID</dt><dd class="dokid">SF/forskrift/1995-09-01-772</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Barnevernsavdelingen</li></ul></dd><dt class="publishedIn">Publisert i</dt><dd class="publishedIn">Avd I 1995 1253</dd><dt class="dateInForce">I kraft fra</dt><dd class="dateInForce">1995-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-09-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-09-20-2207">forskrift/2024-09-20-2207</a></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/2021-06-18-97/§1-2">lov/2021-06-18-97/§1-2</a></li></ul></dd><dt class="lastupdated">Rettet</dt><dd class="lastupdated">2014-01-07 (§ 3 tredje ledd)</dd><dt class="title">Tittel</dt><dd class="title">Forskrift om barnevernslovens anvendelse på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 1. september 1995 med hjemmel i <a href="lov/2021-06-18-97/§1-2">lov 18. juni 2021 nr. 97 om barnevern § 1-2</a> sjette ledd. Fremmet av Barne- og familiedepartementet. <br /> <strong>Endret</strong> ved forskrifter <a href="forskrift/2001-12-14-1390">14 des 2001 nr. 1390</a>, <a href="forskrift/2003-11-28-1399">28 nov 2003 nr. 1399</a>, <a href="forskrift/2007-11-30-1350">30 nov 2007 nr. 1350</a>, <a href="forskrift/2009-12-11-1518">11 des 2009 nr. 1518</a>, <a href="forskrift/2013-12-13-1587">13 des 2013 nr. 1587</a>, <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2021-12-03-3395">3 des 2021 nr. 3395</a>, <a href="forskrift/2021-12-03-3362">3 des 2021 nr. 3362</a> (i kraft 1 jan 2022), <a href="forskrift/2022-11-25-2349">25 nov 2022 nr. 2349</a> (i kraft 1 jan 2023, bl.a. tittel og hjemmel), <a href="forskrift/2024-09-20-2207">20 sep 2024 nr. 2207</a>.</dd><dt class="refid">RefID</dt><dd class="refid">forskrift/1995-09-01-772</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om barnevernslovens anvendelse på Svalbard</a><ul class="tocSubUl"><li><a href="#paragraf-1">§ 1. Barnevernslovens anvendelse</a></li><li><a href="#paragraf-2">§ 2. Hvem forskriften gjelder for</a></li><li><a href="#paragraf-3">§ 3. Ansvarsfordeling</a></li><li><a href="#paragraf-4">§ 4. Fosterhjem på Svalbard</a></li><li><a href="#paragraf-5">§ 5. Klage</a></li><li><a href="#paragraf-6">§ 6. Utgifter</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1995-09-01-772" id="dokument"><h1>Forskrift om barnevernslovens anvendelse på Svalbard</h1><article class="legalArticle" data-lovdata-URL="SF/forskrift/1995-09-01-772/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Barnevernslovens anvendelse</span></h2><article class="legalP" id="paragraf-1-ledd-1"><a href="lov/2021-06-18-97">Barnevernsloven</a> gjelder med de særregler som er fastsatt i denne forskrift. <a href="lov/2021-06-18-97/§2-2">Barnevernsloven § 2-2</a> annet ledd og <a href="lov/2021-06-18-97/§17-6">§ 17-6</a> kommer likevel ikke til anvendelse for saksbehandling utført av Sysselmesteren eller den som er tillagt myndighet etter <a href="forskrift/1995-09-01-772/§3">§ 3</a> første ledd.</article><article class="legalP" id="paragraf-1-ledd-2"><a href="lov/2021-06-18-97/§15-9">Barnevernsloven § 15-9</a> kommer ikke til anvendelse på Svalbard</article><article class="changesToParent">Endret ved <a href="forskrift/2001-12-14-1390">forskrifter 14 des 2001 nr. 1390</a> (i kraft 1 jan 2002), <a href="forskrift/2009-12-11-1518">11 des 2009 nr. 1518</a> (i kraft 1 jan 2010), <a href="forskrift/2021-12-03-3395">3 des 2021 nr. 3395</a>, <a href="forskrift/2022-11-25-2349">25 nov 2022 nr. 2349</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1995-09-01-772/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem forskriften gjelder for</span></h2><article class="legalP" id="paragraf-2-ledd-1">Tiltak som omhandlet i <a href="lov/2021-06-18-97">barnevernsloven</a> kan treffes overfor barn som oppholder seg på Svalbard.</article><article class="changesToParent">Endret ved <a href="forskrift/2001-12-14-1390">forskrifter 14 des 2001 nr. 1390</a> (i kraft 1 jan 2002), <a href="forskrift/2022-11-25-2349">25 nov 2022 nr. 2349</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1995-09-01-772/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarsfordeling</span></h2><article class="legalP" id="paragraf-3-ledd-1">Barnevernstjenestens oppgaver etter <a href="lov/2021-06-18-97">barnevernsloven</a> utføres av Sysselmesteren. Departementet kan legge Sysselmesterens myndighet til representativt folkevalgt organ.</article><article class="legalP" id="paragraf-3-ledd-2">Saker som etter <a href="lov/2021-06-18-97">barnevernsloven</a> hører under barneverns- og helsenemndas myndighetsområde skal fremmes av Sysselmesteren eller den som er tillagt myndighet etter første ledd og skal avgjøres av Barneverns- og helsenemnda i Troms og Finnmark.</article><article class="legalP" id="paragraf-3-ledd-3">Barne-, ungdoms- og familieetaten har ansvaret for å yte tjenester til barnet i henhold til loven <a href="lov/2021-06-18-97/§16-3">§ 16-3</a> første ledd.</article><article class="legalP" id="paragraf-3-ledd-4">Statsforvalteren i Troms og Finnmark skal føre tilsyn med barnevernstjenesten på Svalbard og ellers utføre de oppgaver som følger av <a href="lov/2021-06-18-97/§16-7">barnevernsloven § 16-7</a>.</article><article class="changesToParent">Endret ved forskrifter <a href="forskrift/2001-12-14-1390">14 des 2001 nr. 1390</a> (i kraft 1 jan 2002), <a href="forskrift/2003-11-28-1399">28 nov 2003 nr. 1399</a> (i kraft 1 jan 2004), <a href="forskrift/2007-11-30-1350">30 nov 2007 nr. 1350</a> (i kraft 1 jan 2008), <a href="forskrift/2013-12-13-1587">13 des 2013 nr. 1587</a> (i kraft 1 jan 2014), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2021-12-03-3395">3 des 2021 nr. 3395</a>, <a href="forskrift/2022-11-25-2349">25 nov 2022 nr. 2349</a> (i kraft 1 jan 2023), <a href="forskrift/2024-09-20-2207">20 sep 2024 nr. 2207</a>.</article></article><article class="legalArticle" data-lovdata-URL="SF/forskrift/1995-09-01-772/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fosterhjem på Svalbard</span></h2><article class="legalP" id="paragraf-4-ledd-1">Det kan ikke etableres eller godkjennes fosterhjem på Svalbard. Dette gjelder også etablerte fosterhjem på fastlandet som vil flytte til Svalbard.</article><article class="legalP" id="paragraf-4-ledd-2">Barneverns- og helsenemnda kan ikke stille vilkår om plassering på Svalbard, jf. <a href="lov/2021-06-18-97/§5-3/ledd/2/setning/2">barnevernsloven § 5-3 annet ledd annet punktum</a>.</article><article class="legalP" id="paragraf-4-ledd-3">Unntak kan gjøres dersom Sysselmesteren eller den som er tillagt myndighet etter <a href="forskrift/1995-09-01-772/§3">§ 3</a> første ledd, samtykker.</article><article class="changesToParent">Tilføyd ved <a href="forskrift/2021-12-03-3362">forskrift 3 des 2021 nr. 3362</a> (i kraft 1 jan 2022), endret ved forskrifter <a href="forskrift/2022-11-25-2349">25 nov 2022 nr. 2349</a> (i kraft 1 jan 2023, tidligere § 3a), <a href="forskrift/2024-09-20-2207">20 sep 2024 nr. 2207</a>.</article></article><article class="legalArticle" data-lovdata-URL="SF/forskrift/1995-09-01-772/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" id="paragraf-5-ledd-1">Enkeltvedtak truffet av Sysselmesteren eller den som er tillagt myndighet etter <a href="forskrift/1995-09-01-772/§3/ledd/1">§ 3 første ledd</a>, og som etter <a href="lov/2021-06-18-97">barnevernsloven</a> ikke hører under barneverns- og helsenemndas myndighetsområde, kan påklages til statsforvalteren i Troms og Finnmark.</article><article class="changesToParent">Endret ved forskrifter <a href="forskrift/2001-12-14-1390">14 des 2001 nr. 1390</a> (i kraft 1 jan 2002), <a href="forskrift/2007-11-30-1350">30 nov 2007 nr. 1350</a> (i kraft 1 jan 2008), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2022-11-25-2349">25 nov 2022 nr. 2349</a> (i kraft 1 jan 2023, tidligere § 4), <a href="forskrift/2024-09-20-2207">20 sep 2024 nr. 2207</a>.</article></article><article class="legalArticle" data-lovdata-URL="SF/forskrift/1995-09-01-772/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utgifter</span></h2><article class="legalP" id="paragraf-6-ledd-1">Utgifter som påløper ved tiltak etter <a href="lov/2021-06-18-97">barnevernsloven</a> og som iverksettes på Svalbard dekkes av Sysselmesteren eller den som er tillagt myndighet etter <a href="forskrift/1995-09-01-772/§3">§ 3</a> første ledd. Det ytes statsrefusjon for dekning av utgifter til tiltak som iverksettes på fastlandet. Før slikt krav fremmes, må eventuell mulighet til hel eller delvis refusjon etter loven <a href="lov/2021-06-18-97/§15-12">§ 15-12</a> være utnyttet.</article><article class="legalP" id="paragraf-6-ledd-2">Alle krav om refusjon skal fremmes for Statsforvalteren i Troms og Finnmark. Refusjonskrav fremmes så snart som mulig. Krav om refusjon fra fjerde kvartal året før, samt krav fra årets tre første kvartal, fremsettes innen 1. desember i inneværende år.</article><article class="changesToParent">Endret ved <a href="forskrift/2001-12-14-1390">forskrifter 14 des 2001 nr. 1390</a> (i kraft 1 jan 2002), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2021-12-03-3395">3 des 2021 nr. 3395</a>, <a href="forskrift/2021-12-03-3362">3 des 2021 nr. 3362</a> (i kraft 1 jan 2022), <a href="forskrift/2022-11-25-2349">25 nov 2022 nr. 2349</a> (i kraft 1 jan 2023, tidligere § 5).</article></article><article class="legalArticle" data-lovdata-URL="SF/forskrift/1995-09-01-772/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft straks.</article><article class="changesToParent">Endret ved forskrift <a href="forskrift/2022-11-25-2349">25 nov 2022 nr. 2349</a> (i kraft 1 jan 2023, tidligere § 6).</article></article></main></body></html>