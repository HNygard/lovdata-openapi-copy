<!DOCTYPE html><html lang="no"><head><title>Forskrift for medisinsk embetseksamen og medisinsk eksamen ved Universitetet i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1976-03-22-8875</dd><dt class="dokid">DokumentID</dt><dd class="dokid">SF/forskrift/1976-03-22-8875</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Univ./høgskoleavd.</li></ul></dd><dt class="publishedIn">Publisert i</dt><dd class="publishedIn">I 1976 139</dd><dt class="dateInForce">I kraft fra</dt><dd class="dateInForce">1976-03-22</dd><dt class="lastChangeInForce">Ikrafttredelse av siste endring</dt><dd class="lastChangeInForce">1987-08-14</dd><dt class="lastChangedBy">Sist endret ved</dt><dd class="lastChangedBy"><a href="forskrift/1987-08-14-681">forskrift/1987-08-14-681</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1970-06-19-58/§3">lov/1970-06-19-58/§3</a></li><li><a href="lov/1970-06-19-58/§5">lov/1970-06-19-58/§5</a></li><li><a href="lov/1970-06-19-58/§8">lov/1970-06-19-58/§8</a></li></ul></dd><dt class="titleShort">Korttittel</dt><dd class="titleShort">Forskrift om medisinsk embetseksamen, UiT</dd><dt class="title">Tittel</dt><dd class="title">Forskrift for medisinsk embetseksamen og medisinsk eksamen ved Universitetet i Tromsø.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og vitenskapsdepartementet 22. mars 1976. <br /><strong>Endret</strong> ved <a href="forskrift/1982-07-05-1118">forskrifter 5. juli 1982 nr. 1118</a>, <a href="forskrift/1987-02-19-132">19. februar 1987 nr. 132</a>, <a href="forskrift/1987-08-14-681">14. august 1987 nr. 681</a>.</dd><dt class="refid">RefID</dt><dd class="refid">forskrift/1976-03-22-8875</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for medisinsk embetseksamen og medisinsk eksamen ved Universitetet i Tromsø.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li></ul></li></ul></dd></dl></header><main class="documentBody" data-lovdata-URL="SF/forskrift/1976-03-22-8875" id="dokument"><h1>Forskrift for medisinsk embetseksamen og medisinsk eksamen ved Universitetet i Tromsø.</h1><article class="legalArticle" data-lovdata-URL="SF/forskrift/1976-03-22-8875/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Medisinsk embetseksamen består av fire trinn. Embetseksamen skal normalt kunne avlegges i løpet av 6 år. Bestått embetseksamen gir rett til tittelen candidatus medicinae (cand.med.)</article><article class="legalP" id="paragraf-1-ledd-2">Medisinsk eksamen består av de to første trinn til embetseksamen og skal normalt avlegges i løpet av 4 år, medregnet examen philosophicum.<sup class="footnotereference" data-footnotereferencevalue="1" data-unique-footnote-counter="1">1</sup> Bestått medisinsk eksamen gir rett til tittelen candidatus magisterii (cand.mag.).</article><article class="legalP" id="paragraf-1-ledd-3">Hvert trinn inndeles i avsnitt/semestre/kurs etter universitetstingets bestemmelser.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf forskrift om examen philosophicum ved Universitetet i Tromsø av <a href="forskrift/1987-02-19-130">19. februar 1987 nr. 130</a>.</article></footer></article><article class="legalArticle" data-lovdata-URL="SF/forskrift/1976-03-22-8875/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Etter forslag fra Studiestyret for medisin fastsetter universitetstinget hvilke fag/fagkombinasjoner det skal avlegges eksamen i, oppmeldingsprosedyre, prøveformer og til hvilken tid eksamen skal være avlagt.</article><article class="legalP" id="paragraf-2-ledd-2">På samme måte fastsetter universitetstinget obligatoriske kurs og obligatorisk klinisk tjeneste.</article></article><article class="legalArticle" data-lovdata-URL="SF/forskrift/1976-03-22-8875/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Alle eksamener blir holdt minst en gang i året. Ved eksamen gis karakteren «bestått» eller «ikke bestått». Universitetstinget kan i tillegg fastsette nærmere regler for skriftlig bedømmelse av selvvalgt skriftlig prøve.</article></article><article class="legalArticle" data-lovdata-URL="SF/forskrift/1976-03-22-8875/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Det er i samme semester ikke adgang til å framstille seg til eksamen i et fag ved mer enn ett norsk universitet.</article><article class="legalP" id="paragraf-4-ledd-2">Universitetstinget fastsetter de regler som skal gjelde for framstilling til eksamen for dem som ikke har bestått og for dem som vil gjenta bestått eksamen.</article><article class="legalP" id="paragraf-4-ledd-3">Unnlatt oppmelding til eksamen i rett tid, unnlatt frammøte og trekk under eksamen regnes som ikke bestått eksamen når godkjent forfallsgrunn ikke foreligger.</article></article><article class="legalArticle" data-lovdata-URL="SF/forskrift/1976-03-22-8875/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Fagstyret for medisin kan etter innstilling fra studiestyret for medisin, frita for eksamen eller prøve:<ol class="defaultList" type="1"><li data-name="1." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Når tilsvarende krav er oppfylt ved annen institusjon</article></article></li><li data-name="2." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">På bakgrunn av eksamen eller prøve i et velegnet fag utenfor fagkretsen avlagt ved universitetet eller annen institusjon.</article></article></li></ol></article><article class="legalP" id="paragraf-5-ledd-2">Universitetsstyret er klageinstans.</article><article class="legalP" id="paragraf-5-ledd-3">Opplysninger om generelle fritak skal tas inn i studieplanen.</article></article><article class="legalArticle" data-lovdata-URL="SF/forskrift/1976-03-22-8875/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">De forskrifter universitetstinget gir med hjemmel i dette reglement, tas inn i studieplanen.</article></article><article class="legalArticle" data-lovdata-URL="SF/forskrift/1976-03-22-8875/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Dette reglement tar til å gjelde straks.</article></article></main></body></html>