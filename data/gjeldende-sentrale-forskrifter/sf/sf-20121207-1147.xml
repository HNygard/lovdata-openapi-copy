<!DOCTYPE html><html lang="no"><head><title>Forskrift om obligatorisk opplæring i sykmeldingsarbeid for leger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-07-1147</dd><dt class="dokid">DokumentID</dt><dd class="dokid">SF/forskrift/2012-12-07-1147</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2012 hefte 13</dd><dt class="dateInForce">I kraft fra</dt><dd class="dateInForce">2013-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2014-06-25-873">forskrift/2014-06-25-873</a> fra 2014-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§8-7">lov/1997-02-28-19/§8-7</a></li></ul></dd><dt class="dateOfPublication">Kunngjort</dt><dd class="dateOfPublication">2012-12-07 16:20</dd><dt class="lastupdated">Rettet</dt><dd class="lastupdated">2023-07-01 (hjemmel)</dd><dt class="title">Tittel</dt><dd class="title">Forskrift om obligatorisk opplæring i sykmeldingsarbeid for leger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 7. desember 2012 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§8-7">§ 8-7</a> tiende ledd. <br /><strong>Endret</strong> ved <a href="forskrift/2014-06-25-873">forskrift 25 juni 2014 nr. 873</a>. <br /> <strong>Rettet</strong> 01.07.2023 (hjemmel)</dd><dt class="refid">RefID</dt><dd class="refid">forskrift/2012-12-07-1147</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om obligatorisk opplæring i sykmeldingsarbeid for leger</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Målgrupper</a></li><li><a href="#paragraf-3">§ 3. Retten til å dokumentere arbeidsuførhet</a></li><li><a href="#paragraf-4">§ 4. Innhold og omfang</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2012-12-07-1147" id="dokument"><h1>Forskrift om obligatorisk opplæring i sykmeldingsarbeid for leger</h1><article class="legalArticle" data-lovdata-URL="SF/forskrift/2012-12-07-1147/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med obligatorisk opplæring er å sikre at leger får tilstrekkelige kvalifikasjoner til å vurdere medlemmets arbeidsevne og mulighet til å være helt eller delvis i arbeid.</article></article><article class="legalArticle" data-lovdata-URL="SF/forskrift/2012-12-07-1147/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgrupper</span></h2><article class="legalP" id="paragraf-2-ledd-1">Forskriften gjelder for alle leger som vil dokumentere arbeidsuførhet.</article></article><article class="legalArticle" data-lovdata-URL="SF/forskrift/2012-12-07-1147/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Retten til å dokumentere arbeidsuførhet</span></h2><article class="legalP" id="paragraf-3-ledd-1">Leger som vil dokumentere arbeidsuførhet (sykmelde) skal ha gjennomført obligatorisk opplæring i sykmeldingsarbeid som beskrevet i <a href="forskrift/2012-12-07-1147/§4">§ 4</a>. Gjennomført opplæring skal dokumenteres i Helsepersonellregisteret som grunnlag for Arbeids- og velferdsetatens godkjenning.</article><article class="legalP" id="paragraf-3-ledd-2">Likestilt med opplæring som nevnt i første ledd regnes:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">gjennomført obligatorisk kurs i emnet trygdemedisin i henhold til <a href="forskrift/2005-12-19-1653">forskrift 19. desember 2005 nr. 1653</a> om veiledet tjeneste for å få adgang til å praktisere som allmennlege med rett til trygderefusjon.</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">egenerklæring fra sykmelder der vedkommende redegjør for hvordan han eller hun har tilegnet seg kunnskap om følgende tema: <ul class="defaultList"><li data-name="-" value="0"><article class="listArticle" id="paragraf-3-ledd-2-punkt-2-ledd-1-punkt-1"><article class="legalP" id="paragraf-3-ledd-2-punkt-2-ledd-1-punkt-1-ledd-1">Regelverket for sykmelding, herunder medisinsk vurdering av vilkår for rett til sykepenger, funksjons- og arbeidsevnevurdering.</article></article></li><li data-name="-" value="0"><article class="listArticle" id="paragraf-3-ledd-2-punkt-2-ledd-1-punkt-2"><article class="legalP" id="paragraf-3-ledd-2-punkt-2-ledd-1-punkt-2-ledd-1">Vurdering av arbeids- og aktivitetsmuligheter til tross for sykdom/skade.</article></article></li><li data-name="-" value="0"><article class="listArticle" id="paragraf-3-ledd-2-punkt-2-ledd-1-punkt-3"><article class="legalP" id="paragraf-3-ledd-2-punkt-2-ledd-1-punkt-3-ledd-1">Vurdering av alternativer til sykmelding.</article></article></li><li data-name="-" value="0"><article class="listArticle" id="paragraf-3-ledd-2-punkt-2-ledd-1-punkt-4"><article class="legalP" id="paragraf-3-ledd-2-punkt-2-ledd-1-punkt-4-ledd-1">Sykefraværsoppfølging og de ulike aktørers ansvar og plikter på sykefraværsområdet. Legens rolle og samhandling med øvrige aktører i sykefraværsarbeidet (legens samhandling med sykmeldt arbeidstaker, arbeidsgiver, NAV), herunder bruk av oppfølgingsplan og deltakelse i dialogmøter.</article></article></li><li data-name="-" value="0"><article class="listArticle" id="paragraf-3-ledd-2-punkt-2-ledd-1-punkt-5"><article class="legalP" id="paragraf-3-ledd-2-punkt-2-ledd-1-punkt-5-ledd-1">Arbeidsgivers tilretteleggingsplikt, arbeidstakers medvirkningsplikt.</article></article></li><li data-name="-" value="0"><article class="listArticle" id="paragraf-3-ledd-2-punkt-2-ledd-1-punkt-6"><article class="legalP" id="paragraf-3-ledd-2-punkt-2-ledd-1-punkt-6-ledd-1">Utfylling og bruk av sykmeldingsblanketten.</article></article></li><li data-name="-" value="0"><article class="listArticle" id="paragraf-3-ledd-2-punkt-2-ledd-1-punkt-7"><article class="legalP" id="paragraf-3-ledd-2-punkt-2-ledd-1-punkt-7-ledd-1">Arbeidsrettede tiltak og virkemidler.</article></article></li></ul></article></article></li></ol></article><article class="legalP" id="paragraf-3-ledd-3">I egenerklæringen må det sannsynliggjøres tilstrekkelig kunnskap om sykmeldingsarbeid, for eksempel gjennom deltakelse på aktuelle kurs. Ved eventuell stikkprøvekontroll må dette kunne dokumenteres.</article></article><article class="legalArticle" data-lovdata-URL="SF/forskrift/2012-12-07-1147/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innhold og omfang</span></h2><article class="legalP" id="paragraf-4-ledd-1">Arbeidsdepartementet fastsetter nærmere bestemmelser om innhold og omfang av den obligatoriske opplæringen som beskrevet i <a href="forskrift/2012-12-07-1147/§3">§ 3</a> første ledd i samarbeid med Helse- og omsorgsdepartementet. Opplæringen skal omfatte legens rolle i det inkluderende arbeidslivet, herunder sykmeldingsprosessen og samhandling mellom aktørene, samt regelverksforståelse når det gjelder sykmeldingsarbeid.</article></article><article class="legalArticle" data-lovdata-URL="SF/forskrift/2012-12-07-1147/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft fra 1. januar 2013.</article><article class="legalP" id="paragraf-5-ledd-2">Obligatorisk opplæring må være gjennomført innen ett år etter forskriftens ikrafttredelse.</article><article class="changesToParent">Endret ved <a href="forskrift/2014-06-25-873">forskrift 25 juni 2014 nr. 873</a> (i kraft 1 juli 2014, tidligere § 6).</article></article></main></body></html>