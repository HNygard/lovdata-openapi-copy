<!DOCTYPE html><html lang="no"><head><title>Forskrift om bortvisning og utvisning av personer fra Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-02-03-96</dd><dt class="dokid">DokumentID</dt><dd class="dokid">SF/forskrift/1995-02-03-96</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Polaravd.</li></ul></dd><dt class="publishedIn">Publisert i</dt><dd class="publishedIn">Avd I 1995 112</dd><dt class="dateInForce">I kraft fra</dt><dd class="dateInForce">1995-02-03</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-05-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-04-29-643">forskrift/2022-04-29-643</a> fra 2022-05-06</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1976-07-09-5">forskrift/1976-07-09-5</a></li></ul></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1925-07-17-11/§4">lov/1925-07-17-11/§4</a></li></ul></dd><dt class="titleShort">Korttittel</dt><dd class="titleShort">Forskrift om bortvisning og utvisning av personer fra Svalbard</dd><dt class="title">Tittel</dt><dd class="title">Forskrift om bortvisning og utvisning av personer fra Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. februar 1995 med hjemmel i <a href="lov/1925-07-17-11">lov av 17. juli 1925 nr. 11</a> om Svalbard <a href="lov/1925-07-17-11/§4">§ 4</a>. Fremmet av Justis- og politidepartementet. <br /> <strong>Endret</strong> ved <a href="forskrift/2016-08-26-1009">forskrifter 26 aug 2016 nr. 1009</a>, <a href="forskrift/2021-12-03-3395">3 des 2021 nr. 3395</a>, <a href="forskrift/2022-04-29-643">29 april 2022 nr. 643</a> (i kraft 6 mai 2022).</dd><dt class="refid">RefID</dt><dd class="refid">forskrift/1995-02-03-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bortvisning og utvisning av personer fra Svalbard</a><ul class="tocSubUl"><li><a href="#kapittel-1" data-child-interval="§§ 1 – 5">I</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li><li><a href="#kapittel-1-paragraf-5">§ 5.</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1995-02-03-96" id="dokument"><h1>Forskrift om bortvisning og utvisning av personer fra Svalbard</h1><section class="section" data-name="kapI" id="kapittel-1" data-lovdata-URL="SF/forskrift/1995-02-03-96/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/1995-02-03-96/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Den som kommer til Svalbard, kan bortvises av Sysselmesteren ved innreise eller senere når<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">det må antas at vedkommende ikke har tilstrekkelige midler til å oppholde seg eller mulighet til å ernære seg på lovlig måte på Svalbard</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">vedkommende tidligere er utvist fra Svalbard ved en utvisningsbeslutning som fortsatt står ved makt</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">det må antas at vedkommende ikke er i stand til å ta vare på seg selv</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">vedkommende ikke bor fast på Svalbard eller har sitt faste arbeid på Svalbard og under sitt opphold der med skjellig grunn mistenkes for overtredelse av lov eller bestemmelser gitt i medhold av lov som gjelder for Svalbard</article></article></li><li data-name="e." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">vedkommende tidligere er straffedømt for overtredelser av lov eller bestemmelser gitt i medhold av lov som gjelder for Svalbard, og det er grunn til å frykte for at vedkommende vil komme til å begå nye straffbare handlinger på Svalbard</article></article></li><li data-name="f." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">vedkommende ikke viser gyldig pass eller legitimasjonsdokument som fastsatt i <a href="forskrift/2022-04-29-643/§4">forskrift 29. april 2022 nr. 643 om kontroll av reisende til og fra Svalbard § 4</a> andre og tredje ledd</article></article></li><li data-name="g." value="7"><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">det er nødvendig av hensyn til folkehelsen eller offentlig orden.</article></article></li></ol></article><article class="legalP" id="kapittel-1-paragraf-1-ledd-2">Den som kommer til Svalbard, skal bortvises av Sysselmesteren ved innreise eller senere når<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">bortvisning er nødvendig for å gjennomføre bindende vedtak av De Forente Nasjoners Sikkerhetsråd om sanksjoner som inneholder reiserestriksjoner, eller</article></article></li><li data-name="b." value="2"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">personen omfattes av internasjonale restriktive tiltak som inneholder reiserestriksjoner som Norge har sluttet opp om, og som er gjennomført for øvrige deler av Kongeriket Norge.</article></article></li></ol></article><article class="legalP" id="kapittel-1-paragraf-1-ledd-3">Blir en person som kommer med skip eller luftfartøy, bortvist på ankomstdagen, plikter fartøyets fører og eier eller leier uten godtgjøring av det offentlige å ta vedkommende om bord igjen eller på annen måte bringe personen ut fra Svalbard etter nærmere bestemmelse av Sysselmesteren.</article><article class="changesToParent">Endret ved <a href="forskrift/2016-08-26-1009">forskrifter 26 aug 2016 nr. 1009</a> (i kraft 1 sep 2016), <a href="forskrift/2021-12-03-3395">3 des 2021 nr. 3395</a>, <a href="forskrift/2022-04-29-643">29 april 2022 nr. 643</a> (i kraft 6 mai 2022).</article></article><article class="legalArticle" data-lovdata-URL="SF/forskrift/1995-02-03-96/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Sysselmesteren kan utvise enhver fra Svalbard når<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">vedkommende handler mot en beslutning om bortvisning etter <a href="forskrift/1995-02-03-96/§1">§ 1</a> første ledd</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">vedkommende ikke bor fast på Svalbard eller har sitt faste arbeid på Svalbard og under sitt opphold der med skjellig grunn mistenkes for overtredelse av lov eller bestemmelser gitt i medhold av lov som gjelder for Svalbard</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">vedkommende er tidligere straffedømt for overtredelser av lov eller bestemmelser gitt i medhold av lov som gjelder for Svalbard, og det er grunn til å frykte at vedkommende vil komme til å begå nye straffbare handlinger på Svalbard.</article></article></li></ol></article><article class="legalP" id="kapittel-1-paragraf-2-ledd-2">Utvisning er til hinder for senere innreise til Svalbard. Innreiseforbudet kan gjøres varig eller tidsbegrenset, men ikke for kortere tidsrom enn to år. Etter søknad til Sysselmesteren kan den som er utvist, få adgang til Svalbard, men som regel ikke før to år er gått fra utreisen.</article><article class="changesToParent">Endret ved <a href="forskrift/2016-08-26-1009">forskrifter 26 aug 2016 nr. 1009</a> (i kraft 1 sep 2016), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1995-02-03-96/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Inntil beslutning om bortvisning eller utvisning er truffet, kan Sysselmesteren pålegge vedkommende å oppholde seg på et bestemt sted. Også etter at slik beslutning er truffet, kan tilsvarende pålegg gis i påvente av iverksettelse av beslutningen.</article><article class="changesToParent">Endret ved <a href="forskrift/2016-08-26-1009">forskrifter 26 aug 2016 nr. 1009</a> (i kraft 1 sep 2016), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1995-02-03-96/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Den som bortvises, skal pålegges straks, eller innen en viss frist, å forlate Svalbard. Dersom personen nekter å etterkomme pålegget, skal vedkommende føres ut. Personen plikter å betale utgiftene for dette og for opphold som er besluttet i medhold av <a href="forskrift/1995-02-03-96/§3">§ 3</a>. Dersom den som blir bortvist, er i besittelse av pengemidler, skal Sysselmesteren før transporten sikre seg det nødvendige beløp til dekning av utgifter etter tredje punktum.</article><article class="changesToParent">Endret ved <a href="forskrift/2016-08-26-1009">forskrifter 26 aug 2016 nr. 1009</a> (i kraft 1 sep 2016), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/1995-02-03-96/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Beslutning om bortvisning etter <a href="forskrift/1995-02-03-96/§1">§ 1</a> eller utvisning etter <a href="forskrift/1995-02-03-96/§2">§ 2</a> kan påklages til Justisdepartementet. Klagen har ikke oppsettende virkning med mindre dette blir besluttet i samsvar med <a href="lov/1967-02-10/§42">forvaltningsloven § 42</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/1995-02-03-96/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks. <a href="forskrift/1976-07-09-5">Forskrift av 9. juli 1976 nr. 5</a> om avvisning og utvisning av personer fra Svalbard oppheves.</article></section></main></body></html>