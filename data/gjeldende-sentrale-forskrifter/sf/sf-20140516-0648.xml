<!DOCTYPE html><html lang="no"><head><title>Forskrift om stønad til arbeids- og utdanningsreiser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-05-16-648</dd><dt class="dokid">DokumentID</dt><dd class="dokid">SF/forskrift/2014-05-16-648</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="publishedIn">Publisert i</dt><dd class="publishedIn">I 2014 hefte 6</dd><dt class="dateInForce">I kraft fra</dt><dd class="dateInForce">2014-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-11-05</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-11-05-1799">forskrift/2023-11-05-1799</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2004-12-10-76/§13">lov/2004-12-10-76/§13</a></li></ul></dd><dt class="dateOfPublication">Kunngjort</dt><dd class="dateOfPublication">2014-05-20 14:20</dd><dt class="lastupdated">Rettet</dt><dd class="lastupdated">2021-12-17 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om stønad til arbeids- og utdanningsreiser</dd><dt class="title">Tittel</dt><dd class="title">Forskrift om stønad til arbeids- og utdanningsreiser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 16. mai 2014 med hjemmel i <a href="lov/2004-12-10-76">lov 10. desember 2004 nr. 76</a> om arbeidsmarkedstjenester (arbeidsmarkedsloven) <a href="lov/2004-12-10-76/§13">§ 13</a>. <br /><strong>Endret</strong> ved <a href="forskrift/2014-09-01-1127">forskrifter 1 sep 2014 nr. 1127</a>, <a href="forskrift/2015-12-21-1827">21 des 2015 nr. 1827</a>, <a href="forskrift/2016-01-20-53">20 jan 2016 nr. 53</a>, <a href="forskrift/2021-12-15-3611">15 des 2021 nr. 3611</a>, <a href="forskrift/2023-11-05-1799">5 nov 2023 nr. 1799</a>. <br /> <strong>Rettelser:</strong> 17.12.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2014-05-16-648</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til arbeids- og utdanningsreiser</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hvem kan få stønad</a></li><li><a href="#paragraf-3">§ 3. Vilkår</a></li><li><a href="#paragraf-4">§ 4. Beregning av stønaden</a></li><li><a href="#paragraf-5">§ 5. Forhold til andre ytelser</a></li><li><a href="#paragraf-6">§ 6. Søknad</a></li><li><a href="#paragraf-7">§ 7. Ikrafttredelse</a></li><li><a href="#paragraf-8">§ 8. Overgangsregler</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-05-16-648" id="dokument"><h1>Forskrift om stønad til arbeids- og utdanningsreiser</h1><article class="legalArticle" data-lovdata-URL="SF/forskrift/2014-05-16-648/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Stønad til arbeids- og utdanningsreiser skal bidra til at personer med forflyttingsvansker på grunn av nedsatt funksjonsevne, kan være i ordinært arbeid eller gjennomføre arbeidsrettet utdanning.</article></article><article class="legalArticle" data-lovdata-URL="SF/forskrift/2014-05-16-648/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem kan få stønad</span></h2><article class="legalP" id="paragraf-2-ledd-1">Stønad kan gis til personer som grunnet varig nedsatt funksjonsevne har forflytningsvansker som medfører at personen ikke kan reise til og fra arbeid eller utdanning med offentlige kommunikasjonsmidler. Med varig nedsatt funksjonsevne menes at forflytningsvanskene vil vare i mer enn ett år.</article><article class="legalP" id="paragraf-2-ledd-2">Stønaden kan gis til personer som er i ordinært arbeid eller som gjennomfører arbeidsrettet utdanning for å skaffe seg eller beholde ordinært arbeid.</article><article class="legalP" id="paragraf-2-ledd-3">Personer som av medisinske årsaker midlertidig er fratatt førerkortet og ikke kan komme seg til arbeid/utdanning på annen måte, kan innvilges stønad til tilrettelagt transport i den aktuelle perioden.</article><article class="legalP" id="paragraf-2-ledd-4">Arbeids- og velferdsdirektoratet kan gi nærmere retningslinjer om prioriteringen av personer som søker om stønad til dekning av arbeids- og utdanningsreiser.</article><article class="changesToParent">Endret ved forskrift <a href="forskrift/2023-11-05-1799">5 nov 2023 nr. 1799</a>.</article></article><article class="legalArticle" data-lovdata-URL="SF/forskrift/2014-05-16-648/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Det kan gis stønad til nødvendig transport til og fra arbeid eller utdanning. Reisen må medføre så store belastninger at offentlige kommunikasjonsmidler ikke kan benyttes. Dersom deler av reisen kan gjennomføres med offentlige kommunikasjonsmidler uten at dette medfører store belastninger, gis det ikke stønad til transport for denne delen av reisen.</article><article class="legalP" id="paragraf-3-ledd-2">Stønaden gis som tilskudd til tilrettelagt transport utført av transportører med godkjent løyve for persontransport. I særlige tilfeller kan det gis stønad til leiebil for kortere perioder.</article></article><article class="legalArticle" data-lovdata-URL="SF/forskrift/2014-05-16-648/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av stønaden</span></h2><article class="legalP" id="paragraf-4-ledd-1">Stønaden dekker de faktiske utgiftene til tilrettelagt transport, fratrukket en egenandel.</article><article class="legalP" id="paragraf-4-ledd-2">Stønaden gis tidligst fra det tidspunkt søknad er framsatt.</article></article><article class="legalArticle" data-lovdata-URL="SF/forskrift/2014-05-16-648/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forhold til andre ytelser</span></h2><article class="legalP" id="paragraf-5-ledd-1">Det gis ikke stønad etter denne forskriften til personer som<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">mottar grunnstønad til transport til arbeid eller utdanning, jf. <a href="lov/1997-02-28-19/§6-3">folketrygdloven § 6-3</a>,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">mottar stønad til bil, jf. <a href="lov/1997-02-28-19/§10-7">folketrygdloven § 10-7</a> og denne er ment å skulle benyttes til transport til arbeid eller utdanning. Det kan likevel gis stønad etter denne forskriften dersom det foreligger særlige forhold som gjør at bilen ikke kan benyttes til dette formålet,</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">er elever i grunn- eller videregående skole der kommunen eller fylkeskommunen har ansvaret for å dekke reisen til skolen,</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">deltar på arbeidsmarkedstiltak som er tildelt av Arbeids- og velferdsetaten. Det kan likevel gis stønad etter denne forskriften til personer som deltar på midlertidig eller varig lønnstilskudd jf. <a href="forskrift/2015-12-11-1598/kap9">forskrift 11. desember 2015 nr. 1598 om arbeidsmarkedstiltak kapittel 9</a> og <a href="forskrift/2015-12-11-1598/kap10">10</a>,</article></article></li><li data-name="e." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">mottar en full ytelse til livsopphold etter folketrygdloven, eller</article></article></li><li data-name="f." value="6"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">får dekket transportutgifter til utdanning eller arbeid etter annet regelverk.</article></article></li></ol></article><article class="legalP" id="paragraf-5-ledd-2">Personer som mottar sykepenger etter lov <a href="lov/1997-02-28-19">28. februar 1997 nr. 19</a> om folketrygd <a href="lov/1997-02-28-19/kap8">kapittel 8</a>, kan likevel motta stønad etter denne forskriften når de deltar i tiltaket opplæring i form av ordinær utdanning jf. forskrift <a href="forskrift/2015-12-11-1598">11. desember 2015 nr. 1598</a> om arbeidsmarkedstiltak <a href="forskrift/2015-12-11-1598/kap7">kapittel 7</a>.</article><article class="legalP" id="paragraf-5-ledd-3">Personer som mottar full alderspensjon etter <a href="lov/1997-02-28-19/kap19">folketrygdloven kapittel 19</a> eller <a href="lov/1997-02-28-19/kap20">20</a>, kan likevel få stønad etter denne forskriften.</article><article class="changesToParent">Endret ved <a href="forskrift/2014-09-01-1127">forskrifter 1 sep 2014 nr. 1127</a>, <a href="forskrift/2015-12-21-1827">21 des 2015 nr. 1827</a> (i kraft 1 jan 2016), <a href="forskrift/2016-01-20-53">20 jan 2016 nr. 53</a>, <a href="forskrift/2021-12-15-3611">15 des 2021 nr. 3611</a>.</article></article><article class="legalArticle" data-lovdata-URL="SF/forskrift/2014-05-16-648/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad</span></h2><article class="legalP" id="paragraf-6-ledd-1">Søknad om stønad til arbeids og utdanningsreiser fremmes for Arbeids- og velferdsetaten på det nivå Arbeids- og velferdsdirektoratet bestemmer.</article></article><article class="legalArticle" data-lovdata-URL="SF/forskrift/2014-05-16-648/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. september 2014.</article></article><article class="legalArticle" data-lovdata-URL="SF/forskrift/2014-05-16-648/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsregler</span></h2><article class="legalP" id="paragraf-8-ledd-1">Bestemmelsene i <a href="forskrift/2014-05-16-648/§5">§ 5</a> gjelder ikke personer som har fått innvilget stønad til arbeids- og utdanningsreiser i regi av Arbeids- og velferdsetaten før 1. september 2014, så lenge de opprinnelige forutsetningene for å innvilge stønaden er uendret.</article><article class="legalP" id="paragraf-8-ledd-2">Personer som mottar TT-reiser til arbeid og utdanning fra Oslo kommune når denne forskriften trer i kraft, kan uavhengig av <a href="forskrift/2014-05-16-648/§5">§ 5</a> bokstav f) innvilges stønad til arbeids- og utdanningsreiser dersom de fyller de øvrige vilkårene etter denne forskriften. Stønad til arbeids- og utdanningsreiser kan innvilges under forutsetning av at stønad til TT-reiser til arbeid og utdanning fra Oslo kommune opphører.</article></article></main></body></html>