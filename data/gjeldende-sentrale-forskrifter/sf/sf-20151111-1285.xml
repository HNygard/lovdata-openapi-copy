<!DOCTYPE html><html lang="no"><head><title>Forskrift om politiattest i barnehager</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-11-11-1285</dd><dt class="dokid">DokumentID</dt><dd class="dokid">SF/forskrift/2015-11-11-1285</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Barnehageavd.</li></ul></dd><dt class="publishedIn">Publisert i</dt><dd class="publishedIn">I 2015 hefte 12</dd><dt class="dateInForce">I kraft fra</dt><dd class="dateInForce">2015-12-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-03-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-03-19-801">forskrift/2021-03-19-801</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-12-16-1509">forskrift/2005-12-16-1509</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-64/§30">lov/2005-06-17-64/§30</a></li></ul></dd><dt class="dateOfPublication">Kunngjort</dt><dd class="dateOfPublication">2015-11-16 15:00</dd><dt class="lastupdated">Rettet</dt><dd class="lastupdated">2021-04-09 (hjemmel)</dd><dt class="titleShort">Korttittel</dt><dd class="titleShort">Forskrift om politiattest i barnehager</dd><dt class="title">Tittel</dt><dd class="title">Forskrift om politiattest i barnehager</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 11. november 2015 med hjemmel i <a href="lov/2005-06-17-64/§30">lov 17. juni 2005 nr. 64 om barnehager (barnehageloven) § 30</a> fjerde ledd. <br /><strong>Endret</strong> ved forskrift <a href="forskrift/2021-03-19-801">19 mars 2021 nr. 801</a>. <br /> <strong>Rettelser:</strong> 09.04.2021 (hjemmel).</dd><dt class="refid">RefID</dt><dd class="refid">forskrift/2015-11-11-1285</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om politiattest i barnehager</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Krav om politiattest</a></li><li><a href="#paragraf-3">§ 3. Krav til attesten</a></li><li><a href="#paragraf-4">§ 4. Framgangsmåte ved ansettelse</a></li><li><a href="#paragraf-5">§ 5. Yrkesforbud og egnethet</a></li><li><a href="#paragraf-6">§ 6. Godkjenning av barnehage</a></li><li><a href="#paragraf-7">§ 7. Behandling av politiattest og taushetsplikt</a></li><li><a href="#paragraf-8">§ 8. Fornyet vandelskontroll</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-11-11-1285" id="dokument"><h1>Forskrift om politiattest i barnehager</h1><article class="legalArticle" data-lovdata-URL="SF/forskrift/2015-11-11-1285/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder alle godkjente og godkjenningspliktige barnehager.</article></article><article class="legalArticle" data-lovdata-URL="SF/forskrift/2015-11-11-1285/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav om politiattest</span></h2><article class="legalP" id="paragraf-2-ledd-1">Kravet om å legge fram politiattest etter <a href="lov/2005-06-17-64/§30">barnehageloven § 30</a> første ledd gjelder før personen begynner å arbeide i barnehage.</article><article class="legalP" id="paragraf-2-ledd-2">I vurderingen av om det skal innhentes politiattest for personer som nevnt i <a href="lov/2005-06-17-64/§30">barnehageloven § 30</a> andre ledd, skal barnehageeier og kommunen som barnehagemyndighet legge vekt på om oppholdet eller innflytelsen gir vedkommende mulighet til å være i direkte kontakt med barna.</article><article class="changesToParent">Endret ved forskrift <a href="forskrift/2021-03-19-801">19 mars 2021 nr. 801</a>.</article></article><article class="legalArticle" data-lovdata-URL="SF/forskrift/2015-11-11-1285/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til attesten</span></h2><article class="legalP" id="paragraf-3-ledd-1">Politiattesten skal ikke være eldre enn tre måneder når den leveres til mottaker.</article></article><article class="legalArticle" data-lovdata-URL="SF/forskrift/2015-11-11-1285/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Framgangsmåte ved ansettelse</span></h2><article class="legalP" id="paragraf-4-ledd-1">Arbeidsgiver skal i utlysningsteksten gjøre søkere oppmerksom på at det vil bli krevd politiattest ved ansettelse, men at denne ikke skal legges ved søknaden. Attest skal kun kreves av den søkeren som får tilbud om stillingen. Det skal i tilbudet tas forbehold om at anmerkninger på politiattesten kan føre til endring i tilbudet om stilling. Politiattest skal foreligge før søkeren ansettes.</article><article class="legalP" id="paragraf-4-ledd-2">Det skal framgå av saksdokumentene at søker som ansettes har levert politiattest til arbeidsgiver.</article></article><article class="legalArticle" data-lovdata-URL="SF/forskrift/2015-11-11-1285/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Yrkesforbud og egnethet</span></h2><article class="legalP" id="paragraf-5-ledd-1">Personer som ikke legger fram politiattest eller legger fram politiattest som viser dom for overtredelse av <a href="lov/2005-05-20-28/§299">straffeloven § 299</a>, <a href="lov/2005-05-20-28/§301">§ 301</a>, <a href="lov/2005-05-20-28/§302">§ 302</a>, <a href="lov/2005-05-20-28/§303">§ 303</a>, <a href="lov/2005-05-20-28/§304">§ 304</a>, <a href="lov/2005-05-20-28/§305">§ 305</a>, <a href="lov/2005-05-20-28/§306">§ 306</a>, <a href="lov/2005-05-20-28/§310">§ 310</a> eller <a href="lov/2005-05-20-28/§311">§ 311</a>, eller <a href="lov/1902-05-22-10">lov 22. mai 1902 nr. 10</a> Almindelig borgerlig Straffelov <a href="lov/1902-05-22-10/§195">§ 195</a>, <a href="lov/1902-05-22-10/§196">§ 196</a>, <a href="lov/1902-05-22-10/§200">§ 200</a> andre ledd, <a href="lov/1902-05-22-10/§201">§ 201</a> første ledd bokstav c, <a href="lov/1902-05-22-10/§201a">§ 201a</a> eller <a href="lov/1902-05-22-10/§204a">§ 204a</a>, er utelukket fra fast eller midlertidig ansettelse i barnehage.</article><article class="legalP" id="paragraf-5-ledd-2">Hvis en politiattest viser andre anmerkninger, må barnehageeier vurdere om anmerkningen gjør personen uegnet til å arbeide i barnehagen.</article></article><article class="legalArticle" data-lovdata-URL="SF/forskrift/2015-11-11-1285/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjenning av barnehage</span></h2><article class="legalP" id="paragraf-6-ledd-1">Kommunen skal ved godkjenning av barnehagen innhente politiattest fra eier av barnehagen, eier av barnehagens lokaler og deres familiemedlemmer, hvis vedkommende har mulighet til å være i direkte kontakt med barna i barnehagen.</article><article class="legalP" id="paragraf-6-ledd-2">Kommunen skal vurdere om anmerkninger på en attest fører til avslag på søknad om godkjenning av barnehage eller ikke. Kommunen skal ikke godkjenne en barnehage dersom attest er krevd, men ikke levert. Kommunen skal heller ikke godkjenne en barnehage der en person nevnt i <a href="forskrift/2015-11-11-1285/§6">§ 6</a> første ledd skal ha et ansettelsesforhold i barnehagen og leverer attest med anmerkninger som nevnt i <a href="forskrift/2015-11-11-1285/§5">§ 5</a> første ledd.</article><article class="legalP" id="paragraf-6-ledd-3">Det skal framgå av kommunens saksdokumenter at politiattest er levert.</article></article><article class="legalArticle" data-lovdata-URL="SF/forskrift/2015-11-11-1285/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Behandling av politiattest og taushetsplikt</span></h2><article class="legalP" id="paragraf-7-ledd-1">Politiattesten skal oppbevares utilgjengelig for uvedkommende. Den skal makuleres straks etter at den har vært brukt til det formålet den er innhentet for, jf. <a href="forskrift/2013-09-20-1097/§37-2">politiregisterforskriften § 37-2</a>.</article><article class="legalP" id="paragraf-7-ledd-2">Den som får kjennskap til opplysninger i en politiattest, skal hindre at uvedkommende får adgang eller kjennskap til opplysningene, jf. <a href="lov/2010-05-28-16/§47">politiregisterloven § 47</a>.</article></article><article class="legalArticle" data-lovdata-URL="SF/forskrift/2015-11-11-1285/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fornyet vandelskontroll</span></h2><article class="legalP" id="paragraf-8-ledd-1">Fornyet vandelskontroll kan foretas i samsvar med <a href="lov/2010-05-28-16/§43">politiregisterloven § 43</a>.</article></article><article class="legalArticle" data-lovdata-URL="SF/forskrift/2015-11-11-1285/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. desember 2015. Fra samme tidspunkt oppheves <a href="forskrift/2005-12-16-1509">forskrift 16. desember 2005 nr. 1509</a> om politiattest i henhold til barnehageloven, fastsatt med hjemmel i <a href="lov/2005-06-17-64">lov 17. juni 2005 nr. 64</a> om barnehager (barnehageloven) <a href="lov/2005-06-17-64/§19">§ 19</a> fjerde ledd.</article></article></main></body></html>