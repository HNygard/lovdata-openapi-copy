<!DOCTYPE html><html lang="no"><head><title>Forskrift om tilskot til landbruksvikarordninga</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-10-22-1167</dd><dt class="dokid">DokumentID</dt><dd class="dokid">SF/forskrift/2007-10-22-1167</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2007 hefte 10</dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-08-30-2629">forskrift/2021-08-30-2629</a> fra 2021-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2007-10-23 15:00</dd><dt class="titleShort">Korttittel</dt><dd class="titleShort">Forskrift om tilskot til landbruksvikarordninga</dd><dt class="title">Tittel</dt><dd class="title">Forskrift om tilskot til landbruksvikarordninga</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsett av Landbruks- og matdepartementet 22. oktober 2007 med heimel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§18">§ 18</a> og etter samråd med Norsk Bonde- og Småbrukarlag og Norges Bondelag. <br /><strong>Endra</strong> ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2015-06-30-824">30 juni 2015 nr. 824</a>, <a href="forskrift/2016-07-21-942">21 juli 2016 nr. 942</a>, <a href="forskrift/2018-12-17-2118">17 des 2018 nr. 2118</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-08-30-2629">30 aug 2021 nr. 2629</a> (i kraft 15 sep 2021, tittel).</dd><dt class="refid">RefID</dt><dd class="refid">forskrift/2007-10-22-1167</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskot til landbruksvikarordninga</a><ul class="tocSubUl"><li><a href="#paragraf-1">§ 1. Føremål</a></li><li><a href="#paragraf-2">§ 2. Bruk av landbruksvikar</a></li><li><a href="#paragraf-3">§ 3. Søknad og rapportering</a></li><li><a href="#paragraf-4">§ 4. Tilskot</a></li><li><a href="#paragraf-5">§ 5. Administrasjon, dispensasjon og klage</a></li><li><a href="#paragraf-6">§ 6. Opplysningsplikt og kontroll</a></li><li><a href="#paragraf-7">§ 7. Avkorting av tilskotet mv.</a></li><li><a href="#paragraf-8">§ 8. Ikraftsetjing</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-10-22-1167" id="dokument"><h1>Forskrift om tilskot til landbruksvikarordninga</h1><article class="legalArticle" data-lovdata-URL="SF/forskrift/2007-10-22-1167/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" id="paragraf-1-ledd-1">Tilskotet skal bidra til å sikre at føretak med husdyr- og planteproduksjon får tilgang på kvalifisert hjelp til avløysing ved sjukdom og i krisesituasjonar.</article></article><article class="legalArticle" data-lovdata-URL="SF/forskrift/2007-10-22-1167/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bruk av landbruksvikar</span></h2><article class="legalP" id="paragraf-2-ledd-1">Avløysarlag som mottek tilskot til landbruksvikarverksemd pliktar innanfor sitt geografiske ansvarsområde, fastsett av statsforvaltaren etter samråd med avløysarlaga, å ha tilstrekkeleg landbruksvikarberedskap tilgjengeleg.</article><article class="legalP" id="paragraf-2-ledd-2">Avløysarlaga skal ved sjukdom og i krisesituasjonar yte hjelp til føretak med husdyr- og planteproduksjon, som har rett på tilskot til avløysing ved sjukdom mv., jf. <a href="forskrift/2014-12-19-1821">forskrift 19. desember 2014 nr. 1821</a> om tilskot til avløysing ved sjukdom og fødsel mv. Denne plikta er avgrensa til 14 dagar per tilfelle. Dersom landbruksvikaren ikkje nyttast i slik samanheng, kan vikaren nyttast til annan avløysing.</article><article class="changesToParent">Endra ved <a href="forskrift/2015-06-30-824">forskrifter 30 juni 2015 nr. 824</a>, <a href="forskrift/2016-07-21-942">21 juli 2016 nr. 942</a> (i kraft 15 sep 2016), <a href="forskrift/2018-12-17-2118">17 des 2018 nr. 2118</a> (i kraft 1 jan 2019), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2007-10-22-1167/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad og rapportering</span></h2><article class="legalP" id="paragraf-3-ledd-1">Søknadsskjema og rapporteringsskjema vert fastsett av Landbruksdirektoratet.</article><article class="legalP" id="paragraf-3-ledd-2">Søknad om tilskot til landbruksvikarverksemd for inneverande år og rapport om landbruksvikarverksemda for føregåande år skal sendast statsforvaltaren innan 1. februar.</article><article class="changesToParent">Endra ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2018-12-17-2118">17 des 2018 nr. 2118</a> (i kraft 1 jan 2019), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2007-10-22-1167/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskot</span></h2><article class="legalP" id="paragraf-4-ledd-1">Tilskotet vert utrekna med grunnlag i føresegner fastsett i eller i medhald av jordbruksoppgjeret.</article><article class="changesToParent">Endra ved <a href="forskrift/2018-12-17-2118">forskrift 17 des 2018 nr. 2118</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2007-10-22-1167/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-5-ledd-1">Landbruksdirektoratet administrerer tilskot etter denne forskrifta. Vedtak om tilskot etter forskrifta gjerast av statsforvaltaren.</article><article class="legalP" id="paragraf-5-ledd-2">Statsforvaltaren kan gi dispensasjon frå denne forskrifta når særlege grunnar talar for det.</article><article class="legalP" id="paragraf-5-ledd-3">Vedtak som er fatta i medhald av forskrifta kan påklagast til Landbruksdirektoratet.</article><article class="changesToParent">Endra ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2016-07-21-942">21 juli 2016 nr. 942</a> (i kraft 15 sep 2016), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2007-10-22-1167/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-6-ledd-1">Avløysarlag som mottek tilskot etter denne forskrifta er pliktig til å gje alle nødvendige opplysningar som statsforvaltaren eller Landbruksdirektoratet krev.</article><article class="legalP" id="paragraf-6-ledd-2">Statsforvaltaren og Landbruksdirektoratet kontrollerar at utbetaling av tilskot etter denne forskrifta er rett, og kan foreta stadleg kontroll hos avløysarlag som mottek tilskot. Avløysarlaget pliktar å medverke ved slik kontroll.</article><article class="changesToParent">Endra ved <a href="forskrift/2014-09-03-1144">forskrifter 3 sep 2014 nr. 1144</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2007-10-22-1167/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avkorting av tilskotet mv.</span></h2><article class="legalP" id="paragraf-7-ledd-1">Ved brot på føresegner i denne forskrifta kan heile eller deler av tilskotet krevjast tilbake. Ved gjentatte brot kan avløysarlaga miste retten til å motta tilskot.</article><article class="legalP" id="paragraf-7-ledd-2">For mykje utbetalt tilskot kan krevjast tilbake eller motreknast i seinare utbetalingar av tilskot.</article><article class="legalP" id="paragraf-7-ledd-3">Dersom søknaden eller rapportering om tilskot er sendt inn for seint eller inneheld urette opplysningar, kan tilskotet verte avkorta eller utbetaling avslått.</article><article class="legalP" id="paragraf-7-ledd-4">Det kan krevjast forseinkingsrente i medhald av <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m. for det beløp som krevjast tilbakebetalt.</article></article><article class="legalArticle" data-lovdata-URL="SF/forskrift/2007-10-22-1167/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetjing</span></h2><article class="legalP" id="paragraf-8-ledd-1">Forskrifta gjeld frå 1. januar 2008.</article></article></main></body></html>