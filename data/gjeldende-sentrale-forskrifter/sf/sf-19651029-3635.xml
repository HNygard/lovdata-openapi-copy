<!DOCTYPE html><html lang="no"><head><title>Forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1965-10-29-3635</dd><dt class="dokid">DokumentID</dt><dd class="dokid">SF/forskrift/1965-10-29-3635</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="dateInForce">I kraft fra</dt><dd class="dateInForce">1965-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-03-13-339">forskrift/2018-03-13-339</a> fra 2018-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-29-20/§36">lov/2005-04-29-20/§36</a></li><li><a href="forskrift/2005-12-16-1563">forskrift/2005-12-16-1563</a></li></ul></dd><dt class="lastupdated">Rettet</dt><dd class="lastupdated">2014-09-23 (ansvarlig departement og hjemmel)</dd><dt class="titleShort">Korttittel</dt><dd class="titleShort">Forskrift om Haag-konvensjonen 1958 om underholdsbidrag</dd><dt class="title">Tittel</dt><dd class="title">Forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og politidepartementet 29. oktober 1965 med heimel i § 2 i lov 19. juni 1931 nr. 3 om inndriving av underholdsbidrag fastsatt i fremmed stat, § 2 tredje ledd i <a href="lov/1959-12-18-11">lov 18. desember 1959 nr. 11</a> om betaling for rettsforretninger (sportelloven), § 18 i lov <a href="lov/1956-12-21-9/§18">21. desember 1956 nr. 9</a> om born i ekteskap og § 40 i <a href="lov/1956-12-21-10/§40">lov 21. desember 1956 nr. 10</a> om born utanom ekteskap. <br /> <strong>Tilføyd hjemmel:</strong> <a href="lov/2005-04-29-20">Lov 29. april 2005 nr. 20</a> om innkreving av underholdsbidrag mv. (bidragsinnkrevingsloven) <a href="lov/2005-04-29-20/§36">§ 36</a>, jf. <a href="forskrift/2005-12-16-1563">forskrift 16. desember 2005 nr. 1563</a> om videreføring av forskrifter til bidragsinnkrevingsloven (1955). <br /><strong>Endret</strong> ved <a href="forskrift/1990-03-09-166">forskrifter 9 mars 1990 nr. 166</a>, <a href="forskrift/1991-12-17-817">17 des 1991 nr. 817</a>, <a href="forskrift/2018-03-13-339">13 mars 2018 nr. 339</a> (bl.a. tittel). <br /><strong>Endres</strong> ved forskrift <a href="forskrift/2025-09-11-1817">11 sep 2025 nr. 1817</a> (i kraft 1 jan 2026). <br /> <strong>Rettelser:</strong> 23.09.2014 (ansvarlig departement og hjemmel).</dd><dt class="refid">RefID</dt><dd class="refid">forskrift/1965-10-29-3635</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</a><ul class="tocSubUl"><li><a href="#kapittel-1" data-child-interval="§§ 1 – 9">I. Fullbyrding av utenlandske bidragsavgjørelser i Norge.</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li><li><a href="#kapittel-1-paragraf-5">§ 5.</a></li><li><a href="#kapittel-1-paragraf-6">§ 6.</a></li><li><a href="#kapittel-1-paragraf-7">§ 7.</a></li><li><a href="#kapittel-1-paragraf-8">§ 8.</a></li><li><a href="#kapittel-1-paragraf-9">§ 9.</a></li></ul></li><li><a href="#kapittel-2" data-child-interval="§§ 10 – 11">II. Fullbyrding av norske bidragsavgjørelser i utlandet.</a><ul class="tocSubUl"><li><a href="#kapittel-2-paragraf-1">§ 10.</a></li><li><a href="#kapittel-2-paragraf-2">§ 11.</a></li></ul></li><li><a href="#kapittel-3" data-child-interval="§§ 12 – 13">III. Ikraftsetting m.m.</a><ul class="tocSubUl"><li><a href="#kapittel-3-paragraf-1">§ 12.</a></li><li><a href="#kapittel-3-paragraf-2">§ 13.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1965-10-29-3635" id="dokument"><h1>Forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</h1><section class="section" data-name="kapI" id="kapittel-1" data-lovdata-URL="SF/forskrift/1965-10-29-3635/KAPITTEL_1"><h2>I. Fullbyrding av utenlandske bidragsavgjørelser i Norge.</h2><article class="legalArticle" data-lovdata-URL="SF/forskrift/1965-10-29-3635/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Reglene i del I gjelder avgjørelser som skal fullbyrdes i Norge etter Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn, og som er truffet i en stat eller på et territorium som omfattes av konvensjonen med virkning i forhold til Norge (jfr. artiklene 14 og 17).</article></article><article class="legalArticle" data-lovdata-URL="SF/forskrift/1965-10-29-3635/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Rettskraftige avgjørelser som nevnt i § 1 om underholdsbidrag til barn, truffet av domstol eller administrativ myndighet, skal på begjæring fullbyrdes i Norge etter reglene i forskriftene her. Dette gjelder også rettskraftige avgjørelser om endring av fastsatt underholdsbidrag.</article><article class="legalP" id="kapittel-1-paragraf-2-ledd-2">Det samme gjelder midlertidige forføyninger og avgjørelser som ikke er rettskraftige, når de kan fullbyrdes i den stat der de er truffet, og tilsvarende avgjørelser kan treffes og fullbyrdes her i riket.</article></article><article class="legalArticle" data-lovdata-URL="SF/forskrift/1965-10-29-3635/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Fullbyrding kan bare skje når:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">avgjørelsen gjelder underholdsbidrag for et tidsrom hvor barnet er under 21 år og ugift, og ikke gjelder underholdningsplikt i forholdet mellom slektninger i sidelinje;</article></article></li><li data-name="2." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">avgjørelsen er truffet av en myndighet som nevnt i <a href="forskrift/1965-10-29-3635/§4">§ 4</a>;</article></article></li><li data-name="3." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">saksøkte har vært riktig stevnet (innkalt) eller representert i samsvar med loven i den stat der avgjørelsen er truffet; fullbyrding av en uteblivelsesavgjørelse kan likevel nektes når Arbeids- og velferdsdirektoratet eller det organ direktoratet bestemmer finner at den uteblitte part etter tilhøva er uten skyld i at han ikke har hatt kjennskap til behandlingen av saken eller ikke har kunnet gjøre sine innsigelser gjeldende;</article></article></li><li data-name="4." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">avgjørelsen ikke strider mot en avgjørelse som er truffet i Norge i samme sak og mellom de samme parter, eller det ikke før avgjørelsen ble truffet, var reist sak her i landet om samme forhold og mellom de samme parter;</article></article></li><li data-name="5." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">avgjørelsen ikke er åpenbart støtende på norsk rettsorden (l'ordre public).</article></article></li></ol></article><article class="changesToParent">Endret ved <a href="forskrift/2018-03-13-339">forskrift 13 mars 2018 nr. 339</a> (i kraft 1 april 2018).</article></article><article class="legalArticle" data-lovdata-URL="SF/forskrift/1965-10-29-3635/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Avgjørelsen anses truffet av kompetent myndighet såframt den er truffet av:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">myndighetene i den stat der den bidragspliktige hadde sitt bosted på det tidspunkt da saken ble reist;</article></article></li><li data-name="2." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">myndighetene i den stat der den bidragsberettigte hadde sitt bosted på det tidspunkt da saken ble reist;</article><article class="legalP" id="kapittel-1-paragraf-4-ledd-1-punkt-2-ledd-2">Justisdepartementet<sup class="footnotereference" data-footnotereferencevalue="1" data-unique-footnote-counter="1">1</sup> kan dog bestemme at dette ikke skal gjelde avgjørelser truffet i en stat som ikke anerkjenner kompetanse for norske myndigheter på grunnlag av bidragsberettigtes bosted;</article></article></li><li data-name="3." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">den myndighet som den bidragspliktige har godtatt enten uttrykkelig eller ved å innlate seg på sakens realitet uten å ta forbehold for kompetansen.</article></article></li></ol></article><article class="changesToParent"><strong>Endres</strong> ved forskrift <a href="forskrift/2025-09-11-1817">11 sep 2025 nr. 1817</a> (i kraft 1 jan 2026).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Familie- og forbrukerdepartementet i følge <a href="forskrift/1989-12-22-1273">res. 22. desember 1989 nr. 1273</a>.</article></footer></article><article class="legalArticle" data-lovdata-URL="SF/forskrift/1965-10-29-3635/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Begjæring om fullbyrding rettes til Arbeids- og velferdsdirektoratet eller det organ direktoratet bestemmer.</article><article class="changesToParent">Endret ved <a href="forskrift/2018-03-13-339">forskrift 13 mars 2018 nr. 339</a> (i kraft 1 april 2018).</article></article><article class="legalArticle" data-lovdata-URL="SF/forskrift/1965-10-29-3635/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Med begjæringen skal følge:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">et eksemplar av avgjørelsen i original eller bekreftet avskrift;</article></article></li><li data-name="2." value="2"><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">bevis for at avgjørelsen kan fullbyrdes i den stat der den er truffet;</article></article></li><li data-name="3." value="3"><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">ved uteblivelsesavgjørelser, bekreftet avskrift av det dokument hvorved saken ble reist og bevis for at dokumentet er lovlig forkynt (kunngjort) for saksøkte;</article></article></li><li data-name="4." value="4"><article class="listArticle" id="kapittel-1-paragraf-6-ledd-1-punkt-4"><article class="legalP" id="kapittel-1-paragraf-6-ledd-1-punkt-4-ledd-1">en nøyaktig oppgave over de beløp som begjæres innkrevd og hvilket tidsrom de angår.</article></article></li></ol></article><article class="legalP" id="kapittel-1-paragraf-6-ledd-2">Med de dokumenter som er nevnt ovafor, må følge en bekreftet omsetting til norsk.</article></article><article class="legalArticle" data-lovdata-URL="SF/forskrift/1965-10-29-3635/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-1-paragraf-7-ledd-1">Arbeids- og velferdsdirektoratet eller det organ direktoratet bestemmer prøver om vilkårene etter §§ 1-4 er oppfylt og om dokumentene etter <a href="forskrift/1965-10-29-3635/§6">§ 6</a> er til stede.</article><article class="changesToParent">Endret ved <a href="forskrift/2018-03-13-339">forskrift 13 mars 2018 nr. 339</a> (i kraft 1 april 2018).</article></article><article class="legalArticle" data-lovdata-URL="SF/forskrift/1965-10-29-3635/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-1-paragraf-8-ledd-1">Blir begjæringen tatt til følge, sendes saken til Innkrevingssentralen for bidrag og tilbakebetalingskrav, til innkreving. Innkrevingen skjer deretter i samsvar med de regler som gjelder for innkreving av tilsvarende underholdsbidrag fastsatt her i riket.</article><article class="legalP" id="kapittel-1-paragraf-8-ledd-2">Når begjæringen må anses å gå ut på det, fortsetter innkrevingen av nye, forfalte bidragsterminer så lenge bidragsavgjørelsen og konvensjonen gir heimel for det.</article><article class="legalP" id="kapittel-1-paragraf-8-ledd-3">Ny prøving etter <a href="forskrift/1965-10-29-3635/§7">§ 7</a> foretas ikke ved tvangsinnkreving seinere på grunnlag av samme bidragsavgjørelse.</article><article class="changesToParent">Endret ved <a href="forskrift/2018-03-13-339">forskrift 13 mars 2018 nr. 339</a> (i kraft 1 april 2018). <strong>Endres</strong> ved forskrift <a href="forskrift/2025-09-11-1817">11 sep 2025 nr. 1817</a> (i kraft 1 jan 2026).</article></article><article class="legalArticle" data-lovdata-URL="SF/forskrift/1965-10-29-3635/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-1-paragraf-9-ledd-1">Er bidragsberettigte tilstått fri rettshjelp i den stat der avgjørelsen er truffet, skal det ikke betales gebyr eller kreves refusjon for utlegg for behandling av begjæring om innkreving her i landet. Om bidragsskyldnerens plikt til å betale gebyr og yte refusjon for Innkrevingssentralens arbeid med innkrevingen, gjelder de vanlige regler.</article><article class="changesToParent">Endret ved <a href="forskrift/2018-03-13-339">forskrift 13 mars 2018 nr. 339</a> (i kraft 1 april 2018). <strong>Endres</strong> ved forskrift <a href="forskrift/2025-09-11-1817">11 sep 2025 nr. 1817</a> (i kraft 1 jan 2026).</article></article></section><section class="section" data-name="kapII" id="kapittel-2" data-lovdata-URL="SF/forskrift/1965-10-29-3635/KAPITTEL_2"><h2>II. Fullbyrding av norske bidragsavgjørelser i utlandet.</h2><article class="legalArticle" data-lovdata-URL="SF/forskrift/1965-10-29-3635/§10" data-name="§10" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-2-paragraf-1-ledd-1">Bidragsberettigede som oppholder seg her i riket, kan rette begjæring til Innkrevingssentralen for bidrag og tilbakebetalingskrav om å få innkrevet underholdsbidrag i utlandet etter Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn. Innkrevingssentralen sender innkrevingsbegjæringen til kompetent utenlandsk myndighet.</article><article class="changesToParent">Endret ved <a href="forskrift/2018-03-13-339">forskrift 13 mars 2018 nr. 339</a> (i kraft 1 april 2018). <strong>Endres</strong> ved forskrift <a href="forskrift/2025-09-11-1817">11 sep 2025 nr. 1817</a> (i kraft 1 jan 2026).</article></article><article class="legalArticle" data-lovdata-URL="SF/forskrift/1965-10-29-3635/§11" data-name="§11" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-2-paragraf-2-ledd-1">Når Arbeids- og velferdsdirektoratet eller det organ direktoratet bestemmer skal fastsette bidrag, og den bidragspliktige ikke har bopel i Norge, skal det forkynnes varsel for den bidragspliktige om at bidrag vil bli fastsatt, og med oppfordring om at vedkommende innen en nærmere angitt frist gir opplysninger av betydning for bidragsfastsettingen, jfr. <a href="lov/1967-02-10/§16">forvaltningsloven § 16</a> første ledd første punktum. Denne framgangsmåten nyttes også ved sak om endring av tidligere fastsatt bidrag.</article><article class="legalP" id="kapittel-2-paragraf-2-ledd-2">Varsel som nevnt kreves likevel ikke når forkynning skjer etter reglene i <a href="lov/1915-08-13-5/§181">domstolslovens § 181</a>, eller dersom den bidragspliktige selv har begjært bidraget fastsatt eller endret eller uttrykkelig har samtykket i det.</article><article class="changesToParent">Endret ved <a href="forskrift/2018-03-13-339">forskrift 13 mars 2018 nr. 339</a> (i kraft 1 april 2018).</article></article></section><section class="section" data-name="kapIII" id="kapittel-3" data-lovdata-URL="SF/forskrift/1965-10-29-3635/KAPITTEL_3"><h2>III. Ikraftsetting m.m.</h2><article class="legalArticle" data-lovdata-URL="SF/forskrift/1965-10-29-3635/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-3-paragraf-1-ledd-1">Forskriftene trer i kraft 1. november 1965.</article><article class="legalP" id="kapittel-3-paragraf-1-ledd-2">De gjelder ikke avgjørelser som er truffet før 1. november 1965.</article></article><article class="legalArticle" data-lovdata-URL="SF/forskrift/1965-10-29-3635/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-3-paragraf-2-ledd-1">Justis- og politidepartementet gis fullmakt til å endre disse forskrifter.</article><article class="changesToParent"><strong>Oppheves</strong> ved forskrift <a href="forskrift/2025-09-11-1817">11 sep 2025 nr. 1817</a> (i kraft 1 jan 2026).</article></article></section></main></body></html>