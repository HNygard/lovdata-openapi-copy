<!DOCTYPE html><html lang="no"><head><title>Forskrift om fangstsertifikat mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1693</dd><dt class="dokid">DokumentID</dt><dd class="dokid">SF/forskrift/2009-12-18-1693</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havressurs- og kystavdelingen, Fiskeridirektoratet</li></ul></dd><dt class="publishedIn">Publisert i</dt><dd class="publishedIn">I 2009 hefte 14</dd><dt class="dateInForce">I kraft fra</dt><dd class="dateInForce">2010-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-02-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-01-24-81">forskrift/2023-01-24-81</a> fra 2023-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§40">lov/2008-06-06-37/§40</a></li><li><a href="lov/2008-06-06-37/§41">lov/2008-06-06-37/§41</a></li><li><a href="lov/2008-06-06-37/§48">lov/2008-06-06-37/§48</a></li><li><a href="lov/2008-06-06-37/§52">lov/2008-06-06-37/§52</a></li><li><a href="lov/2008-06-06-37/§53">lov/2008-06-06-37/§53</a></li><li><a href="lov/2008-06-06-37/§56">lov/2008-06-06-37/§56</a></li><li><a href="lov/2008-06-06-37/§58">lov/2008-06-06-37/§58</a></li><li><a href="lov/2008-06-06-37/§59">lov/2008-06-06-37/§59</a></li><li><a href="lov/2008-06-06-37/§67">lov/2008-06-06-37/§67</a></li></ul></dd><dt class="dateOfPublication">Kunngjort</dt><dd class="dateOfPublication">2009-12-29 14:45</dd><dt class="title">Tittel</dt><dd class="title">Forskrift om fangstsertifikat mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet (nå Nærings- og fiskeridepartementet) 18. desember 2009 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§40">§ 40</a>, <a href="lov/2008-06-06-37/§41">§ 41</a>, <a href="lov/2008-06-06-37/§48">§ 48</a>, <a href="lov/2008-06-06-37/§52">§ 52</a>, <a href="lov/2008-06-06-37/§53">§ 53</a>, <a href="lov/2008-06-06-37/§56">§ 56</a>, <a href="lov/2008-06-06-37/§58">§ 58</a>, <a href="lov/2008-06-06-37/§59">§ 59</a> og <a href="lov/2008-06-06-37/§67">§ 67</a>. <br /><strong>Endret</strong> ved <a href="forskrift/2010-05-04-645">forskrifter 4 mai 2010 nr. 645</a>, <a href="forskrift/2013-12-20-1665">20 des 2013 nr. 1665</a>, <a href="forskrift/2022-10-27-1894">27 okt 2022 nr. 1894</a> (i kraft 1 nov 2022), <a href="forskrift/2023-01-24-81">24 jan 2023 nr. 81</a> (i kraft 1 feb 2023).</dd><dt class="refid">RefID</dt><dd class="refid">forskrift/2009-12-18-1693</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fangstsertifikat mv.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Utstedelse og godkjenning av fangstsertifikat, lagererklæring og produsenterklæring</a></li><li><a href="#paragraf-4">§ 4. Krav til dokumentasjon fra eksportør og produsent som får utstedet og godkjent fangstsertifikat, lagererklæring og produsenterklæring</a></li><li><a href="#paragraf-5">§ 5. Særskilte krav for produsenter av saltfisk, tørrfisk og klippfisk som får utstedet og godkjent fangstsertifikat, lagererklæring og produsenterklæring</a></li><li><a href="#paragraf-6">§ 6. Direkte landing eller omlasting i utenlandsk havn</a></li><li><a href="#paragraf-7">§ 7. Saksbehandling og registrering</a></li><li><a href="#paragraf-8">§ 8. Straff</a></li><li><a href="#paragraf-9">§ 9. Delegering</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-12-18-1693" id="dokument"><h1>Forskrift om fangstsertifikat mv.</h1><article class="legalArticle" data-lovdata-URL="SF/forskrift/2009-12-18-1693/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskrift skal bidra til å sikre at fisk og fiskevarer som omsettes ikke er fanget eller omsatt i strid med bestemmelser i eller i medhold av norsk lov.</article></article><article class="legalArticle" data-lovdata-URL="SF/forskrift/2009-12-18-1693/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>eksportør:</i> eksportør av fisk og fiskevarer som er registrert i henhold til bestemmelser gitt i eller i medhold av <a href="lov/1990-04-27-9">lov 27. april 1990 nr. 9</a> om regulering av eksporten av fisk og fiskevarer.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>salgslag:</i> salgslag som er godkjent i medhold av <a href="lov/2013-06-21-75">lov 21. juni 2013 nr. 75</a> om førstehandsomsetning av viltlevande marine ressursar (fiskesalslagslova) <a href="lov/2013-06-21-75/§4">§ 4</a>.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>norskfanget fisk:</i> fisk mv., inkludert deler, produkter og biprodukter av slik fisk, fanget av norsk fartøy, og omsatt gjennom salgslaget og omfattet av salgslagets omsetningsrett, jf. <a href="forskrift/2010-04-30-641">forskrift 30. april 2010 nr. 641</a> om omsetning i første hand av viltlevande marine ressursar.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>fangstsertifikat:</i> dokument som kobler opplysninger om landinger av fisk mv. til et vareparti.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>lagererklæring:</i> erklæring av at fisk mv. fanget av fartøy som ikke er norsk, bare er lagret og ikke bearbeidet i Norge. Innfrysing regnes ikke som bearbeiding.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>produsenterklæring:</i> erklæring fra produsent vedrørende produksjonen av fisk mv. fanget av fartøy som ikke er norsk.</article></article></li></ul></article><article class="changesToParent">Endret ved <a href="forskrift/2010-05-04-645">forskrifter 4 mai 2010 nr. 645</a> (i kraft 1 juli 2010), <a href="forskrift/2013-12-20-1665">20 des 2013 nr. 1665</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2009-12-18-1693/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utstedelse og godkjenning av fangstsertifikat, lagererklæring og produsenterklæring</span></h2><article class="legalP" id="paragraf-3-ledd-1">Salgslagene kan utstede og godkjenne norske fangstsertifikater til eksportør for partier som består av norskfanget fisk.</article><article class="legalP" id="paragraf-3-ledd-2">For partier av fisk og fiskeprodukter som består av fisk mv. som ikke er norskfanget, kan salgslagene utstede og godkjenne lagererklæring til eksportør.</article><article class="legalP" id="paragraf-3-ledd-3">For partier av fisk og fiskeprodukter som består av fisk mv. som ikke er norskfanget, kan salgslagene videre godkjenne produsenterklæring avgitt av produsent. Salgslaget formidler godkjent erklæring til eksportør.</article><article class="legalP" id="paragraf-3-ledd-4">Salgslaget skal formidle kopi av godkjente fangstsertifikat, lager- og produsenterklæringer til Fiskeridirektoratet.</article><article class="legalP" id="paragraf-3-ledd-5">Fangstsertifikat kan ikke utstedes dersom fisker og mottaker/kjøper i første hånd på landings-/omsetningstidspunktet har unnlatt å oppgi alle opplysninger på landings-/sluttseddel som skal påføres sertifikatet.</article><article class="legalP" id="paragraf-3-ledd-6">Dersom krav til dokumentasjon som nevnt i <a href="forskrift/2009-12-18-1693/§4">§ 4</a> ikke finnes eller ikke er tilfredsstillende kan produsent ikke få godkjent produsenterklæring, og eksportør kan ikke få utstedet og godkjent fangstsertifikat og lagererklæring eller få formidlet godkjent produsenterklæring.</article><article class="legalP" id="paragraf-3-ledd-7">Fangstsertifikat og lagererklæring kan utstedes og godkjennes elektronisk. Produsenterklæring kan avgis elektronisk av produsent og godkjennes elektronisk av salgslag.</article></article><article class="legalArticle" data-lovdata-URL="SF/forskrift/2009-12-18-1693/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til dokumentasjon fra eksportør og produsent som får utstedet og godkjent fangstsertifikat, lagererklæring og produsenterklæring</span></h2><article class="legalP" id="paragraf-4-ledd-1">Eksportør som rekvirerer fangstsertifikat plikter å kunne dokumentere, for hvert enkelt vareparti som eksporteres, samtlige landinger fisk og fiskeproduktene stammer fra, med referanse til angjeldende sluttsedler.</article><article class="legalP" id="paragraf-4-ledd-2">Eksportør som rekvirerer lagererklæring plikter å kunne dokumentere<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">samtlige fangstsertifikater som er knyttet til fisk og fiskeprodukter i det varepartiet som skal eksporteres,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">at fisk og fiskeprodukter som inngår i det varepartiet som skal eksporteres ikke er bearbeidet i Norge,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">når og hvor fisk og fiskeproduktene ble losset ved ankomst til Norge,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">hvilket transportmiddel som ble brukt ved ankomst til Norge,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">hvor fisk og fiskeproduktene har vært lagret,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">i hvilken tilstand fisk og fiskeproduktene ble lagret,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">når og hvor fisk og fiskeproduktene lastes opp for eksport, samt</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-8"><article class="legalP" id="paragraf-4-ledd-2-punkt-8-ledd-1">hvilket transportmiddel som benyttes ved eksport.</article></article></li></ul></article><article class="legalP" id="paragraf-4-ledd-3">Produsenter som rekvirerer godkjenning av produsenterklæring plikter å kunne dokumentere<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">samtlige fangstsertifikater som er knyttet til fisk og fiskeprodukter i det varepartiet som skal eksporteres, samt</article></article></li><li data-li-identifier="-" data-name="-"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">hvor mye råstoff fra hvert av disse fangstsertifikatene som er medgått i produksjonen av eksportpartiet.</article></article></li></ul></article><article class="legalP" id="paragraf-4-ledd-4">Eksportør plikter å kunne dokumentere opplysninger om vareparti som skal eksporteres. Dokumentasjon skal omfatte beskrivelse av<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-4-punkt-1"><article class="legalP" id="paragraf-4-ledd-4-punkt-1-ledd-1">produkttype</article></article></li><li data-li-identifier="-" data-name="-"><article class="listArticle" id="paragraf-4-ledd-4-punkt-2"><article class="legalP" id="paragraf-4-ledd-4-punkt-2-ledd-1">produktvekt</article></article></li><li data-li-identifier="-" data-name="-"><article class="listArticle" id="paragraf-4-ledd-4-punkt-3"><article class="legalP" id="paragraf-4-ledd-4-punkt-3-ledd-1">forsendelsesdato</article></article></li><li data-li-identifier="-" data-name="-"><article class="listArticle" id="paragraf-4-ledd-4-punkt-4"><article class="legalP" id="paragraf-4-ledd-4-punkt-4-ledd-1">importørs navn og adresse, samt</article></article></li><li data-li-identifier="-" data-name="-"><article class="listArticle" id="paragraf-4-ledd-4-punkt-5"><article class="legalP" id="paragraf-4-ledd-4-punkt-5-ledd-1">navn på land der varen skal importeres.</article></article></li></ul></article><article class="legalP" id="paragraf-4-ledd-5">Eksportør skal besørge at nummer på fangstsertifikat samt nummer på eventuelle lagererklæringer og/eller produsenterklæringer oppgis på tolldeklarasjonen ved eksport (rubrikk 44).</article><article class="legalP" id="paragraf-4-ledd-6">Dokumentasjon som nevnt i denne forskrift skal eksportør og produsent oppbevare sammen med fangstsertifikatet, lagererklæringen eller produsenterklæringen, tilgjengelig hos seg, i minst 5 år.</article></article><article class="legalArticle" data-lovdata-URL="SF/forskrift/2009-12-18-1693/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilte krav for produsenter av saltfisk, tørrfisk og klippfisk som får utstedet og godkjent fangstsertifikat, lagererklæring og produsenterklæring</span></h2><article class="legalP" id="paragraf-5-ledd-1">Produsenter av saltfisk, tørrfisk og klippfisk plikter å avgrense produksjonen i passende tidsintervaller som sikrer korrekt dokumentasjon, jf. <a href="forskrift/2009-12-18-1693/§4">§ 4</a>, første ledd. Tidsintervaller skal ikke gå over et skifte i kalenderår.</article><article class="legalP" id="paragraf-5-ledd-2">Avgrensningen i tidsintervaller skal kunne dokumenteres. Reglene i <a href="forskrift/2009-12-18-1693/§3">§ 3</a>, femte og sjette ledd og <a href="forskrift/2009-12-18-1693/§4">§ 4</a>, sjette ledd gjelder tilsvarende.</article></article><article class="legalArticle" data-lovdata-URL="SF/forskrift/2009-12-18-1693/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Direkte landing eller omlasting i utenlandsk havn</span></h2><article class="legalP" id="paragraf-6-ledd-1">Norske fartøy som trenger fangstsertifikat ved anløp eller landing i utenlandsk havn kan sende melding til det angjeldende salgslag. Meldingen må da inneholde opplysninger om<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">fartøyets navn, fiskerimerke og kjenningssignal</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">anløpshavn</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">tidspunkt for ankomst</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">opplysninger om all fangst som skal landes eller omlastes, angitt med art, produkttilstand, produktvekt og fangstområde.</article></article></li></ul></article><article class="changesToParent">Endret ved forskrift <a href="forskrift/2022-10-27-1894">27 okt 2022 nr. 1894</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2009-12-18-1693/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandling og registrering</span></h2><article class="legalP" id="paragraf-7-ledd-1">Utstedelse av dokumenter som nevnt i denne forskrift er å regne som enkeltvedtak.</article><article class="legalP" id="paragraf-7-ledd-2">I tillegg til vedkommende salgslag kan Fiskeridirektoratet fatte vedtak i medhold av <a href="forskrift/2009-12-18-1693/§3">§ 3</a>, sjette ledd.</article><article class="legalP" id="paragraf-7-ledd-3">Fiskeridirektoratets klagesaksenhet er klageinstans for vedtak truffet i medhold av denne forskrift.</article><article class="legalP" id="paragraf-7-ledd-4">Fiskeridirektoratet og salgslagene kan opprette register for å oppfylle formålet med denne forskrift.</article><article class="changesToParent">Endret ved forskrift <a href="forskrift/2022-10-27-1894">27 okt 2022 nr. 1894</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2009-12-18-1693/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§62">§ 62</a>, <a href="lov/2008-06-06-37/§63">§ 63</a> og <a href="lov/2008-06-06-37/§64">§ 64</a>. På samme måte straffes medvirkning og forsøk.</article><article class="legalP" id="paragraf-8-ledd-2">Dersom vilkår fastsatt i denne forskrift ikke overholdes, kan Fiskeridirektoratet fastsette tvangsmulkt og/eller overtredelsesgebyr.</article><article class="changesToParent">Endret ved forskrift <a href="forskrift/2023-01-24-81">24 jan 2023 nr. 81</a> (i kraft 1 feb 2023).</article></article><article class="legalArticle" data-lovdata-URL="SF/forskrift/2009-12-18-1693/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Delegering</span></h2><article class="legalP" id="paragraf-9-ledd-1">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en korrekt og hensiktsmessig gjennomføring av utstedelse og godkjenning av fangstsertifikater mv.</article><article class="legalP" id="paragraf-9-ledd-2">Forskriften trer i kraft 1. januar 2010.</article></article></main></body></html>