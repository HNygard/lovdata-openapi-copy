<!DOCTYPE html><html lang="no"><head><title>Forskrift om reindriftsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-02-14-1271</dd><dt class="dokid">DokumentID</dt><dd class="dokid">SF/forskrift/1992-02-14-1271</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">Avd I 1999 2089</dd><dt class="dateInForce">I kraft fra</dt><dd class="dateInForce">1992-02-14</dd><dt class="lastChangeInForce">Ikrafttredelse av siste endring</dt><dd class="lastChangeInForce">2002-07-10</dd><dt class="lastChangedBy">Sist endret ved</dt><dd class="lastChangedBy"><a href="forskrift/2002-07-10-871">forskrift/2002-07-10-871</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1978-06-09-49/§32">lov/1978-06-09-49/§32</a></li><li><a href="lov/2007-06-15-40/§82">lov/2007-06-15-40/§82</a></li><li><a href="forskrift/2007-06-29-818">forskrift/2007-06-29-818</a></li><li><a href="null">null</a></li><li><a href="null">null</a></li></ul></dd><dt class="titleShort">Korttittel</dt><dd class="titleShort">Forskrift om reindriftsfond</dd><dt class="title">Tittel</dt><dd class="title">Forskrift om reindriftsfond.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet 14. februar 1992 med hjemmel i <a href="lov/1978-06-09-49">lov av 9. juni 1978 nr. 49</a> om reindrift <a href="lov/1978-06-09-49/§32">§ 32</a>. Endret ved Landbruksdepartementets vedtak av 23. februar 1995, og gjengis nå etter endringen. <br /><strong>Endret</strong> ved <a href="forskrift/2002-07-10-871">forskrift 10 juli 2002 nr. 871</a>.</dd><dt class="refid">RefID</dt><dd class="refid">forskrift/1992-02-14-1271</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om reindriftsfond.</a><ul class="tocSubUl"><li><a href="#paragraf-1">§ 1. Reindriftsfond</a></li><li><a href="#paragraf-2">§ 2. Inntekter</a></li><li><a href="#paragraf-3">§ 3. Formål</a></li><li><a href="#paragraf-4">§ 4. Forvaltning</a></li><li><a href="#paragraf-5">§ 5. Plassering</a></li><li><a href="#paragraf-6">§ 6. Regnskapsførsel</a></li><li><a href="#paragraf-7">§ 7. Ikrafttredelse og overføring av andre fondsmidler</a></li></ul></li></ul></dd></dl></header><main class="documentBody" data-lovdata-URL="SF/forskrift/1992-02-14-1271" id="dokument"><h1>Forskrift om reindriftsfond.</h1><article class="legalArticle" data-lovdata-URL="SF/forskrift/1992-02-14-1271/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Reindriftsfond</span></h2><article class="legalP" id="paragraf-1-ledd-1">For hvert reinbeiteområde skal det opprettes et reindriftsfond.</article><article class="legalP" id="paragraf-1-ledd-2">Reindriftsfond opprettes av områdestyret. Fond kan opprettes felles for hele området, for flere reinbeitedistrikter i fellesskap eller særskilt for enkelte reinbeitedistrikter.</article></article><article class="legalArticle" data-lovdata-URL="SF/forskrift/1992-02-14-1271/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Inntekter</span></h2><article class="legalP" id="paragraf-2-ledd-1">Inn i reindriftsfondet går:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Midler fra salg av umerket rein over 1 år.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Midler fra salg av rein uten lovlig merke (jf. <a href="lov/2007-06-15-40/§17">lov om reindrift, § 17</a>).</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Erstatning for skade og ulemper ved ekspropriasjon, med unntak av midler som tilkjennes enkeltpersoner.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Konsesjonsavgift ved ekspropriasjon.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Avgift ved registrering av reinmerke.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">Andre midler til fremme av reindriften i området.</article></article></li></ul></article></article><article class="legalArticle" data-lovdata-URL="SF/forskrift/1992-02-14-1271/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formål</span></h2><article class="legalP" id="paragraf-3-ledd-1">Fondets midler skal brukes til fremme av reindriften i vedkommende område. Midler kan brukes til:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Hel eller delvis finansiering av fellesanlegg.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Nedskrivning av driftskostnader.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Ekstraordinære tiltak.</article></article></li></ul></article></article><article class="legalArticle" data-lovdata-URL="SF/forskrift/1992-02-14-1271/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forvaltning</span></h2><article class="legalP" id="paragraf-4-ledd-1">Fondets midler disponeres av områdestyret.</article><article class="legalP" id="paragraf-4-ledd-2">Erstatninger og konsesjonsavgifter som er tilkjent distrikt, skal disponeres i vedkommende distrikt.</article><article class="legalP" id="paragraf-4-ledd-3">Midler fra salg av umerket og ulovlig merket rein kan tilbakeføres vedkommende distrikt.</article><article class="legalP" id="paragraf-4-ledd-4">Midler avsatt for kriseberedskap utbetales av områdestyret kun når det foreligger en ekstraordinær tapssituasjon.</article><article class="legalP" id="paragraf-4-ledd-5">Distriktsstyret kan søke om tilskudd til hel eller delvis finansiering av fellesanlegg og nedskrivning av driftskostnader. Tilskudd skal være innarbeidet i distriktets budsjett. Tildeling skjer i forbindelse med godkjenning av regnskap og budsjett.</article><article class="legalP" id="paragraf-4-ledd-6">Enkeltreineier i distrikt hvor distriktsstyre ikke er opprettet, kan søke om slikt tilskudd direkte.</article><article class="legalP" id="paragraf-4-ledd-7">Områdestyret kan disponere fondsmidler til ekstraordinære tiltak.</article><article class="changesToParent">Endret ved <a href="forskrift/2002-07-10-871">forskrift 10 juli 2002 nr. 871</a>.</article></article><article class="legalArticle" data-lovdata-URL="SF/forskrift/1992-02-14-1271/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plassering</span></h2><article class="legalP" id="paragraf-5-ledd-1">Reindriftsfondets midler plasseres med sikte på høy avkastning og sikkerhet, fortrinnsvis i statsobligasjoner og høyrentekonto i bank.</article></article><article class="legalArticle" data-lovdata-URL="SF/forskrift/1992-02-14-1271/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regnskapsførsel</span></h2><article class="legalP" id="paragraf-6-ledd-1">Regnskapet skal føres av reindriftsagronomen og skal revideres av registrert eller statsautorisert revisor.</article><article class="legalP" id="paragraf-6-ledd-2">Områdestyret legger fram revidert regnskap for Reindriftssjefen innen 15. april.</article><article class="legalP" id="paragraf-6-ledd-3">Regnskapet skal føres i samsvar med oppstillingsplan for fond i reindriften. Ved felles fond for flere reinbeitedistrikter fordeles egenkapital og årets over-/underskudd på det enkelte distrikt og felles for området.</article></article><article class="legalArticle" data-lovdata-URL="SF/forskrift/1992-02-14-1271/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og overføring av andre fondsmidler</span></h2><article class="legalP" id="paragraf-7-ledd-1">Denne forskrift trer i kraft straks.</article><article class="legalP" id="paragraf-7-ledd-2">Fond opprettet etter lov om reindrift av 1933, ved ekspropriasjonsskjønn og andre regionale offentlige fond til fremme av reindrift oppløses og midlene overføres vedkommende reindriftsfond etter vedtak i områdestyret.</article></article></main></body></html>