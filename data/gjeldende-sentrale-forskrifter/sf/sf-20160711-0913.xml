<!DOCTYPE html><html lang="no"><head><title>Forskrift om tiltak for å begrense spredning av Chronic Wasting Disease (CWD)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-07-11-913</dd><dt class="dokid">DokumentID</dt><dd class="dokid">SF/forskrift/2016-07-11-913</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk, Mattilsynet</li></ul></dd><dt class="publishedIn">Publisert i</dt><dd class="publishedIn">I 2016 hefte 10</dd><dt class="dateInForce">I kraft fra</dt><dd class="dateInForce">2016-07-11</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-12-11</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-11-2014">forskrift/2023-12-11-2014</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§6">lov/2003-12-19-124/§6</a></li><li><a href="lov/2003-12-19-124/§12">lov/2003-12-19-124/§12</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§17">lov/2003-12-19-124/§17</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2003-12-19-124/§23">lov/2003-12-19-124/§23</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="dateOfPublication">Kunngjort</dt><dd class="dateOfPublication">2016-07-12 14:00</dd><dt class="lastupdated">Rettet</dt><dd class="lastupdated">2020-12-23 (EØS-henvisningsfeltet)</dd><dt class="titleShort">Korttittel</dt><dd class="titleShort">Forskrift om tiltak for å begrense spredning av CWD</dd><dt class="title">Tittel</dt><dd class="title">Forskrift om tiltak for å begrense spredning av Chronic Wasting Disease (CWD)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 11. juli 2016 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§6">§ 6</a>, <a href="lov/2003-12-19-124/§12">§ 12</a>, <a href="lov/2003-12-19-124/§15">§ 15</a>, <a href="lov/2003-12-19-124/§17">§ 17</a>, <a href="lov/2003-12-19-124/§19">§ 19</a> og <a href="lov/2003-12-19-124/§23">§ 23</a> tredje ledd. <br /> <strong>Tilføyd hjemmel:</strong> <a href="forskrift/2003-12-19-1790">Delegeringsvedtak 19. desember 2003 nr. 1790</a>. <br /> <strong>EØS-henvisninger:</strong> Forskriften er meldt til EFTAs overvåkingsorgan i henhold til kravene i <a href="lov/2004-12-17-101">lov 17. desember 2004 nr. 101</a> om europeisk meldeplikt for tekniske regler (EØS-høringsloven) og EØS-avtalen vedlegg II kap. XIX nr. 1 (direktiv <a href="eu/31998l0034">98/34/EF</a> endret ved direktiv <a href="eu/31998l0048">98/48/EF</a>). <br /> <strong>Endret</strong> ved <a href="forskrift/2016-08-31-1043">forskrifter 31 aug 2016 nr. 1043</a> (stadfestelse etter gjennomført EØS-høring), <a href="forskrift/2016-11-02-1283">2 nov 2016 nr. 1283</a>, <a href="forskrift/2016-12-23-1845">23 des 2016 nr. 1845</a>, <a href="forskrift/2017-07-31-1234">31 juli 2017 nr. 1234</a>, <a href="forskrift/2017-11-24-1822">24 nov 2017 nr. 1822</a>, <a href="forskrift/2023-12-11-2015">11 des 2023 nr. 2014</a>. <br /> <strong>Rettet</strong> 23.12.2020 (EØS-henvisningsfeltet).</dd><dt class="refid">RefID</dt><dd class="refid">forskrift/2016-07-11-913</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tiltak for å begrense spredning av Chronic Wasting Disease (CWD)</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. (Opphevet)</a></li><li><a href="#paragraf-4">§ 3a. (Opphevet)</a></li><li><a href="#paragraf-5">§ 4. Krav om tillatelse ved forflytting av levende tamrein mellom fylker i Norge</a></li><li><a href="#paragraf-6">§ 4a. Forbud mot å flytte andre levende hjortedyr enn tamrein mellom fylker</a></li><li><a href="#paragraf-7">§ 5. (Opphevet)</a></li><li><a href="#paragraf-8">§ 6. Forbud mot å legge ut fôr og slikkesteiner til ville hjortedyr</a></li><li><a href="#paragraf-9">§ 7. Krav ved fôring av tamrein og oppdrettshjort</a></li><li><a href="#paragraf-10">§ 8. Varslingsplikt</a></li><li><a href="#paragraf-11">§ 9. Tilsyn og vedtak</a></li><li><a href="#paragraf-12">§ 10. Straff</a></li><li><a href="#paragraf-13">§ 11. Dispensasjon</a></li><li><a href="#paragraf-14">§ 12. Ikrafttredelse</a></li><li><a href="#kapittel-1">Vedlegg 1 – (Opphevet)</a></li><li><a href="#kapittel-2">Vedlegg 2 – Grensen for å hindre spredning av Chronic Wasting Disease i Norge</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-07-11-913" id="dokument"><h1>Forskrift om tiltak for å begrense spredning av Chronic Wasting Disease (CWD)</h1><article class="legalArticle" data-lovdata-URL="SF/forskrift/2016-07-11-913/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å begrense spredning av Chronic Wasting Disease (CWD) mellom hjortedyr og til hjortedyr. Forskriften gjelder som et tillegg til <a href="forskrift/2004-03-30-595">TSE-forskriften</a>.</article><article class="changesToParent">Endret ved forskrift <a href="forskrift/2023-12-11-2015">11 des 2023 nr. 2014</a>.</article></article><article class="legalArticle" data-lovdata-URL="SF/forskrift/2016-07-11-913/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Hjortedyr:</i> alle hjortedyr, herunder rein, rådyr, hjort, elg og dåhjort.</article></article></li></ol></article><article class="changesToParent">Endret ved <a href="forskrift/2016-11-02-1283">forskrifter 2 nov 2016 nr. 1283</a>, <a href="forskrift/2017-07-31-1234">31 juli 2017 nr. 1234</a>, <a href="forskrift/2023-12-11-2015">11 des 2023 nr. 2014</a>.</article></article><article class="legalArticle" data-lovdata-URL="SF/forskrift/2016-07-11-913/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2016-11-02-1283">forskrift 2 nov 2016 nr. 1283</a>, opphevet ved forskrift <a href="forskrift/2023-12-11-2015">11 des 2023 nr. 2014</a>.</article></article><article class="legalArticle" data-lovdata-URL="SF/forskrift/2016-07-11-913/§3a" data-name="§3a" id="paragraf-4"><h2 class="legalArticleHeader"><span class="legalArticleValue">§ 3a</span>. <span class="legalArticleTitle">(Opphevet)</span></h2><article class="changesToParent">Tilføyd ved <a href="forskrift/2016-11-02-1283">forskrift 2 nov 2016 nr. 1283</a>, opphevet ved forskrift <a href="forskrift/2023-12-11-2015">11 des 2023 nr. 2014</a>.</article></article><article class="legalArticle" data-lovdata-URL="SF/forskrift/2016-07-11-913/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om tillatelse ved forflytting av levende tamrein mellom fylker i Norge</span></h2><article class="legalP" id="paragraf-5-ledd-1">Den som flytter levende tamrein fra et fylke til et annet må ha tillatelse fra Mattilsynet før dyr flyttes. Mattilsynet kan gi tillatelse for flytting av levende tamrein dersom Chronic Wasting Disease ikke er påvist i området reinene flyttes fra og helseinformasjon om opprinnelsesflokken ellers støtter flytting. Tillatelse kan likevel ikke gis for flytting av tamrein fra et sted sør for grensen angitt i vedlegg 2 til et sted nord for grensen.</article><article class="legalP" id="paragraf-5-ledd-2">Krav om tillatelse gjelder ikke for tamrein som krysser fylkesgrenser i samsvar med fastsatte beitebruksregler, eller ved tilbakeføring av tamrein som selv har krysset fylkesgrensen. Krav om tillatelse gjelder heller ikke for flytting av tamrein direkte til slakteri i Norge.</article><article class="changesToParent">Endret ved <a href="forskrift/2017-07-31-1234">forskrift 31 juli 2017 nr. 1234</a>.</article></article><article class="legalArticle" data-lovdata-URL="SF/forskrift/2016-07-11-913/§4a" data-name="§4a" id="paragraf-6"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Forbud mot å flytte andre levende hjortedyr enn tamrein mellom fylker</span></h2><article class="legalP" id="paragraf-6-ledd-1">Det er forbudt å flytte andre levende hjortedyr enn tamrein fra et fylke til et annet. Forbudet gjelder ikke for flytting av hjortedyr direkte til slakteri i Norge.</article><article class="legalP" id="paragraf-6-ledd-2">Mattilsynet kan likevel gi tillatelse til permanent flytting av oppdrettshjort fra områder der Chronic Wasting Disease ikke er påvist til et annet fylke for å unngå innavl. Det må fremlegges dokumentasjon på selgerflokkens helsestatus, herunder informasjon om innfangede dyr, for de siste tre årene. Tillatelse kan ikke gis for flytting av hjortedyr fra et sted sør for grensen angitt i vedlegg 2 til et sted nord for grensen. Videre flytting av hjortedyr fra mottakerbesetningen, unntatt flytting direkte til slakteri, er forbudt i tre år fra tidspunktet dyret ble mottatt.</article><article class="changesToParent">Tilføyd ved <a href="forskrift/2017-07-31-1234">forskrift 31 juli 2017 nr. 1234</a>.</article></article><article class="legalArticle" data-lovdata-URL="SF/forskrift/2016-07-11-913/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2017-07-31-1234">forskrifter 31 juli 2017 nr. 1234</a>, <a href="forskrift/2017-11-24-1822">24 nov 2017 nr. 1822</a>, opphevet ved forskrift <a href="forskrift/2023-12-11-2015">11 des 2023 nr. 2014</a>.</article></article><article class="legalArticle" data-lovdata-URL="SF/forskrift/2016-07-11-913/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot å legge ut fôr og slikkesteiner til ville hjortedyr</span></h2><article class="legalP" id="paragraf-8-ledd-1">Det er forbudt å legge ut fôr og slikkesteiner til ville hjortedyr.</article><article class="legalP" id="paragraf-8-ledd-2">Mattilsynet kan likevel gi tillatelse til<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">kortvarig fôring i forbindelse med merkings- og forskningsprosjekter.</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">kortvarig nødfôring i områder der Chronic Wasting Disease ikke er påvist, dersom spesielle forhold forårsaker dyrevelferdsproblemer.</article></article></li><li data-name="c." value="3"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">planmessig fôring i en begrenset periode av hensyn til trafikksikkerhet i områder der Chronic Wasting Disease ikke er påvist. Det må dokumenteres at andre relevante offentlige instanser har konkludert med at andre trafikksikkerhetstiltak ikke kan erstatte fôringen og at fôringen er nødvendig. Det må også dokumenteres at plan for nedtrapping av fôring er utarbeidet og at trekkruten dyrene bruker sannsynligvis ikke går gjennom områder der Chronic Wasting Disease er påvist.</article></article></li></ol><p class="leddfortsettelse">Den som fôrer dyrene skal holde fôringsplassene under observasjon for å oppdage syke dyr.</p></article><article class="legalP" id="paragraf-8-ledd-3">Forbudet mot slikkesteiner gjelder kun for steiner som legges ut etter forskriftens ikrafttredelse.</article><article class="changesToParent">Endret ved <a href="forskrift/2016-12-23-1845">forskrifter 23 des 2016 nr. 1845</a>, <a href="forskrift/2017-07-31-1234">31 juli 2017 nr. 1234</a>.</article></article><article class="legalArticle" data-lovdata-URL="SF/forskrift/2016-07-11-913/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav ved fôring av tamrein og oppdrettshjort</span></h2><article class="legalP" id="paragraf-9-ledd-1">Oppdrettshjort skal fôres på en måte som sikrer at ville hjortedyr ikke får tilgang til fôret.</article><article class="legalP" id="paragraf-9-ledd-2">Tamrein skal, så langt mulig, fôres på en måte som gjør at ville hjortedyr ikke får tilgang til fôret. Rundballer må deles opp og distribueres ved fôring av tamrein.</article><article class="legalP" id="paragraf-9-ledd-3">Mattilsynet kan likevel gi tillatelse til fôring av tamrein på andre måter i en begrenset periode av hensyn til trafikksikkerhet. Tillatelse kan bare gis i områder der Chronic Wasting Disease ikke er påvist og dersom sykdommen ikke er påvist i områdene reinen ellers beiter. Det må dokumenteres at andre relevante offentlige instanser har konkludert med at andre trafikksikkerhetstiltak ikke kan erstatte fôringen og at fôringen er nødvendig. Den som fôrer dyrene, skal holde fôringsplassene under observasjon for å oppdage syke dyr.</article><article class="legalP" id="paragraf-9-ledd-4">Tamrein og oppdrettshjort fra områder uten Chronic Wasting Disease skal ikke fôres med fôr, inkludert lav, som er sanket inn fra områder med Chronic Wasting Disease. I tillegg, skal ikke tamrein og oppdrettshjort fra steder nord for grensen angitt i vedlegg 2 fôres med fôr sanket inn på steder sør for grensen.</article><article class="changesToParent">Tilføyd ved <a href="forskrift/2017-07-31-1234">forskrift 31 juli 2017 nr. 1234</a>.</article></article><article class="legalArticle" data-lovdata-URL="SF/forskrift/2016-07-11-913/§8" data-name="§8" id="paragraf-10"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Varslingsplikt</span></h2><article class="legalP" id="paragraf-10-ledd-1">Dyreeier, dyretransportør eller annen som har ansvar for hjortedyr skal snarest varsle det lokale Mattilsynet om:<ul class="defaultList"><li data-li-identifier="-" data-name="-"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">levende, avlivede eller døde hjortedyr som viser, eller har vist, nevrologiske eller atferdsmessige forstyrrelser eller en gradvis forringelse av den generelle helsetilstanden eller sterk avmagring.</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">hjortedyr eldre enn 12 måneder som har dødd eller blitt avlivet. Varslingsplikten gjelder ikke for dyr som blir slaktet for human konsum.</article></article></li></ul></article><article class="legalP" id="paragraf-10-ledd-2">Varslingsplikten gjelder også for andre som etter avtale fører tilsyn med, eller har oppdrag i tilknytning til, ville hjortedyr. Likeledes for den som fôrer hjortedyr etter tillatelse gitt med hjemmel i denne forskriften.</article><article class="changesToParent">Endret ved <a href="forskrift/2017-07-31-1234">forskrift 31 juli 2017 nr. 1234</a> (tidligere § 7).</article></article><article class="legalArticle" data-lovdata-URL="SF/forskrift/2016-07-11-913/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h2><article class="legalP" id="paragraf-11-ledd-1">Mattilsynet fører tilsyn og kan fatte nødvendige enkeltvedtak, jf. <a href="lov/2003-12-19-124/§23">matloven § 23</a>, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til <a href="lov/2003-12-19-124/§24">matloven § 24</a> til <a href="lov/2003-12-19-124/§26">§ 26</a>.</article></article><article class="legalArticle" data-lovdata-URL="SF/forskrift/2016-07-11-913/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-12-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2016-07-11-913/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-13-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="SF/forskrift/2016-07-11-913/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskriften trer i kraft straks.</article><article class="changesToParent">Endret ved <a href="forskrift/2016-12-23-1845">forskrift 23 des 2016 nr. 1845</a>.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2016-07-11-913/KAPITTEL_1"><h2>Vedlegg 1 – (Opphevet)</h2><article class="changesToParent">Tilføyd ved forskrift <a href="forskrift/2016-11-02-1283">2 nov 2016 nr. 1283</a>, endret ved forskrift <a href="forskrift/2017-07-31-1234">31 juli 2017 nr. 1234</a>, opphevet ved forskrift <a href="forskrift/2023-12-11-2015">11 des 2023 nr. 2014</a>.</article></section><section class="section" data-name="vedlegg2" id="kapittel-2" data-lovdata-URL="SF/forskrift/2016-07-11-913/KAPITTEL_2"><h2>Vedlegg 2 – Grensen for å hindre spredning av Chronic Wasting Disease i Norge</h2><article class="legalP" id="kapittel-2-ledd-1">Trondheimsfjorden, Beitstadfjorden og Snåsavatnet, samt grensen mellom Tjåehkere Sitje reinbeitedistrikt og Låarte reinbeitedistrikt frem til veikrysset mellom rv. 765 og rv. 74, og deretter rv. 74 til riksgrensen utgjør grensen mellom Nord- og Sør-Norge for å hindre spredning av Chronic Wasting Disease. Grensen ved munningen til Trondheimsfjorden går sør for Storfosna. Grensen fra Trondheimsfjorden til Beitstadfjorden går gjennom Kjerringvika. Grensen mellom Beitstadfjorden til Snåsavatnet går nord for Beitstad via fv. 17 og fv. 293.</article><article class="changesToParent">Tilføyd ved <a href="forskrift/2017-07-31-1234">forskrift 31 juli 2017 nr. 1234</a>.</article></section></main></body></html>