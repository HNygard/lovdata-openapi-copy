<!DOCTYPE html><html lang="nb"><head><title>Forskrift om generell godkjenning av utenlandsk høyere utdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-05-21-789</dd><dt class="dokid">DokumentID</dt><dd class="dokid">SF/forskrift/2024-05-21-789</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2010-02-01-96">forskrift/2010-02-01-96</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§9-10">lov/2024-03-08-9/§9-10</a></li></ul></dd><dt class="dateOfPublication">Kunngjort</dt><dd class="dateOfPublication">2024-05-22 14:25</dd><dt class="title">Tittel</dt><dd class="title">Forskrift om generell godkjenning av utenlandsk høyere utdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 21. mai 2024 med hjemmel i <a href="lov/2024-03-08-9/§9-10">lov 8. mars 2024 nr. 9 om universiteter og høyskoler (universitets- og høyskoleloven) § 9-10</a>.</dd><dt class="refid">RefID</dt><dd class="refid">forskrift/2024-05-21-789</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om generell godkjenning av utenlandsk høyere utdanning</a><ul class="tocSubUl"><li><a href="#kapittel-1" data-child-interval="§§ 1-1 – 1-5">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Råd og veiledning om utenlandsk høyere utdanning</a></li><li><a href="#kapittel-1-paragraf-3">§ 1-3. Internasjonale forpliktelser</a></li><li><a href="#kapittel-1-paragraf-4">§ 1-4. Samordning av godkjenning av utenlandsk høyere utdanning</a></li><li><a href="#kapittel-1-paragraf-5">§ 1-5. Register for godkjenning av utenlandsk utdanning (GAUS)</a></li></ul></li><li><a href="#kapittel-2" data-child-interval="§§ 2-1 – 2-2">Kapittel 2. Regler for generell godkjenning av dokumentert og udokumentert utenlandsk høyere utdanning</a><ul class="tocSubUl"><li><a href="#kapittel-2-paragraf-1">§ 2-1. Søknad om generell godkjenning</a></li><li><a href="#kapittel-2-paragraf-2">§ 2-2. Vilkår for og vedtak om generell godkjenning av utenlandsk høyere utdanning</a></li></ul></li><li><a href="#kapittel-3" data-child-interval="§§ 3-1 – 3-2">Kapittel 3. Generell godkjenning av dokumentert utenlandsk høyere utdanning</a><ul class="tocSubUl"><li><a href="#kapittel-3-paragraf-1">§ 3-1. Krav til dokumentasjon</a></li><li><a href="#kapittel-3-paragraf-2">§ 3-2. Ekthetsvurdering og verifisering</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Generell godkjenning av udokumentert utenlandsk høyere utdanning – UVD-ordningen</a><ul class="tocSubUl"><li><a href="#kapittel-4-paragraf-1">§ 4-1. Krav for å bli vurdert etter UVD-ordningen</a></li><li><a href="#kapittel-4-paragraf-2">§ 4-2. Sakkyndige og saksbehandling etter UVD-ordningen</a></li></ul></li><li><a href="#kapittel-5" data-child-interval="§ 5-1">Kapittel 5. Ikrafttredelse</a><ul class="tocSubUl"><li><a href="#kapittel-5-paragraf-1">§ 5-1. Ikrafttredelse og endringer i annet regelverk</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-05-21-789" id="dokument"><h1>Forskrift om generell godkjenning av utenlandsk høyere utdanning</h1><section class="section" data-name="kap1" id="kapittel-1" data-lovdata-URL="SF/forskrift/2024-05-21-789/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2024-05-21-789/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder godkjenning av utenlandsk høyere utdanning etter <a href="lov/2024-03-08-9/§9-3">lov om universiteter og høyskoler § 9-3</a>, <a href="lov/2024-03-08-9/§9-4">§ 9-4</a>, <a href="lov/2024-03-08-9/§9-5">§ 9-5</a>, <a href="lov/2024-03-08-9/§9-7">§ 9-7</a>, <a href="lov/2024-03-08-9/§9-8">§ 9-8</a> og <a href="lov/2024-03-08-9/§9-9">§ 9-9</a>.</article><article class="legalP" id="kapittel-1-paragraf-1-ledd-2"><a href="lov/2005-04-01-15/kap2">Kapittel 2</a> til <a href="lov/2005-04-01-15/kap5">5</a> gjelder bare for generell godkjenning av utenlandsk høyere utdanning etter <a href="lov/2024-03-08-9/§9-7">lov om universiteter og høyskoler § 9-7</a> og <a href="lov/2024-03-08-9/§9-8">§ 9-8</a>.</article></article><article class="legalArticle" data-lovdata-URL="SF/forskrift/2024-05-21-789/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Råd og veiledning om utenlandsk høyere utdanning</span></h3><article class="legalP" id="kapittel-1-paragraf-2-ledd-1">Direktoratet for høyere utdanning og kompetanse skal gi råd og veiledning om utenlandsk høyere utdanning til norske læresteder, arbeidsgivere, nasjonale godkjennings- og autorisasjonsmyndigheter og andre interessenter.</article></article><article class="legalArticle" data-lovdata-URL="SF/forskrift/2024-05-21-789/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Internasjonale forpliktelser</span></h3><article class="legalP" id="kapittel-1-paragraf-3-ledd-1">Direktoratet for høyere utdanning og kompetanse er informasjonssenter etter <a href="traktat/1997-04-11-1/KAPITTEL_11-3">Lisboakonvensjonen artikkel X.3</a> og UNESCOs <a href="traktat/2019-11-25-29/ARTIKKEL_viii">globale konvensjon for godkjenning av utenlandsk høyere utdanning artikkel VIII</a>, og er norsk representant i Det europeiske nettverket av informasjonssentre, ENIC-nettverket.</article><article class="legalP" id="kapittel-1-paragraf-3-ledd-2">Direktoratet skal formidle informasjon om norsk og utenlandsk utdanning til ENIC-nettverket og nettverket av nasjonale implementeringsenheter etter <a href="traktat/2019-11-25-29">Globalkonvensjonen</a>.</article></article><article class="legalArticle" data-lovdata-URL="SF/forskrift/2024-05-21-789/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Samordning av godkjenning av utenlandsk høyere utdanning</span></h3><article class="legalP" id="kapittel-1-paragraf-4-ledd-1">Direktoratet for høyere utdanning og kompetanse skal dele vedtakene om generell godkjenning og gi rådgivningsbistand til institusjonene og slik bidra til en samordnet nasjonal praksis for vedtak om godkjenning av utenlandsk høyere utdanning etter <a href="lov/2024-03-08-9/§9-9">universitets- og høyskoleloven § 9-9</a>.</article></article><article class="legalArticle" data-lovdata-URL="SF/forskrift/2024-05-21-789/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Register for godkjenning av utenlandsk utdanning (GAUS)</span></h3><article class="legalP" id="kapittel-1-paragraf-5-ledd-1">Direktoratet for høyere utdanning og kompetanse og universiteter og høyskoler skal registrere vedtakene om godkjenning av utenlandsk høyere utdanning etter <a href="lov/2024-03-08-9/§9-3">universitets- og høyskoleloven § 9-3</a>, <a href="lov/2024-03-08-9/§9-4">§ 9-4</a>, <a href="lov/2024-03-08-9/§9-5">§ 9-5</a> og <a href="lov/2024-03-08-9/§9-7">§ 9-7</a> i registeret for godkjenning av utenlandsk høyere utdanning, jf. loven <a href="lov/2024-03-08-9/§9-9">§ 9-9</a>.</article><article class="legalP" id="kapittel-1-paragraf-5-ledd-2">I tillegg til informasjon om vedtak etter første ledd kan Direktoratet for høyere utdanning og kompetanse registrere opplysninger om navn, fødselsnummer, D-nummer, kjønn, statsborgerskap, kontaktinformasjon og informasjon om studiested.</article><article class="legalP" id="kapittel-1-paragraf-5-ledd-3">Informasjonen i registeret skal gjøres tilgjengelig for alle som fatter vedtak om godkjenning av utenlandsk høyere utdanning etter <a href="lov/2024-03-08-9/§9-3">universitets- og høyskoleloven § 9-3</a>, <a href="lov/2024-03-08-9/§9-4">§ 9-4</a> og <a href="lov/2024-03-08-9/§9-5">§ 9-5</a> og til bruk ved opptak til universiteter og høyskoler.</article><article class="legalP" id="kapittel-1-paragraf-5-ledd-4">Sikt – kunnskapssektorens tjenesteleverandør er behandlingsansvarlig for registeret.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-05-21-789/KAPITTEL_2"><h2>Kapittel 2. Regler for generell godkjenning av dokumentert og udokumentert utenlandsk høyere utdanning</h2><article class="legalArticle" data-lovdata-URL="SF/forskrift/2024-05-21-789/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Søknad om generell godkjenning</span></h3><article class="legalP" id="kapittel-2-paragraf-1-ledd-1">Direktoratet for høyere utdanning og kompetanse kan etter søknad gi generell godkjenning av dokumentert utenlandsk høyere utdanning i samsvar med kravene i <a href="lov/2024-03-08-9/§9-7">universitets- og høyskoleloven § 9-7</a>, jf. <a href="lov/2024-03-08-9/§3-2">§ 3-2</a> til <a href="lov/2024-03-08-9/§3-4">§ 3-4</a> og <a href="lov/2024-03-08-9/§3-7">§ 3-7</a> og <a href="lov/2024-03-08-9/§3-8">§ 3-8</a>.</article><article class="legalP" id="kapittel-2-paragraf-1-ledd-2">Direktoratet kan også etter søknad gi generell godkjenning til enkeltpersoner som mangler utdanningsdokumenter, eller har mangelfull eller ikke-verifiserbar dokumentasjon (UVD-ordningen), jf. denne forskriften <a href="forskrift/2024-05-21-789/§4-1">§ 4-1</a> til <a href="forskrift/2024-05-21-789/§4-2">§ 4-2</a>.</article></article><article class="legalArticle" data-lovdata-URL="SF/forskrift/2024-05-21-789/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Vilkår for og vedtak om generell godkjenning av utenlandsk høyere utdanning</span></h3><article class="legalP" id="kapittel-2-paragraf-2-ledd-1">Den utenlandske utdanningen som skal gi grunnlag for generell godkjenning må være akkreditert eller ha annen offentlig godkjenning som høyere utdanning. Direktoratet for høyere utdanning og kompetanse kan i særlige tilfeller gjøre unntak fra krav til akkreditering eller annen offentlig godkjenning.</article><article class="legalP" id="kapittel-2-paragraf-2-ledd-2">GSU-listen med krav til generell studiekompetanse for søkere med utenlandsk videregående utdanning, jf. <a href="forskrift/2017-01-06-13/§2-2/ledd/8">forskrift om opptak til høgare utdanning § 2-2 åttende ledd</a>, er bindende for vurderingen av den utenlandske utdanningens nivå ved behandling av søknader om generell godkjenning.</article><article class="legalP" id="kapittel-2-paragraf-2-ledd-3">Direktoratet for høyere utdanning og kompetanse godkjenner utenlandsk utdanning opp mot norske grader dersom kravene til gradslikestilthet er oppfylt. Kravene for gradslikestilthet kan variere ut fra hvilken grad den utenlandske utdanningen godkjennes opp mot. Vedtaket må også inneholde en vurdering av eventuell overskytende utdanning i forhold til den norske graden den er vurdert opp mot. Direktoratet skal godkjenne avbrutte utdanninger eller studieperioder som overstiger kravet til generell studiekompetanse i GSU-listen, med en nedre grense på et halvt år.</article><article class="legalP" id="kapittel-2-paragraf-2-ledd-4">Vedtak om generell godkjenning skal angi en generell uttelling i studiepoeng. Dette innebærer at vedtaket skal informere om hvor mange studiepoeng den norske graden, som den utenlandske høyere utdanningen godkjennes opp mot, tilsvarer. Vedtaket skal også inneholde informasjon om det norske gradssystemet.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-05-21-789/KAPITTEL_3"><h2>Kapittel 3. Generell godkjenning av dokumentert utenlandsk høyere utdanning</h2><article class="legalArticle" data-lovdata-URL="SF/forskrift/2024-05-21-789/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Krav til dokumentasjon</span></h3><article class="legalP" id="kapittel-3-paragraf-1-ledd-1">Søkeren skal legge følgende dokumenter ved en søknad om generell godkjenning av dokumentert utenlandsk utdanning:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Vitnemål for fullført utenlandsk høyere utdanning.</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Vitnemålstillegg («Diploma Supplement») som inneholder karakterutskrift, og/eller karakterutskrift.</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Oversettelse til norsk eller engelsk av dokumentene nevnt i a, b og tredje ledd, dersom dokumentene er utferdiget på et annet språk enn norsk, engelsk, finsk, dansk, svensk eller islandsk. Oversettelsen må være utført av statsautorisert translatør eller oversettelsesbyrå.</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Vitnemål eller annen dokumentasjon på fullført skolegang som ga opptak til utdanningen nevnt i a).</article></article></li></ol></article><article class="legalP" id="kapittel-3-paragraf-1-ledd-2">Søker som ikke benytter elektronisk ID, må legge ved gyldige identitetsdokumenter i søknaden.</article><article class="legalP" id="kapittel-3-paragraf-1-ledd-3">Hvis søker har endret navn etter at dokumenter som nevnt i første ledd er utstedt, må endringen dokumenteres.</article><article class="legalP" id="kapittel-3-paragraf-1-ledd-4">Direktoratet for høyere utdanning og kompetanse kan kreve originaldokumenter nevnt i første ledd a), b) og d) ettersendt for kontroll.</article><article class="legalP" id="kapittel-3-paragraf-1-ledd-5">Direktoratet kan i søknadsbehandlingen legge til grunn annen dokumentasjon enn det som fremgår av første og andre ledd, dersom denne er nødvendig for å vurdere søknaden og den ikke er urimelig krevende for søkeren å legge frem. Direktoratet kan i særlige tilfeller gjøre unntak fra kravene til dokumentasjon i første og andre ledd.</article></article><article class="legalArticle" data-lovdata-URL="SF/forskrift/2024-05-21-789/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Ekthetsvurdering og verifisering</span></h3><article class="legalP" id="kapittel-3-paragraf-2-ledd-1">Direktoratet for høyere utdanning og kompetanse skal sikre at samfunnet kan ha tillit til kvaliteten i godkjent utenlandsk høyere utdanning. For at en utenlandsk høyere utdanning skal kunne danne grunnlag for generell godkjenning, må det sannsynliggjøres at utdanningen er ekte.</article><article class="legalP" id="kapittel-3-paragraf-2-ledd-2">Direktoratet skal vurdere utdanningsdokumentenes ekthet og kan be om at dokumenter verifiseres av utsteder eller av godkjenningsmyndighet i utdanningslandet.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-05-21-789/KAPITTEL_4"><h2>Kapittel 4. Generell godkjenning av udokumentert utenlandsk høyere utdanning – UVD-ordningen</h2><article class="legalArticle" data-lovdata-URL="SF/forskrift/2024-05-21-789/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Krav for å bli vurdert etter UVD-ordningen</span></h3><article class="legalP" id="kapittel-4-paragraf-1-ledd-1">Personer som mangler utdanningsdokumenter, eller har mangelfull eller ikke-verifiserbar dokumentasjon for sin høyere utdanning, kan søke om generell godkjenning etter UVD-ordningen dersom de oppfyller følgende krav:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">de har søkt om generell godkjenning av utenlandsk høyere utdanning</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">de har utfylt kartleggingsskjema</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">de har dokumentert språkkompetanse i norsk, svensk, dansk eller engelsk</article></article></li><li data-name="d." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">de har bevis på gyldig oppholdstillatelse.</article></article></li></ol></article></article><article class="legalArticle" data-lovdata-URL="SF/forskrift/2024-05-21-789/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Sakkyndige og saksbehandling etter UVD-ordningen</span></h3><article class="legalP" id="kapittel-4-paragraf-2-ledd-1">Søknader om godkjenning av utenlandsk høyere utdanning etter UVD-ordningen skal vurderes av minst én sakkyndig oppnevnt av Direktoratet for høyere utdanning og kompetanse.</article><article class="legalP" id="kapittel-4-paragraf-2-ledd-2">Den eller de sakkyndige skal avgi rapport om vurderingen av den utenlandske høyere utdanningen og gi sin anbefaling til direktoratet.</article><article class="legalP" id="kapittel-4-paragraf-2-ledd-3">Direktoratet for høyere utdanning og kompetanse treffer vedtak i saken på grunnlag av den sakkyndige vurderingen.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-05-21-789/KAPITTEL_5"><h2>Kapittel 5. Ikrafttredelse</h2><article class="legalArticle" data-lovdata-URL="SF/forskrift/2024-05-21-789/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse og endringer i annet regelverk</span></h3><article class="legalP" id="kapittel-5-paragraf-1-ledd-1">Forskriften trer i kraft 1. august 2024.</article><article class="legalP" id="kapittel-5-paragraf-1-ledd-2">Fra samme tidspunkt oppheves <a href="forskrift/2010-02-01-96/kap6">forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning kapittel 6</a>.</article></article></section></main></body></html>