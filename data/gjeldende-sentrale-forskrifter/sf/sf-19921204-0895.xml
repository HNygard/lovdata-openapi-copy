<!DOCTYPE html><html lang="no"><head><title>Forskrift om tvangssalg ved medhjelper</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-12-04-895</dd><dt class="dokid">DokumentID</dt><dd class="dokid">SF/forskrift/1992-12-04-895</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavd.</li></ul></dd><dt class="publishedIn">Publisert i</dt><dd class="publishedIn">Avd I 1992 1289</dd><dt class="dateInForce">I kraft fra</dt><dd class="dateInForce">1993-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2010-04-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2010-04-09-507">forskrift/2010-04-09-507</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-06-26-86/§2-10">lov/1992-06-26-86/§2-10</a></li></ul></dd><dt class="titleShort">Korttittel</dt><dd class="titleShort">Forskrift om tvangssalg ved medhjelper</dd><dt class="title">Tittel</dt><dd class="title">Forskrift om tvangssalg ved medhjelper</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 4. desember 1992 i medhold av <a href="lov/1992-06-26-86/§2-10">tvangsfullbyrdelsesloven 26. juni 1992 nr. 86 § 2-10</a>. Fremmet av Justis- og politidepartementet. <br /><strong>Endret</strong> ved <a href="forskrift/2002-10-11-1094">forskrifter 11 okt 2002 nr. 1094</a>, <a href="forskrift/2003-05-09-554">9 mai 2003 nr. 554</a>, <a href="forskrift/2010-04-09-507">9 april 2010 nr. 507</a>.</dd><dt class="refid">RefID</dt><dd class="refid">forskrift/1992-12-04-895</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tvangssalg ved medhjelper</a><ul class="tocSubUl"><li><a href="#kapittel-1" data-child-interval="§ 1-1">Kapittel 1. Innledning</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li></ul></li><li><a href="#kapittel-2" data-child-interval="§§ 2-1 – 2-5">Kapittel 2. Medhjelperens sikkerhetsstillelse</a><ul class="tocSubUl"><li><a href="#kapittel-2-paragraf-1">§ 2-1. Når medhjelperen skal stille sikkerhet</a></li><li><a href="#kapittel-2-paragraf-2">§ 2-2. Sikkerhetens form</a></li><li><a href="#kapittel-2-paragraf-3">§ 2-3. Hva sikkerheten dekker</a></li><li><a href="#kapittel-2-paragraf-4">§ 2-4. Sikkerhetens størrelse</a></li><li><a href="#kapittel-2-paragraf-5">§ 2-5. Nærmere krav til sikkerheten</a></li></ul></li><li><a href="#kapittel-3" data-child-interval="§§ 3-1 – 3-7">Kapittel 3. Medhjelperens godtgjørelse</a><ul class="tocSubUl"><li><a href="#kapittel-3-paragraf-1">§ 3-1. Innledning</a></li><li><a href="#kapittel-3-paragraf-2">§ 3-2. Godtgjørelse ved tvangssalg av løsøre</a></li><li><a href="#kapittel-3-paragraf-3">§ 3-3. Godtgjørelse ved tvangssalg av fast eiendom og adkomsdokumenter til leierett til bolig</a></li><li><a href="#kapittel-3-paragraf-4">§ 3-4. Godtgjørelse ved andre tvangssalg</a></li><li><a href="#kapittel-3-paragraf-5">§ 3-5. Avtale om særlig dekning av utgifter</a></li><li><a href="#kapittel-3-paragraf-6">§ 3-6. Avtale om høyere eller lavere godtgjørelse</a></li><li><a href="#kapittel-3-paragraf-7">§ 3-7. Godtgjørelse dersom tvangssalg gjennom medhjelperen ikke gjennomføres</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Namsmannen som medhjelper ved tvangssalg av realregistrerte formuesgoder og adkomstdokumenter til leierett til bolig</a><ul class="tocSubUl"><li><a href="#kapittel-4-paragraf-1">§ 4-1. Når namsmannen kan oppnevnes som medhjelper</a></li><li><a href="#kapittel-4-paragraf-2">§ 4-2. Begrensninger i namsmannens myndighet som medhjelper</a></li></ul></li><li><a href="#kapittel-5" data-child-interval="§ 5-1">Kapittel 5. Ikrafttredelse</a><ul class="tocSubUl"><li><a href="#kapittel-5-paragraf-1">§ 5-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1992-12-04-895" id="dokument"><h1>Forskrift om tvangssalg ved medhjelper</h1><section class="section" data-name="kap1" id="kapittel-1" data-lovdata-URL="SF/forskrift/1992-12-04-895/KAPITTEL_1"><h2>Kapittel 1. Innledning</h2><article class="legalArticle" data-lovdata-URL="SF/forskrift/1992-12-04-895/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for tvangssalg ved medhjelper oppnevnt av namsmyndighetene etter tvangsfullbyrdelsesloven.</article><article class="legalP" id="kapittel-1-paragraf-1-ledd-2"><a href="forskrift/1992-12-04-895/kap2">Kapittel 2</a> og <a href="forskrift/1992-12-04-895/kap3">3</a> gjelder ikke for namsmann som er oppnevnt av retten som medhjelper ved tvangssalg av realregistrerte formuesgoder eller adkomstdokumenter til leierett til bolig.</article><article class="changesToParent">Endret ved <a href="forskrift/2002-10-11-1094">forskrift 11 okt 2002 nr. 1094</a> (i kraft 1 jan 2003).</article></article></section><section class="section" data-name="kap2" id="kapittel-2" data-lovdata-URL="SF/forskrift/1992-12-04-895/KAPITTEL_2"><h2>Kapittel 2. Medhjelperens sikkerhetsstillelse</h2><article class="legalArticle" data-lovdata-URL="SF/forskrift/1992-12-04-895/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Når medhjelperen skal stille sikkerhet</span></h3><article class="legalP" id="kapittel-2-paragraf-1-ledd-1">Medhjelperen skal stille sikkerhet etter reglene i dette kapittel når medhjelperen under tvangssalget skal motta kjøpesummen. Namsmyndigheten kan kreve at medhjelperen stiller sikkerhet også i andre tilfeller. Ved tvangssalg av løsøre og andre ikke-realregistrerte formuesgoder enn adkomstdokumenter til leierett til bolig kan namsmyndigheten frita medhjelperen for å stille sikkerhet når kjøpesummen må antas å bli lavere enn 50 ganger rettsgebyret. Rettsgebyret på det tidspunkt medhjelperen oppnevnes, anvendes.</article><article class="legalP" id="kapittel-2-paragraf-1-ledd-2">En medhjelper som har stilt sikkerhet i samsvar med bestemmelse i eller i medhold av annen lov som dekker ansvar som nevnt i <a href="forskrift/1992-12-04-895/§2-3">§ 2-3</a>, plikter ikke å stille sikkerhet etter forskriften her.</article></article><article class="legalArticle" data-lovdata-URL="SF/forskrift/1992-12-04-895/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Sikkerhetens form</span></h3><article class="legalP" id="kapittel-2-paragraf-2-ledd-1">Sikkerheten stilles ved at det hos namsmyndigheten deponeres en erklæring fra et norsk skadeforsikringsselskap eller et annet norsk foretak med rett til å drive finansieringsvirksomhet etter lov om finansieringsvirksomhet og finansinstitusjoner <a href="lov/1988-06-10-40/§1-4">10 juni 1988 nr 40 § 1-4</a> (sikkerhetsstilleren) om at sikkerhetsstilleren påtar seg på vilkår som nevnt i forskriften <a href="forskrift/1992-12-04-895/§2-5">§ 2-5</a> å innestå for oppfyllelse av medhjelperens ansvar som nevnt i <a href="forskrift/1992-12-04-895/§2-3">§ 2-3</a> innenfor rammen av et nærmere angitt beløp som oppfyller kravene i <a href="forskrift/1992-12-04-895/§2-4">§ 2-4</a>.</article><article class="legalP" id="kapittel-2-paragraf-2-ledd-2">Namsmyndigheten kan nekte å godta erklæringen dersom det er tvil om den oppfyller kravene i første ledd.</article></article><article class="legalArticle" data-lovdata-URL="SF/forskrift/1992-12-04-895/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Hva sikkerheten dekker</span></h3><article class="legalP" id="kapittel-2-paragraf-3-ledd-1">Sikkerheten dekker erstatningsansvar som medhjelperen pådrar seg overfor partene, rettighetshaverne og kjøperen under utførelsen av det eller de salgsoppdrag sikkerheten gjelder for. Dersom medhjelperen mottar kjøpesummen, dekker sikkerheten også at kjøpesummen blir utbetalt av medhjelperen.</article></article><article class="legalArticle" data-lovdata-URL="SF/forskrift/1992-12-04-895/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Sikkerhetens størrelse</span></h3><article class="legalP" id="kapittel-2-paragraf-4-ledd-1">Namsmyndigheten fastsetter hvor stor sikkerheten skal være. Når medhjelperen skal motta kjøpesummen, skal sikkerheten minst være lik det beløp kjøpesummen antas å bli.</article><article class="legalP" id="kapittel-2-paragraf-4-ledd-2">Dersom sikkerheten er en felles sikkerhet for de salgsoppdrag som en medhjelper mottar fra samme namsmyndighet og medhjelperen skal motta kjøpesummen i ett eller flere av oppdragene, skal sikkerheten til enhver tid minst være lik den samlede sum av de antatte kjøpesummer i de salgsoppdrag som medhjelperen har under behandling. Medhjelperen kan ikke gis nye salgsoppdrag dersom det vil føre til at den samlede sum av kjøpesummene vil overstige sikkerheten.</article></article><article class="legalArticle" data-lovdata-URL="SF/forskrift/1992-12-04-895/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Nærmere krav til sikkerheten</span></h3><article class="legalP" id="kapittel-2-paragraf-5-ledd-1">Skadelidte kan kreve dekning direkte fra sikkerhetsstilleren uten først å rette krav mot medhjelperen.</article><article class="legalP" id="kapittel-2-paragraf-5-ledd-2">Sikkerhetsstilleren kan ikke gjøre gjeldende andre innsigelser mot krav fra skadelidte enn de innsigelser medhjelperen selv har i forholdet til skadelidte.</article><article class="legalP" id="kapittel-2-paragraf-5-ledd-3">Oppsigelse av sikkerheten eller bortfall av sikkerheten på annen måte er ikke virksomt i forhold til skadelidte før en måned etter at namsmyndigheten har mottatt melding om bortfallet.</article><article class="legalP" id="kapittel-2-paragraf-5-ledd-4">Sikkerhetsstilleren kan overfor skadelidte ikke påberope at det er foretatt utbetalinger under sikkerheten med mindre namsmyndigheten er varslet om utbetalingen senest samtidig med at utbetalingen fant sted.</article></article></section><section class="section" data-name="kap3" id="kapittel-3" data-lovdata-URL="SF/forskrift/1992-12-04-895/KAPITTEL_3"><h2>Kapittel 3. Medhjelperens godtgjørelse</h2><article class="legalArticle" data-lovdata-URL="SF/forskrift/1992-12-04-895/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Innledning</span></h3><article class="legalP" id="kapittel-3-paragraf-1-ledd-1">Medhjelperens godtgjørelse fastsettes av namsmyndigheten etter reglene i dette kapittel.</article></article><article class="legalArticle" data-lovdata-URL="SF/forskrift/1992-12-04-895/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Godtgjørelse ved tvangssalg av løsøre</span></h3><article class="legalP" id="kapittel-3-paragraf-2-ledd-1">Ved gjennomføring av tvangssalg av løsøre etter <a href="lov/1992-06-26-86/kap8">tvangsfullbyrdelsesloven kapittel 8</a> har medhjelperen krav på godtgjørelse etter følgende satser:<ul class="defaultList"><li><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">10 % av kjøpesummen til og med kr 50.000,</article></article></li><li><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">2 % av det overskytende til og med kr 200.000 og</article></article></li><li><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">1 % av det overskytende.</article></article></li></ul></article><article class="legalP" id="kapittel-3-paragraf-2-ledd-2">Dersom medhjelperen skal fordele og utbetale kjøpesummen til de berettigede, beregnes et tillegg etter følgende satser:<ul class="defaultList"><li><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">5 % av kjøpesummen til og med kr 50.000 og</article></article></li><li><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">2 % av det overskytende til og med kr 200.000.</article></article></li></ul></article></article><article class="legalArticle" data-lovdata-URL="SF/forskrift/1992-12-04-895/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Godtgjørelse ved tvangssalg av fast eiendom og adkomsdokumenter til leierett til bolig</span></h3><article class="legalP" id="kapittel-3-paragraf-3-ledd-1">Ved gjennomføring av tvangssalg av fast eiendom etter <a href="lov/1992-06-26-86/kap11">tvangsfullbyrdelsesloven kapittel 11</a> eller adkomstdokumenter til leierett til bolig etter <a href="lov/1992-06-26-86/kap12">tvangsfullbyrdelsesloven kapittel 12</a> har medhjelperen krav på godtgjørelse etter følgende satser:<ul class="defaultList"><li><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">3 % av kjøpesummen til og med kr 500.000,</article></article></li><li><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">2 % av det overskytende til og med kr 1.000.000 og</article></article></li><li><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">1 % av det overskytende til og med kr 3.000.000.</article></article></li></ul><p class="leddfortsettelse">Godtgjørelsen skal likevel minst være lik 10 ganger rettsgebyret.</p></article><article class="legalP" id="kapittel-3-paragraf-3-ledd-2">Dersom kjøpesummen kan antas å overstige kr 3.000.000, kan første ledd fravikes ved avtale mellom retten og medhjelperen inntil utkastet til fordelingskjennelse er forelagt for rettighetshaverne.</article><article class="legalP" id="kapittel-3-paragraf-3-ledd-3">Dersom medhjelperen skal motta og utbetale kjøpesummen, gis et tillegg i godtgjørelsen på 5 ganger rettsgebyret.</article><article class="legalP" id="kapittel-3-paragraf-3-ledd-4">Ved beregningen av kjøpesummen etter paragrafen her skal det tas hensyn til vederlag i form av overtakelse av fellesgjeld.</article><article class="legalP" id="kapittel-3-paragraf-3-ledd-5">I forhold til første og tredje ledd anvendes rettsgebyret på det tidspunkt utkastet til fordelingskjennelse forelegges for rettighetshaverne.</article><article class="changesToParent">Endret ved <a href="forskrift/2002-10-11-1094">forskrifter 11 okt 2002 nr. 1094</a> (i kraft 1 jan 2003), <a href="forskrift/2010-04-09-507">9 april 2010 nr. 507</a> (gjeld berre medhjelparoppdrag gitt etter 9 april 2010).</article></article><article class="legalArticle" data-lovdata-URL="SF/forskrift/1992-12-04-895/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Godtgjørelse ved andre tvangssalg</span></h3><article class="legalP" id="kapittel-3-paragraf-4-ledd-1">Ved gjennomføring av andre tvangssalg enn nevnt i <a href="forskrift/1992-12-04-895/§3-2">§§ 3-2</a> og <a href="forskrift/1992-12-04-895/§3-3">3-3</a> fastsettes medhjelperens godtgjørelse av namsmyndigheten etter forhåndsavtale med medhjelperen.</article></article><article class="legalArticle" data-lovdata-URL="SF/forskrift/1992-12-04-895/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Avtale om særlig dekning av utgifter</span></h3><article class="legalP" id="kapittel-3-paragraf-5-ledd-1">Namsmyndigheten og medhjelperen kan avtale at medhjelperen ved gjennomføring av tvangssalget i tillegg til godtgjørelsen etter <a href="forskrift/1992-12-04-895/§3-2">§§ 3-2</a> til <a href="forskrift/1992-12-04-895/§3-4">3-4</a> skal ha dekket utgifter til annonsering, taksering o l i den utstrekning det er vanlig ved frivillig omsetning at slike utgifter dekkes særskilt. Ved tvangssalg av realregistrerte formuesgoder og adkomstdokumenter til leierett til bolig kan slik avtale ikke inngås etter at utkastet til fordelingskjennelse er forelagt for rettighetshaverne.</article></article><article class="legalArticle" data-lovdata-URL="SF/forskrift/1992-12-04-895/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Avtale om høyere eller lavere godtgjørelse</span></h3><article class="legalP" id="kapittel-3-paragraf-6-ledd-1">Høyere godtgjørelse enn det som følger av <a href="forskrift/1992-12-04-895/§3-2">§§ 3-2</a> til <a href="forskrift/1992-12-04-895/§3-5">3-5</a>, kan avtales dersom det på forhånd er grunn til å tro, eller det under tvangssalget viser seg, at tvangssalget er vesentlig mer arbeidskrevende enn det som er vanlig ved tvangssalg av formuesgoder av samme art, eller andre særlige forhold tilsier det. Ved tvangssalg av realregistrerte formuesgoder og adkomstdokumenter til leierett til bolig kan slik avtale ikke inngås etter at utkastet til fordelingskjennelse er forelagt for rettighetshaverne.</article><article class="legalP" id="kapittel-3-paragraf-6-ledd-2">Det kan avtales lavere godtgjørelse enn det som følger av <a href="forskrift/1992-12-04-895/§3-2">§§ 3-2</a> til <a href="forskrift/1992-12-04-895/§3-5">3-5</a>.</article></article><article class="legalArticle" data-lovdata-URL="SF/forskrift/1992-12-04-895/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Godtgjørelse dersom tvangssalg gjennom medhjelperen ikke gjennomføres</span></h3><article class="legalP" id="kapittel-3-paragraf-7-ledd-1">Dersom tvangssalget ikke gjennomføres, har medhjelperen krav på å få dekket nødvendige faktiske utgifter og dessuten et rimelig vederlag for arbeidet. Det samme gjelder dersom tvangssalget gjennomføres på annen måte enn gjennom medhjelperen.</article><article class="legalP" id="kapittel-3-paragraf-7-ledd-2">Medhjelperens krav på godtgjørelse etter første ledd første punktum halveres, dersom medhjelperen medvirker ved et frivillig salg av samme formuesgode innen seks måneder etter at medhjelperoppdraget opphørte. Er godtgjørelsen allerede utbetalt, kan halvparten kreves tilbake. En medhjelper som medvirker ved et frivillig salg som nevnt i første punktum, skal opplyse namsmyndigheten om salget.</article><article class="changesToParent">Endret ved <a href="forskrift/2003-05-09-554">forskrift 9 mai 2003 nr. 554</a> (i kraft 1 juli 2003).</article></article></section><section class="section" data-name="kap4" id="kapittel-4" data-lovdata-URL="SF/forskrift/1992-12-04-895/KAPITTEL_4"><h2>Kapittel 4. Namsmannen som medhjelper ved tvangssalg av realregistrerte formuesgoder og adkomstdokumenter til leierett til bolig</h2><article class="legalArticle" data-lovdata-URL="SF/forskrift/1992-12-04-895/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Når namsmannen kan oppnevnes som medhjelper</span></h3><article class="legalP" id="kapittel-4-paragraf-1-ledd-1">Foruten ved tvangssalg av fast eiendom og adkomstdokumenter til leierett til bolig i lensmannsdistrikt, jf <a href="lov/1992-06-26-86/§11-12">tvangsfullbyrdelsesloven § 11-12</a> jf <a href="lov/1992-06-26-86/§12-6">§ 12-6</a>, kan namsmannen oppnevnes som medhjelper ved tvangssalg av fast eiendom og adkomstdokumenter til leierett til bolig utenfor lensmannsdistrikt når særlige forhold gjør det påkrevd. Det samme gjelder ved tvangssalg av andre realregistrerte formuesgoder.</article></article><article class="legalArticle" data-lovdata-URL="SF/forskrift/1992-12-04-895/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Begrensninger i namsmannens myndighet som medhjelper</span></h3><article class="legalP" id="kapittel-4-paragraf-2-ledd-1">Namsmannen kan som medhjelper bare begjære fravikelse av fast eiendom etter <a href="lov/1992-06-26-86/§11-14">tvangsfullbyrdelsesloven § 11-14</a> annet ledd når utgiftene til fravikelsen er forskuttert.</article><article class="legalP" id="kapittel-4-paragraf-2-ledd-2">Tiltak som nevnt i <a href="lov/1992-06-26-86/§11-15">tvangsfullbyrdelsesloven § 11-15</a> kan namsmannen bare iverksette når saksøkeren eller en annen panthaver har begjært det og dessuten har forskuttert utgiftene.</article><article class="legalP" id="kapittel-4-paragraf-2-ledd-3">En namsmann som er oppnevnt som medhjelper, kan ikke avgi inneståelseserklæringer eller på annen måte påta staten et særlig ansvar for riktig oppgjør. Første punktum er ikke til hinder for at namsmannen bistår som nevnt i <a href="lov/1992-06-26-86/§11-33">tvangsfullbyrdelsesloven § 11-33</a> annet ledd forutsatt at kjøperen eller dennes långiver forskutterer registreringskostnadene.</article></article></section><section class="section" data-name="kap5" id="kapittel-5" data-lovdata-URL="SF/forskrift/1992-12-04-895/KAPITTEL_5"><h2>Kapittel 5. Ikrafttredelse</h2><article class="legalArticle" data-lovdata-URL="SF/forskrift/1992-12-04-895/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1 januar 1993.</article><article class="legalP" id="kapittel-5-paragraf-1-ledd-2">Forskriften gjelder ikke for saker om tvangsfullbyrdelse som fortsatt skal behandles etter <a href="lov/1915-08-13-7">lov 13 august 1915 nr 7</a> om tvangsfullbyrdelse.</article></article></section></main></body></html>