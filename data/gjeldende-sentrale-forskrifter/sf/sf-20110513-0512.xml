<!DOCTYPE html><html lang="no"><head><title>Forskrift om utvalgte naturtyper etter naturmangfoldloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-13-512</dd><dt class="dokid">DokumentID</dt><dd class="dokid">SF/forskrift/2011-05-13-512</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="publishedIn">Publisert i</dt><dd class="publishedIn">I 2011 hefte 5</dd><dt class="dateInForce">I kraft fra</dt><dd class="dateInForce">2011-05-13</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-08-15-1658">forskrift/2025-08-15-1658</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-06-19-100/§52">lov/2009-06-19-100/§52</a></li><li><a href="lov/2009-06-19-100/§53">lov/2009-06-19-100/§53</a></li><li><a href="lov/2009-06-19-100/§54">lov/2009-06-19-100/§54</a></li><li><a href="lov/2009-06-19-100/§55">lov/2009-06-19-100/§55</a></li><li><a href="lov/2009-06-19-100/§56">lov/2009-06-19-100/§56</a></li></ul></dd><dt class="dateOfPublication">Kunngjort</dt><dd class="dateOfPublication">2011-05-24 15:25</dd><dt class="titleShort">Korttittel</dt><dd class="titleShort">Forskrift om utvalgte naturtyper etter nml.</dd><dt class="title">Tittel</dt><dd class="title">Forskrift om utvalgte naturtyper etter naturmangfoldloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 13. mai 2011 med hjemmel i <a href="lov/2009-06-19-100">lov 19. juni 2009 nr. 100</a> om forvaltning av naturens mangfold (naturmangfoldloven) <a href="lov/2009-06-19-100/§52">§ 52</a>, jf. <a href="lov/2009-06-19-100/§53">§ 53</a>, <a href="lov/2009-06-19-100/§54">§ 54</a>, <a href="lov/2009-06-19-100/§55">§ 55</a> og <a href="lov/2009-06-19-100/§56">§ 56</a>. Fremmet av Miljøverndepartementet. <br /><strong>Endret</strong> ved forskrifter <a href="forskrift/2013-03-15-284">15 mars 2013 nr. 284</a>, <a href="forskrift/2015-05-07-464">7 mai 2015 nr. 464</a>, <a href="forskrift/2020-12-04-2614">4 des 2020 nr. 2614</a>, <a href="forskrift/2023-09-21-1462">21 sep 2023 nr. 1462</a>, <a href="forskrift/2025-08-15-1658">15 aug 2025 nr. 1658</a>.</dd><dt class="refid">RefID</dt><dd class="refid">forskrift/2011-05-13-512</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utvalgte naturtyper etter naturmangfoldloven</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Avgrensning</a></li><li><a href="#paragraf-3">§ 3. Utvalgte naturtyper</a></li><li><a href="#paragraf-4">§ 4. Utvelgelsens betydning</a></li><li><a href="#paragraf-5">§ 5. Handlingsplan</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-05-13-512" id="dokument"><h1>Forskrift om utvalgte naturtyper etter naturmangfoldloven</h1><article class="legalArticle" data-lovdata-URL="SF/forskrift/2011-05-13-512/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å ivareta mangfoldet av naturtyper innenfor deres naturlige utbredelsesområde og med det artsmangfoldet og de økologiske prosessene som kjennetegner den enkelte naturtype, jf. <a href="lov/2009-06-19-100/§4">naturmangfoldloven § 4</a>.</article></article><article class="legalArticle" data-lovdata-URL="SF/forskrift/2011-05-13-512/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgrensning</span></h2><article class="legalP" id="paragraf-2-ledd-1">Forskriften gjelder på norsk territorium, herunder innsjøer og vassdrag, og i Norges territorialfarvann, med de begrensninger som måtte fremgå av <a href="forskrift/2011-05-13-512/§3">§ 3</a>. Forskriften gjelder ikke i områder som er vernet etter <a href="lov/2009-06-19-100/kapv">naturmangfoldloven kap. V</a>.</article></article><article class="legalArticle" data-lovdata-URL="SF/forskrift/2011-05-13-512/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utvalgte naturtyper</span></h2><article class="legalP" id="paragraf-3-ledd-1">Utvalgte naturtyper etter <a href="lov/2009-06-19-100/§52">naturmangfoldloven § 52</a> er forekomster av:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">slåttemark, inkludert lauveng og semi-naturlig våteng med slåttemarkspreg, klassifisert av Miljødirektoratet som <ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1-ledd-1-punkt-1"><article class="legalP" id="paragraf-3-ledd-1-punkt-1-ledd-1-punkt-1-ledd-1">«svært viktig» (A-lokalitet) eller «viktig» (B-lokalitet), for lauveng omfattes også forekomster klassifisert som «lokalt viktig» (C-lokalitet), eller</article></article></li><li data-name="b." value="2"><article class="listArticle" id="paragraf-3-ledd-1-punkt-1-ledd-1-punkt-2"><article class="legalP" id="paragraf-3-ledd-1-punkt-1-ledd-1-punkt-2-ledd-1">«svært høy», «høy» eller «moderat lokalitetskvalitet», eller «lav lokalitetskvalitet» med enten «moderat tilstand» eller «moderat naturmangfold», for lauveng omfattes også forekomster klassifisert som «lav» eller «svært lav lokalitetskvalitet».</article></article></li></ol>Med <i>slåttemark</i> menes åpen eller spredt tresatt eng med vegetasjon som er betinget av tradisjonell slått, og som har vært lite eller ikke gjødslet eller jordbearbeidet, og som fortsatt bærer preg av dette. Med <i>lauveng</i> menes slåttemark med spredte lauvtrær som er styvet/hamlet. Med <i>semi-naturlig våteng med slåttemarkspreg</i> menes slåttemark på våtmark som ikke danner torv.</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">slåttemyr klassifisert av Miljødirektoratet som <ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-2-ledd-1-punkt-1"><article class="legalP" id="paragraf-3-ledd-1-punkt-2-ledd-1-punkt-1-ledd-1">«svært viktig» (A-lokalitet) eller «viktig» (B-lokalitet), eller</article></article></li><li data-name="b." value="2"><article class="listArticle" id="paragraf-3-ledd-1-punkt-2-ledd-1-punkt-2"><article class="legalP" id="paragraf-3-ledd-1-punkt-2-ledd-1-punkt-2-ledd-1">«svært høy», «høy» eller «moderat lokalitetskvalitet», eller «lav lokalitetskvalitet» med «moderat tilstand».</article></article></li></ol>Med <i>slåttemyr</i> menes jordvannsmyr som er preget av langvarig hevd gjennom slått og som fortsatt bærer preg av dette.</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">hule eiker. Med hule eiker menes eiketrær som har en diameter på minst 63 cm, tilsvarende omkrets på 200 cm, samt eiketrær som er synlig hule og med en diameter på minst 30 cm, tilsvarende omkrets på minst 95 cm. Diameter og omkrets måles i brysthøyde (1,3 m) over bakken. Synlig hule defineres til å være eiketrær med et indre hulrom som er større enn åpningen og der åpningen er større enn 5 cm″. Unntatt er hule eiker i produktiv skog.</article></article></li><li data-name="4." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">kalklindeskog. Kalklindeskog omfatter kalkskogsmark dominert av lind eller samdominert av lind og hassel/eik.</article></article></li><li data-name="5." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">kalksjøer. Med kalksjøer menes innsjøer med kalsiuminnhold større eller lik 20 mg/l, og med forekomst av minst en av de følgende artene; Rødkrans (<i>Chara tomentosa</i>), Smaltaggkrans (<i>C. rudis</i>), Hårpiggkrans (<i>C. polyacantha</i>), Stinkkrans (<i>C. vulgaris</i>), Knippebustkrans (<i>C. curta</i>), Gråkrans (<i>C. contraria</i>), Blanktjønnaks (<i>Potamogeton lucens</i>), Sliretjønnaks (<i>Stuckenia vaginata</i>), Vasskrans (<i>Zannichellia palustris</i>) eller andre truede kalkkrevende plante- eller dyrearter.</article></article></li><li data-name="6." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">kystlynghei klassifisert av Miljødirektoratet som <ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-6-ledd-1-punkt-1"><article class="legalP" id="paragraf-3-ledd-1-punkt-6-ledd-1-punkt-1-ledd-1">«svært viktig» (A-lokalitet) eller «viktig» (B-lokalitet), eller</article></article></li><li data-name="b." value="2"><article class="listArticle" id="paragraf-3-ledd-1-punkt-6-ledd-1-punkt-2"><article class="legalP" id="paragraf-3-ledd-1-punkt-6-ledd-1-punkt-2-ledd-1">«svært høy», «høy», «moderat» eller «lav lokalitetskvalitet».</article></article></li></ol>Med <i>kystlynghei</i> menes heipregete og i hovedsak trebare områder i et oseanisk klima, dominert av dvergbusker, særlig røsslyng (<i>Calluna vulgaris</i>), formet gjennom rydding av kratt og skog, og betinget av langvarig hevd med beite, og mange steder lyngbrenning og lyngslått.</article></article></li><li data-name="7." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">åpen grunnlendt kalkmark i boreonemoral sone. Åpen grunnlendt kalkmark i boreonemoral sone er jorddekt åpen naturmark som vokser på svært kalkrike bergarter under skoggrensa, og som forekommer i boreonemoral sone. Med boreonemoral sone menes den bioklimatiske sonen slik den er angitt i NIN-systemet.</article></article></li><li data-name="8." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">olivinskog. Olivinskog omfatter fastmarksskogsmark på ultramafisk (ultrabasisk) grunn. Med ultramafisk grunn menes fattig til moderat kalkrik berggrunn med magnesiumsilikat og jernsilikat og innslag av tungmetallholdige mineraler som serpentin. Olivinskog er kjennetegnet ved et spesielt artsmangfold i markvegetasjonen og oftest dominert av furu.</article></article></li><li data-name="9." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">Korallrev. Med korallrev menes et havbunnsområde med revbyggende koralldyr i kolonier bestående av både levende og døde deler, som dekker minst 25 m<sup>2</sup>. Korallrevet kan bestå av flere enkeltstående korallkolonier som sammen dekker minst 75&#xa0;% av minsteområdet.</article></article></li></ol></article><article class="changesToParent">Endret ved forskrifter <a href="forskrift/2013-03-15-284">15 mars 2013 nr. 284</a> (i kraft 1 juli 2013), <a href="forskrift/2015-05-07-464">7 mai 2015 nr. 464</a>, <a href="forskrift/2020-12-04-2614">4 des 2020 nr. 2614</a>, <a href="forskrift/2023-09-21-1462">21 sep 2023 nr. 1462</a>, <a href="forskrift/2025-08-15-1658">15 aug 2025 nr. 1658</a>.</article></article><article class="legalArticle" data-lovdata-URL="SF/forskrift/2011-05-13-512/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utvelgelsens betydning</span></h2><article class="legalP" id="paragraf-4-ledd-1">Betydningen av at en naturtype er en utvalgt naturtype etter forskriften, følger av <a href="lov/2009-06-19-100/§53">naturmangfoldloven § 53</a> til <a href="lov/2009-06-19-100/§56">§ 56</a>.</article><article class="legalP" id="paragraf-4-ledd-2">Frist for kommunen til å gi tilbakemelding på melding om skogbrukstiltak, jf. <a href="lov/2009-06-19-100/§54">naturmangfoldloven § 54</a>, og jordbrukstiltak, jf. <a href="lov/2009-06-19-100/§55">naturmangfoldloven § 55</a>, er 3 uker fra meldingen kom inn til kommunen. Tilbakemelding skal foreligge før tiltaket utføres.</article><article class="legalP" id="paragraf-4-ledd-3">Det er meldeplikt for alle tiltak som ikke beskrives i handlingsplanen, eller som beskrives som tiltak som er egnet til å endre karakteren eller omfanget av en forekomst av en utvalgt naturtype. For tiltak som i handlingsplanen angis som positive for naturtypen og på den måten bygger opp under naturtypens utbredelse og forekomstenes økologiske tilstand gjelder imidlertid ikke meldeplikten.</article><article class="legalP" id="paragraf-4-ledd-4">Kunngjøringsplikten etter <a href="lov/2009-06-19-100/§56">naturmangfoldloven § 56</a> første ledd påligger den forvaltningsmyndighet som har fattet vedtaket som tillater tiltak i forekomst av en utvalgt naturtype. Kunngjøringsplikten gjelder også for godkjente miljøplaner som berører tiltak i utvalgte naturtyper, jf. <a href="lov/2009-06-19-100/§55">naturmangfoldloven § 55</a> annet ledd.</article></article><article class="legalArticle" data-lovdata-URL="SF/forskrift/2011-05-13-512/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Handlingsplan</span></h2><article class="legalP" id="paragraf-5-ledd-1">Det skal utarbeides handlingsplan med nærmere retningslinjer for forvaltning, skjøtsel og andre tiltak for naturtypene nevnt i <a href="forskrift/2011-05-13-512/§3/nummer/1">§ 3 nr. 1</a>, <a href="forskrift/2011-05-13-512/§3/nummer/2">2</a>, <a href="forskrift/2011-05-13-512/§3/nummer/3">3</a>, <a href="forskrift/2011-05-13-512/§3/nummer/4">4</a>, <a href="forskrift/2011-05-13-512/§3/nummer/5">5</a>, <a href="forskrift/2011-05-13-512/§3/nummer/6">6</a>, <a href="forskrift/2011-05-13-512/§3/nummer/7">7</a>, <a href="forskrift/2011-05-13-512/§3/nummer/8">8</a>, og <a href="forskrift/2011-05-13-512/§3/nummer/9">9</a>.</article><article class="changesToParent">Endret ved forskrifter <a href="forskrift/2020-12-04-2614">4 des 2020 nr. 2614</a>, <a href="forskrift/2025-08-15-1658">15 aug 2025 nr. 1658</a>.</article></article><article class="legalArticle" data-lovdata-URL="SF/forskrift/2011-05-13-512/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>