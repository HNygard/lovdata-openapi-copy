<!DOCTYPE html><html lang="no"><head><title>Forskrift om tillatelse til innenlandsk bearbeiding av landbruksvarer (IB-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-23-1349</dd><dt class="dokid">DokumentID</dt><dd class="dokid">SF/forskrift/2020-06-23-1349</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-15-2267">forskrift/2022-12-15-2267</a> fra 2023-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-12-21-119/§6-4">lov/2007-12-21-119/§6-4</a></li><li><a href="forskrift/2019-12-20-1923">forskrift/2019-12-20-1923</a></li><li><a href="lov/2022-03-11-9/§4-8">lov/2022-03-11-9/§4-8</a></li><li><a href="forskrift/2022-10-21-1778">forskrift/2022-10-21-1778</a></li></ul></dd><dt class="dateOfPublication">Kunngjort</dt><dd class="dateOfPublication">2020-06-25 16:25</dd><dt class="titleShort">Korttittel</dt><dd class="titleShort">IB-forskriften</dd><dt class="title">Tittel</dt><dd class="title">Forskrift om tillatelse til innenlandsk bearbeiding av landbruksvarer (IB-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 23. juni 2020 med hjemmel i <a href="lov/2007-12-21-119">lov 21. desember 2007 nr. 119</a> om toll og vareførsel (tolloven) <a href="lov/2007-12-21-119/§6-4">§ 6-4</a> tredje ledd og overføringsvedtak 20. desember 2019 nr. 1923. <br /><strong>Tilføyd hjemmel:</strong> <a href="lov/2022-03-11-9/§4-8">Lov 11. mars 2022 nr. 9 om vareførsel (vareførselsloven) § 4-8</a> tredje ledd annet punktum og <a href="forskrift/2022-10-21-1778">delegeringsvedtak 21. oktober 2022 nr. 1778</a>. <br /><strong>Endret</strong> ved forskrift <a href="forskrift/2022-12-15-2267">15 des 2022 nr. 2267</a> (i kraft 1 jan 2023).</dd><dt class="refid">RefID</dt><dd class="refid">forskrift/2020-06-23-1349</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tillatelse til innenlandsk bearbeiding av landbruksvarer (IB-forskriften)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Krav om tillatelse for innenlandsk bearbeiding av landbruksvarer</a></li><li><a href="#paragraf-4">§ 4. Søknad om tillatelse</a></li><li><a href="#paragraf-5">§ 5. Opplysningsplikt</a></li><li><a href="#paragraf-6">§ 6. Kontroll</a></li><li><a href="#paragraf-7">§ 7. Tilbaketrekking av tillatelse</a></li><li><a href="#paragraf-8">§ 8. Administrasjon og klage</a></li><li><a href="#paragraf-9">§ 9. Ikrafttredelse og overgangsordning</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-06-23-1349" id="dokument"><h1>Forskrift om tillatelse til innenlandsk bearbeiding av landbruksvarer (IB-forskriften)</h1><article class="legalArticle" data-lovdata-URL="SF/forskrift/2020-06-23-1349/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen for innenlandsk bearbeiding av landbruksvarer er å legge til rette for at norsk næringsmiddelindustri kan utnytte bearbeidingskapasitet gjennom produksjon for eksport. Samtidig skal muligheter for avsetning og foredling av norske landbruksvarer ivaretas.</article></article><article class="legalArticle" data-lovdata-URL="SF/forskrift/2020-06-23-1349/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften kommer til anvendelse for foretak som vil innføre landbruksvarer midlertidig for bearbeiding etter <a href="lov/2022-03-11-9/§4-8">vareførselsloven § 4-8</a>. Med landbruksvare menes vare som hører inn under tolltariffen kapittel 2–24, samt varenumre nevnt i <a href="avtale/avt-1992-05-02-1-p2">EØS-avtalen protokoll 2</a> og 3, med unntak av fisk og fiskeprodukter som hører under tolltariffen kapittel 3 eller tollposisjon 16.04 og 16.05.</article><article class="changesToParent">Endret ved forskrift <a href="forskrift/2022-12-15-2267">15 des 2022 nr. 2267</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2020-06-23-1349/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om tillatelse for innenlandsk bearbeiding av landbruksvarer</span></h2><article class="legalP" id="paragraf-3-ledd-1">Fritak fra tollavgift etter <a href="lov/2022-03-11-9/§4-8">vareførselsloven § 4-8</a> for landbruksvarer som innføres midlertidig til Norge for bearbeiding og deretter gjenutføres som en ferdigvare eller del av en ferdigvare, er betinget av at foretaket på forhånd har innhentet tillatelse etter denne forskrift.</article><article class="legalP" id="paragraf-3-ledd-2">Tillatelse til innenlandsk bearbeiding av landbruksvarer kan gis dersom:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">foretaket er registrert i Foretaksregisteret</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">utførsel av ferdigvaren foretas av den samme foretak som stod for den midlertidige innførselen av landbruksvarene,</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">de midlertidig innførte landbruksvarene inngår i ferdigvaren som utføres, og</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">bearbeidingen av de midlertidig innførte landbruksvarene etter næringspolitiske vurderinger ikke vil fortrenge avsetning og foredling av norske landbruksvarer.</article></article></li></ol></article><article class="legalP" id="paragraf-3-ledd-3">Det må søkes om tillatelse for hver enkelt ferdigvare der foretaket ønsker å benytte ordningen for innenlandsk bearbeiding. Tillatelse kan gis for inntil tre år.</article><article class="legalP" id="paragraf-3-ledd-4">Fritak fra tollavgift etter <a href="lov/2022-03-11-9/§4-8">vareførselsloven § 4-8</a> gjelder kun de landbruksvarene som fremgår av tillatelsen. Disse landbruksvarene skal identifiseres med varenummer i tolltariffen. Landbruksdirektoratet kan ved behov sette en mengdebegrensning for de landbruksvarene som kan innføres under tillatelsen.</article><article class="legalP" id="paragraf-3-ledd-5">Tillatelse kan gis selv om den opprinnelige landbruksvare kun kan identifiseres gjennom produksjonsresepten til den ferdigvaren som utføres.</article><article class="legalP" id="paragraf-3-ledd-6">Landbruksdirektoratet kan gi samtykke til at foretaket kan anvende generiske varer av samme slag og samme kvalitet som de varer som skal innføres for bearbeiding. Det kan settes vilkår for samtykket.</article><article class="changesToParent">Endret ved forskrift <a href="forskrift/2022-12-15-2267">15 des 2022 nr. 2267</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2020-06-23-1349/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tillatelse</span></h2><article class="legalP" id="paragraf-4-ledd-1">Foretak som søker om tillatelse til å drive innenlandsk bearbeiding av landbruksvarer skal benytte søknadsskjema fastsatt av Landbruksdirektoratet.</article><article class="legalP" id="paragraf-4-ledd-2">Landbruksdirektoratet kan fastsette krav til søknadens form og innhold.</article></article><article class="legalArticle" data-lovdata-URL="SF/forskrift/2020-06-23-1349/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt</span></h2><article class="legalP" id="paragraf-5-ledd-1">Foretak som søker om, eller har fått innvilget tillatelse til innenlandsk bearbeiding av landbruksvarer etter denne forskrift, plikter å gi alle opplysninger som Landbruksdirektoratet finner nødvendig for å kunne forvalte ordningen. Videre plikter foretaket straks å varsle Landbruksdirektoratet om forhold som kan ha betydning for tillatelsen, herunder endringer i tidligere gitte opplysninger.</article></article><article class="legalArticle" data-lovdata-URL="SF/forskrift/2020-06-23-1349/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" id="paragraf-6-ledd-1">For å føre kontroll med at de vilkår som er satt i forskriften eller i vedtak om tillatelsen til innenlandsk bearbeiding blir overholdt, kan Landbruksdirektoratet kreve å få forelagt all bokføring, korrespondanse og opptegnelser som vedkommer tillatelsen, og utføre nødvendig kontroll av innsatsvarer, ferdigvarer og produksjon. Landbruksdirektoratet kan foreta stedlig kontroll i de lokalene som foretaket disponerer. Foretaket plikter å yte bistand ved kontroll.</article></article><article class="legalArticle" data-lovdata-URL="SF/forskrift/2020-06-23-1349/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilbaketrekking av tillatelse</span></h2><article class="legalP" id="paragraf-7-ledd-1">Ved brudd på vilkårene for tillatelsen til innenlandsk bearbeiding av landbruksvarer kan Landbruksdirektoratet trekke tilbake tillatelsen, og nekte innrømmelse av ny tillatelse i inntil ett år.</article></article><article class="legalArticle" data-lovdata-URL="SF/forskrift/2020-06-23-1349/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Administrasjon og klage</span></h2><article class="legalP" id="paragraf-8-ledd-1">Tillatelsesordningen for innenlandsk bearbeiding av landbruksvarer forvaltes av Landbruksdirektoratet.</article><article class="legalP" id="paragraf-8-ledd-2">Vedtak fattet av Landbruksdirektoratet i medhold av denne forskrift kan påklages til Landbruks- og matdepartementet etter <a href="lov/1967-02-10/kapvi">lov 10. februar 1967 om behandlingsmåten i forvaltningssaker (forvaltningsloven) kapittel VI</a>.</article></article><article class="legalArticle" data-lovdata-URL="SF/forskrift/2020-06-23-1349/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og overgangsordning</span></h2><article class="legalP" id="paragraf-9-ledd-1">Forskriften trer i kraft 1. juli 2020.</article><article class="legalP" id="paragraf-9-ledd-2">Tillatelser som er innvilget i medhold av det gamle regelverket, vil gjelde ut sin gyldighetsperiode, men ikke utover 1. juli 2021.</article></article></main></body></html>