<!DOCTYPE html><html lang="no"><head><title>Forskrift om honning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-08-931</dd><dt class="dokid">DokumentID</dt><dd class="dokid">SF/forskrift/2003-07-08-931</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">I 2003 hefte 10</dd><dt class="dateInForce">I kraft fra</dt><dd class="dateInForce">2003-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-05-08</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-05-08-553">forskrift/2017-05-08-553</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-12-20-1371">forskrift/1993-12-20-1371</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1932-06-17-6/§2">lov/1932-06-17-6/§2</a></li><li><a href="lov/1932-06-17-6/§3">lov/1932-06-17-6/§3</a></li><li><a href="lov/2003-12-19-124/§9">lov/2003-12-19-124/§9</a></li><li><a href="lov/2003-12-19-124/§10">lov/2003-12-19-124/§10</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2003-07-11</dd><dt class="lastupdated">Rettet</dt><dd class="lastupdated">2003-09-10 (§ 3, § 4, vedlegg 1)</dd><dt class="titleShort">Korttittel</dt><dd class="titleShort">Forskrift om honning</dd><dt class="title">Tittel</dt><dd class="title">Forskrift om honning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet 8. juli 2003 med hjemmel i <a href="lov/1932-06-17-6">lov av 17. juni 1932 nr. 6</a> om kvalitetskontroll med landbruksvarer m.v. <a href="lov/1932-06-17-6/§2">§ 2</a> og <a href="lov/1932-06-17-6/§3">§ 3</a> og <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§9">§ 9</a> og <a href="lov/2003-12-19-124/§10">§ 10</a>, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. <br /><strong>Tilføyd hjemmel:</strong> <a href="forskrift/2004-05-05-884">Delegeringsvedtak 5. mai 2004 nr. 884</a>. <br /><strong>EØS-henvisninger:</strong> EØS-avtalen vedlegg II kap. XII nr. 54zo (direktiv <a href="eu/32001l0110*">2001/110/EF</a> endret ved direktiv <a href="eu/32014l0063">2014/63/EU</a>). <br /><strong>Endret</strong> ved <a href="forskrift/2004-01-09-146">forskrifter 9 jan 2004 nr. 146</a> (bl.a hjemmel), <a href="forskrift/2017-05-08-553">8 mai 2017 nr. 553</a>. <br /><strong>Rettelser:</strong> 20.08.2003 (§ 4), 10.09.2003 (§ 3, § 4, vedlegg 1).</dd><dt class="refid">RefID</dt><dd class="refid">forskrift/2003-07-08-931</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om honning</a><ul class="tocSubUl"><li><a href="#paragraf-1">§ 1. Omfang</a></li><li><a href="#paragraf-2">§ 2. Generelt</a></li><li><a href="#paragraf-3">§ 3. Betegnelser mv.</a></li><li><a href="#paragraf-4">§ 4. Merking</a></li><li><a href="#paragraf-5">§ 5. Tilsyn og vedtak</a></li><li><a href="#paragraf-6">§ 6. Dispensasjon</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Overgangsbestemmelse</a></li><li><a href="#paragraf-9">§ 9. Ikrafttredelse</a></li><li><a href="#kapittel-1">Vedlegg 1. Varebetegnelser og produktdefinisjoner</a></li><li><a href="#kapittel-2">Vedlegg 2. Kriterier og spesifikasjoner</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-07-08-931" id="dokument"><h1>Forskrift om honning</h1><article class="legalArticle" data-lovdata-URL="SF/forskrift/2003-07-08-931/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften omfatter bestemmelser om produktspesifikasjon og merking av honning som skal omsettes.</article><article class="changesToParent">Endret ved <a href="forskrift/2004-01-09-146">forskrift 9 jan 2004 nr. 146</a>.</article></article><article class="legalArticle" data-lovdata-URL="SF/forskrift/2003-07-08-931/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt</span></h2><article class="legalP" id="paragraf-2-ledd-1">Honning skal oppfylle kravene i vedlegg 2, og omsettes med de betegnelsene som er angitt i vedlegg 1.</article><article class="changesToParent">Endret ved <a href="forskrift/2004-01-09-146">forskrifter 9 jan 2004 nr. 146</a>, <a href="forskrift/2017-05-08-553">8 mai 2017 nr. 553</a>.</article></article><article class="legalArticle" data-lovdata-URL="SF/forskrift/2003-07-08-931/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Betegnelser mv.</span></h2><article class="legalP" id="paragraf-3-ledd-1">Betegnelsen «honning» er forbeholdt det produktet som samsvarer med definisjonen i vedlegg 1 nr. I, og skal ved omsetning benyttes som betegnelse for dette produktet.</article><article class="legalP" id="paragraf-3-ledd-2">Betegnelsene i vedlegg 1 nr. II og III er forbeholdt produktene som er definert der. Betegnelsen «honning» kan anvendes i stedet for disse betegnelsene, men ikke for filtrert honning, tavlehonning, honning med stykker av tavlehonning og bakehonning.</article><article class="changesToParent">Endret ved <a href="forskrift/2004-01-09-146">forskrifter 9 jan 2004 nr. 146</a>, <a href="forskrift/2017-05-08-553">8 mai 2017 nr. 553</a>.</article></article><article class="legalArticle" data-lovdata-URL="SF/forskrift/2003-07-08-931/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" id="paragraf-4-ledd-1">Produktene som omfattes av denne forskriften skal ved omsetning være merket etter gjeldende forskrifter om merking mv. av næringsmidler, identifikasjonsmerking av næringsmiddelpartier, deklarasjon av næringsinnhold og om advarselsmerking av honning, med de tillegg og unntak som følger av denne forskriften.</article><article class="legalP" id="paragraf-4-ledd-2">Disse tilleggene og unntakene er:<ol class="defaultList" type="1"><li data-name="1." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Det eller de opprinnelsesland, hvor honningen er høstet, skal angis i merkingen. Hvis honningen har opprinnelse i mer enn ett EU-land eller i mer enn ett tredjeland, kan denne merkingen erstattes med: <ul class="defaultList"><li data-name="-" value=""><article class="listArticle" id="paragraf-4-ledd-2-punkt-1-ledd-1-punkt-1"><article class="legalP" id="paragraf-4-ledd-2-punkt-1-ledd-1-punkt-1-ledd-1">«blanding av honning fra EU»</article></article></li><li data-name="-" value=""><article class="listArticle" id="paragraf-4-ledd-2-punkt-1-ledd-1-punkt-2"><article class="legalP" id="paragraf-4-ledd-2-punkt-1-ledd-1-punkt-2-ledd-1">«blanding av honning fra land utenfor EU»</article></article></li><li data-name="-" value=""><article class="listArticle" id="paragraf-4-ledd-2-punkt-1-ledd-1-punkt-3"><article class="legalP" id="paragraf-4-ledd-2-punkt-1-ledd-1-punkt-3-ledd-1">«blanding av honning fra land i og utenfor EU».</article></article></li></ul></article></article></li><li data-name="2." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Med unntak av filtrert honning og bakehonning, kan varebetegnelsene suppleres med: <ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-2-ledd-1-punkt-1"><article class="legalP" id="paragraf-4-ledd-2-punkt-2-ledd-1-punkt-1-ledd-1">en angivelse av blomster- eller planteopprinnelse, dersom produktet hovedsakelig har den angitte opprinnelse og har dennes smaksmessige, fysisk-kjemiske og mikroskopiske egenskaper,</article></article></li><li data-name="b." value="2"><article class="listArticle" id="paragraf-4-ledd-2-punkt-2-ledd-1-punkt-2"><article class="legalP" id="paragraf-4-ledd-2-punkt-2-ledd-1-punkt-2-ledd-1">et navn på et distrikt eller område eller topografisk navn, hvis produktet utelukkende stammer fra det angitte sted,</article></article></li><li data-name="c." value="3"><article class="listArticle" id="paragraf-4-ledd-2-punkt-2-ledd-1-punkt-3"><article class="legalP" id="paragraf-4-ledd-2-punkt-2-ledd-1-punkt-3-ledd-1">spesifikke kvalitetskriterier.</article></article></li></ol></article></article></li><li data-name="3." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">Når bakehonning anvendes som ingrediens i et sammensatt næringsmiddel, kan betegnelsen «honning» anvendes i varebetegnelsen for det sammensatte næringsmiddel i stedet for betegnelsen «bakehonning». I ingredienslisten skal likevel betegnelsen «bakehonning» (vedlegg 1 nr. III) benyttes.</article></article></li><li data-name="4." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">Ordene «kun til matlaging» skal stå i umiddelbar tilknytning til varebetegnelsen på bakehonning.</article></article></li><li data-name="5." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">For filtrert honning og bakehonning (vedlegg 1 nr. II <a href="forskrift/2003-07-08-931/kap2">pkt</a>. 2 bokstav f og nr. III) skal den fulle varebetegnelsen klart angis på bulkkontainere, pakninger og handelsdokumenter.</article></article></li></ol></article><article class="changesToParent">Endret ved <a href="forskrift/2004-01-09-146">forskrifter 9 jan 2004 nr. 146</a>, <a href="forskrift/2017-05-08-553">8 mai 2017 nr. 553</a>.</article></article><article class="legalArticle" data-lovdata-URL="SF/forskrift/2003-07-08-931/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="changesToParent">Endret ved <a href="forskrift/2004-01-09-146">forskrift 9 jan 2004 nr. 146</a>.</article></article><article class="legalArticle" data-lovdata-URL="SF/forskrift/2003-07-08-931/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-09-146">forskrift 9 jan 2004 nr. 146</a>.</article></article><article class="legalArticle" data-lovdata-URL="SF/forskrift/2003-07-08-931/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-09-146">forskrift 9 jan 2004 nr. 146</a>.</article></article><article class="legalArticle" data-lovdata-URL="SF/forskrift/2003-07-08-931/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsbestemmelse</span></h2><article class="legalP" id="paragraf-8-ledd-1">Produkter som er produsert og merket før ikrafttredelsen av denne forskriften, kan omsettes til lagrene er tomme.</article><article class="changesToParent">Endret ved <a href="forskrift/2004-01-09-146">forskrifter 9 jan 2004 nr. 146</a>, <a href="forskrift/2017-05-08-553">8 mai 2017 nr. 553</a>.</article></article><article class="legalArticle" data-lovdata-URL="SF/forskrift/2003-07-08-931/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 1. august 2003. Samtidig oppheves <a href="forskrift/1993-12-20-1371">forskrift av 20. desember 1993 nr. 1371</a> om honning.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2003-07-08-931/KAPITTEL_1"><h2>Vedlegg 1. Varebetegnelser og produktdefinisjoner</h2><article class="numberedLegalP" data-numerator="I" id="kapittel-1-nummer-1">I. Honning er det produktet, som Apis mellifera-bier framstiller av plantenektar eller honningdogg fra levende plantedeler. Denne suges opp av biene, som omdanner den ved å blande den med sine egne spesielle stoffer. Biene deponerer, lagrer og lar honningen modne i bikubens honningtavler.</article><article class="numberedLegalP" data-numerator="II" id="kapittel-1-nummer-2">II. Honning kan deles inn i følgende hovedsorter:<ol class="defaultList" type="1"><li data-name="1." value="1"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Honningsorter etter opprinnelse <ol class="defaultList" type="a"><li data-name="a." value="1"><article class="listArticle" id="kapittel-1-nummer-2-punkt-1-ledd-1-punkt-1"><article class="legalP" id="kapittel-1-nummer-2-punkt-1-ledd-1-punkt-1-ledd-1">Blomsterhonning</article><article class="legalP" id="kapittel-1-nummer-2-punkt-1-ledd-1-punkt-1-ledd-2">Honning, som hovedsakelig stammer fra plantenektar.</article></article></li><li data-name="b." value="2"><article class="listArticle" id="kapittel-1-nummer-2-punkt-1-ledd-1-punkt-2"><article class="legalP" id="kapittel-1-nummer-2-punkt-1-ledd-1-punkt-2-ledd-1">Bladhonning</article><article class="legalP" id="kapittel-1-nummer-2-punkt-1-ledd-1-punkt-2-ledd-2">Honning, som hovedsakelig stammer fra ekskresjon fra plantesugende insekter (Hemiptera) på levende plantedeler eller fra utsvetting fra levende plantedeler.</article></article></li></ol></article></article></li><li data-name="2." value="2"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">Honningsorter etter utvinningsmåte og/eller presentasjonsmåte <ol class="defaultList" type="a"><li data-name="a." value="1"><article class="listArticle" id="kapittel-1-nummer-2-punkt-2-ledd-1-punkt-1"><article class="legalP" id="kapittel-1-nummer-2-punkt-2-ledd-1-punkt-1-ledd-1">Tavlehonning</article><article class="legalP" id="kapittel-1-nummer-2-punkt-2-ledd-1-punkt-1-ledd-2">Honning, som biene har lagret i cellene i nybygde bivokstavler uten bilarver, eller i tynne byggevokstavler av ren bivoks. Honningen selges i forseglede tavler, hele eller delte.</article></article></li><li data-name="b." value="2"><article class="listArticle" id="kapittel-1-nummer-2-punkt-2-ledd-1-punkt-2"><article class="legalP" id="kapittel-1-nummer-2-punkt-2-ledd-1-punkt-2-ledd-1">Honning med stykker av tavlehonning</article><article class="legalP" id="kapittel-1-nummer-2-punkt-2-ledd-1-punkt-2-ledd-2">Honning, som inneholder ett eller flere stykker tavlehonning.</article></article></li><li data-name="c." value="3"><article class="listArticle" id="kapittel-1-nummer-2-punkt-2-ledd-1-punkt-3"><article class="legalP" id="kapittel-1-nummer-2-punkt-2-ledd-1-punkt-3-ledd-1">Avdryppet honning</article><article class="legalP" id="kapittel-1-nummer-2-punkt-2-ledd-1-punkt-3-ledd-2">Honning, som er utvunnet ved avdrypning av skrellede tavler. Tavlene skal ikke inneholde bilarver.</article></article></li><li data-name="d." value="4"><article class="listArticle" id="kapittel-1-nummer-2-punkt-2-ledd-1-punkt-4"><article class="legalP" id="kapittel-1-nummer-2-punkt-2-ledd-1-punkt-4-ledd-1">Slynget honning</article><article class="legalP" id="kapittel-1-nummer-2-punkt-2-ledd-1-punkt-4-ledd-2">Honning, som er utvunnet ved slyngning av skrellede tavler. Tavlene skal ikke inneholde bilarver.</article></article></li><li data-name="e." value="5"><article class="listArticle" id="kapittel-1-nummer-2-punkt-2-ledd-1-punkt-5"><article class="legalP" id="kapittel-1-nummer-2-punkt-2-ledd-1-punkt-5-ledd-1">Presset honning</article><article class="legalP" id="kapittel-1-nummer-2-punkt-2-ledd-1-punkt-5-ledd-2">Honning, som er utvunnet ved pressing av tavler, uten varme eller ved maksimum 45 °C. Tavlene skal ikke inneholde bilarver.</article></article></li><li data-name="f." value="6"><article class="listArticle" id="kapittel-1-nummer-2-punkt-2-ledd-1-punkt-6"><article class="legalP" id="kapittel-1-nummer-2-punkt-2-ledd-1-punkt-6-ledd-1">Filtrert honning</article><article class="legalP" id="kapittel-1-nummer-2-punkt-2-ledd-1-punkt-6-ledd-2">Honning hvor uvedkommende organiske eller uorganiske stoffer er fjernet på en slik måte at en betydelig mengde pollen fjernes samtidig.</article></article></li></ol></article></article></li></ol></article><article class="numberedLegalP" data-numerator="III" id="kapittel-1-nummer-3">III. Bakehonning<p class="leddfortsettelse">Honning, som er egnet til industriell bruk eller som ingrediens ved framstilling av andre næringsmidler. Bakehonningen kan:</p><ul class="defaultList"><li data-li-identifier="-" data-name="-"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">ha en fremmed smak eller lukt, eller</article></article></li><li data-li-identifier="-" data-name="-"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">ha begynt å gjære eller vært gjæret, eller</article></article></li><li data-li-identifier="-" data-name="-"><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">ha vært oppvarmet for mye.</article></article></li></ul></article></section><section class="section" data-name="vedlegg2" id="kapittel-2" data-lovdata-URL="SF/forskrift/2003-07-08-931/KAPITTEL_2"><h2>Vedlegg 2. Kriterier og spesifikasjoner</h2><article class="legalP" id="kapittel-2-ledd-1">Honning består hovedsakelig av forskjellige former for sukker, særlig fruktose og glukose, samt andre stoffer som organiske syrer, enzymer og faste partikler fra innsamlingen av honning. Fargeskalaen går fra nesten fargeløs til mørkebrun. Honning kan være lettflytende, tungtflytende eller krystallisert (helt eller delvis). Smaken og aromaen varierer, men stammer fra opprinnelsesplantene.</article><article class="legalP" id="kapittel-2-ledd-2">Honning som omsettes som honning eller anvendes i et næringsmiddel, skal ikke tilsettes andre næringsmiddelingredienser, inklusive tilsetningsstoffer. Honning skal ikke inneholde uvedkommende organiske eller uorganiske stoffer, så langt dette er praktisk mulig. Den skal ikke ha fremmed smak eller lukt. Honning skal ikke ha begynt å gjære eller ha en kunstig endret surhetsgrad, og den skal ikke ha vært oppvarmet slik at de naturlige enzymene er vesentlig svekket eller ødelagt. Dette gjelder ikke for bakehonning (vedlegg 1 nr. III).</article><article class="legalP" id="kapittel-2-ledd-3">Pollen er en naturlig karakteristisk bestanddel i honning og er derfor ikke å anse som en ingrediens i honning som definert i denne forskriften.</article><article class="legalP" id="kapittel-2-ledd-4">Pollen eller honningens karakteristiske bestanddeler må ikke fjernes, med mindre dette er uunngåelig, når uvedkommende uorganiske eller organiske stoffer fjernes. Dette gjelder ikke for filtrert honning (vedlegg 1 nr. II <a href="forskrift/2003-07-08-931/kap2">pkt</a>. 2 bokstav f).</article><article class="legalP" id="kapittel-2-ledd-5">Honning som omsettes som honning, eller som anvendes i et næringsmiddel, skal ha følgende sammensetning: <table><tbody><tr><td data-text-align="left" data-vertical-align="top">1.</td><td data-text-align="left" data-vertical-align="top">Sukkerinnhold</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">1.1.</td><td data-text-align="left" data-vertical-align="top">Fruktose og glukose, totalt</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">– blomsterhonning</td><td data-text-align="left" data-vertical-align="bottom">minimum 60 g/100 g</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– bladhonning og blandinger av blomsterhonning og bladhonning</td><td data-text-align="left" data-vertical-align="bottom">minimum 45 g/100 g</td></tr><tr><td data-text-align="left" data-vertical-align="top">1.2.</td><td data-text-align="left" data-vertical-align="top">Sukroseinnhold</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">– som hovedregel</td><td data-text-align="left" data-vertical-align="bottom">maksimum 5 g/100 g</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– storrobinia (Robinia pseudoacacia), lusern (Medicago sativa), Banksia menziesii, søtkløver (Hedysarum), Eucalyptus camadullensis, Eucryphia lucida, Eucryphia milligrani, citrus</td><td data-text-align="left" data-vertical-align="bottom">maksimum 10 g/100 g</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– lavendel (Lavendula spp.), agurkurt (Borago officinalis)</td><td data-text-align="left" data-vertical-align="bottom">maksimum 15 g/100 g</td></tr><tr><td data-text-align="left" data-vertical-align="top">2.</td><td data-text-align="left" data-vertical-align="top">Vanninnhold</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">– som hovedregel</td><td data-text-align="left" data-vertical-align="bottom">maksimum 20%</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– lynghonning (Calluna) og bakehonning som hovedregel</td><td data-text-align="left" data-vertical-align="bottom">maksimum 23%</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– bakehonning fra lynghonning</td><td data-text-align="left" data-vertical-align="bottom">maksimum 25%</td></tr><tr><td data-text-align="left" data-vertical-align="top">3.</td><td data-text-align="left" data-vertical-align="top">Innhold av ikke-vannoppløselige stoffer</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">som hovedregel</td><td data-text-align="left" data-vertical-align="bottom">maksimum 0,1 g/100 g</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– presset honning</td><td data-text-align="left" data-vertical-align="bottom">maksimum 0,5 g/100 g</td></tr><tr><td data-text-align="left" data-vertical-align="top">4.</td><td data-text-align="left" data-vertical-align="top">Elektrisk ledningsevne</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">– honning som ikke er medtatt i oppramsingen nedenfor og blanding av disse honningtypene</td><td data-text-align="left" data-vertical-align="bottom">maksimum 0,8 mS/cm</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– bladhonning og honning fra kastanjeblomster samt blandinger av disse, unntatt de som er oppramset nedenfor</td><td data-text-align="left" data-vertical-align="bottom">minimum 0,8 mS/cm</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– unntak: jordbærtre (Arbutus unedo), lyng (Erica), Eucalyptus, lind (Tilia spp.), røsslyng (Calluna vulgaris), Leptospermum, Melaleuca spp.</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">5.</td><td data-text-align="left" data-vertical-align="top">Innhold av frie syrer</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">– som hovedregel</td><td data-text-align="left" data-vertical-align="bottom">maksimum 50 milli-ekvivalenter syre pr. 1000 g</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– bakehonning</td><td data-text-align="left" data-vertical-align="bottom">maksimum 80 milli-ekvivalenter syre pr. 1000 g</td></tr><tr><td data-text-align="left" data-vertical-align="top">6.</td><td data-text-align="left" data-vertical-align="top">Diastatisk indeks samt innhold av hydroxymethylfurfural (HMF) – bestemt etter bearbeiding og blanding</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">a)</td><td data-text-align="left" data-vertical-align="top">Diastatisk indeks (Schade-skalaen)</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">– som hovedregel</td><td data-text-align="left" data-vertical-align="bottom">minimum 8</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– honning med naturlig lavt enzyminnhold f.eks. citrus-honning og HMF-innhold på maksimum 15 mg/kg</td><td data-text-align="left" data-vertical-align="bottom">minimum 3</td></tr><tr><td data-text-align="left" data-vertical-align="top">b)</td><td data-text-align="left" data-vertical-align="top">HMF</td><td data-text-align="left" data-vertical-align="bottom" /></tr><tr><td data-text-align="left" data-vertical-align="top" /><td data-text-align="left" data-vertical-align="top">– som hovedregel, med unntak for bakehonning</td><td data-text-align="left" data-vertical-align="bottom">maksimum 40 mg/kg (med forbehold for kravene under bokstav a andre strekpunkt)</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– honning med opprinnelsesmerking fra regioner med tropisk klima og blandinger av disse</td><td data-text-align="left" data-vertical-align="bottom">maksimum 80 mg/kg</td></tr></tbody></table></article><article class="changesToParent">Vedlegg 2 endret ved <a href="forskrift/2004-01-09-146">forskrifter 9 jan 2004 nr. 146</a>, <a href="forskrift/2017-05-08-553">8 mai 2017 nr. 553</a>.</article></section></main></body></html>