<!DOCTYPE html><html lang="nb"><head><title>Forskrift om endring i forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-09-11-1817</dd><dt class="dokid">DokumentID</dt><dd class="dokid">SF/forskrift/2025-09-11-1817</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1965-10-29-3635">forskrift/1965-10-29-3635</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2005-04-29-20/§36">lov/2005-04-29-20/§36</a></li></ul></dd><dt class="dateOfPublication">Kunngjort</dt><dd class="dateOfPublication">2025-09-11 15:05</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 11. september 2025 med hjemmel i <a href="lov/2005-04-29-20/§36">lov 29. april 2005 nr. 20 om innkreving av underholdsbidrag mv. (bidragsinnkrevingsloven) § 36</a>.</dd><dt class="refid">RefID</dt><dd class="refid">forskrift/2025-09-11-1817</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 4.</a></li><li><a href="#kapittel-1-foreslåttparagraf-2">§ 10.</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-09-11-1817" id="dokument"><h1>Forskrift om endring i forskrift til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</h1><section class="section" data-name="kapI" id="kapittel-1" data-lovdata-URL="SF/forskrift/2025-09-11-1817/KAPITTEL_1"><h2 data-text-align="center">I</h2><article class="defaultP">I <a href="forskrift/1965-10-29-3635">forskrift 29. oktober 1965 nr. 3635 til gjennomføring av Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn</a>, gjøres følgende endringer:</article> <article class="defaultP" margin-top="true"><a href="forskrift/1965-10-29-3635/§4">§ 4</a> skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-1-ledd-1">Avgjørelsen anses truffet av kompetent myndighet såframt den er truffet av:<ol class="defaultList" type="1"><li data-name="1." value="1"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">myndighetene i den stat der den bidragspliktige hadde sitt bosted på det tidspunkt da saken ble reist;</article></article></li><li data-name="2." value="2"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">myndighetene i den stat der den bidragsberettigte hadde sitt bosted på det tidspunkt da saken ble reist;</article><article class="legalP" id="kapittel-1-foreslåttparagraf-1-ledd-1-punkt-2-ledd-2">Barne- og familiedepartementet kan dog bestemme at dette ikke skal gjelde avgjørelser truffet i en stat som ikke anerkjenner kompetanse for norske myndigheter på grunnlag av bidragsberettigtes bosted;</article></article></li><li data-name="3." value="3"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">den myndighet som den bidragspliktige har godtatt enten uttrykkelig eller ved å innlate seg på sakens realitet uten å ta forbehold for kompetansen.</article></article></li></ol></article></article> <article class="defaultP" margin-top="true"><a href="forskrift/1965-10-29-3635/§8/ledd/1/setning/1">§ 8 første ledd første punktum</a> skal lyde:</article><article class="legalP" id="kapittel-1-ledd-1">Blir begjæringen tatt til følge, sendes saken til Innkrevingsmyndigheten, til innkreving.</article> <article class="defaultP" margin-top="true"><a href="forskrift/1965-10-29-3635/§9/setning/2">§ 9 andre punktum</a> skal lyde:</article><article class="legalP" id="kapittel-1-ledd-2">Om bidragsskyldnerens plikt til å betale gebyr og yte refusjon for Innkrevingsmyndighetens arbeid med innkrevingen, gjelder de vanlige regler.</article> <article class="defaultP" margin-top="true"><a href="forskrift/1965-10-29-3635/§10">§ 10</a> skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>.</span><article class="legalP" id="kapittel-1-foreslåttparagraf-2-ledd-1">Bidragsberettigede som oppholder seg her i riket, kan rette begjæring til Innkrevingsmyndigheten om å få innkrevet underholdsbidrag i utlandet etter Haag-konvensjonen 15. april 1958 om anerkjennelse og fullbyrding av avgjørelser om underholdsbidrag til barn. Innkrevingsmyndigheten sender innkrevingsbegjæringen til kompetent utenlandsk myndighet.</article></article> <article class="defaultP" margin-top="true"><a href="forskrift/1965-10-29-3635/§13">§ 13</a> oppheves.</article></section><section class="section" data-name="kapII" id="kapittel-2" data-lovdata-URL="SF/forskrift/2025-09-11-1817/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>