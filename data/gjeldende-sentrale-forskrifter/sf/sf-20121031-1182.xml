<!DOCTYPE html><html lang="no"><head><title>Forskrift om klagenemnd for Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-10-31-1182</dd><dt class="dokid">DokumentID</dt><dd class="dokid">SF/forskrift/2012-10-31-1182</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavd.</li></ul></dd><dt class="publishedIn">Publisert i</dt><dd class="publishedIn">I 2012 hefte 13</dd><dt class="dateInForce">I kraft fra</dt><dd class="dateInForce">2013-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1992-09-14-692">forskrift/1992-09-14-692</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-05-29-30/§6">lov/2009-05-29-30/§6</a></li><li><a href="lov/2012-08-24-64/§13">lov/2012-08-24-64/§13</a></li></ul></dd><dt class="dateOfPublication">Kunngjort</dt><dd class="dateOfPublication">2012-12-13 16:30</dd><dt class="titleShort">Korttittel</dt><dd class="titleShort">Forskrift om klagenemnd for Husbanken</dd><dt class="title">Tittel</dt><dd class="title">Forskrift om klagenemnd for Husbanken</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kommunal- og regionaldepartementet 31. oktober 2012 med heimel i <a href="lov/2009-05-29-30">lov 29. mai 2009 nr. 30</a> om Husbanken <a href="lov/2009-05-29-30/§6">§ 6</a> og <a href="lov/2012-08-24-64">lov 24. august 2012 nr. 64</a> om bustøtte (bustøttelova) <a href="lov/2012-08-24-64/§13">§ 13</a>.</dd><dt class="refid">RefID</dt><dd class="refid">forskrift/2012-10-31-1182</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om klagenemnd for Husbanken</a><ul class="tocSubUl"><li><a href="#paragraf-1">§ 1. Kompetansen til klagenemnda</a></li><li><a href="#paragraf-2">§ 2. Oppnemning og samansetjing av nemnda</a></li><li><a href="#paragraf-3">§ 3. Sekretariatet for nemnda</a></li><li><a href="#paragraf-4">§ 4. Samansetjing av nemnda i den enkelte saka o.a.</a></li><li><a href="#paragraf-5">§ 5. Teieplikt og habilitet</a></li><li><a href="#paragraf-6">§ 6. Sakshandsaming o.a.</a></li><li><a href="#paragraf-7">§ 7. Årsmelding</a></li><li><a href="#paragraf-8">§ 8. Iverksetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2012-10-31-1182" id="dokument"><h1>Forskrift om klagenemnd for Husbanken</h1><article class="legalArticle" data-lovdata-URL="SF/forskrift/2012-10-31-1182/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kompetansen til klagenemnda</span></h2><article class="legalP" id="paragraf-1-ledd-1">Klagenemnda er klageinstans for enkeltvedtak Husbanken gjer om lån, tilskot og bustøtte.</article><article class="legalP" id="paragraf-1-ledd-2">Klagenemnda skal avgjere klage på enkeltvedtak om<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">tildeling, utmåling, avvisning og avslag på lån, tilskot og bustøtte</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">krav på tilbakebetaling av bustøtte, jf lov om bustøtte § 11.</article></article></li></ol></article><article class="legalP" id="paragraf-1-ledd-3">Departementet kan ikkje instruere klagenemnda om verken tolking av regelverket, utøving av skjønn, avgjerd av enkeltsaker eller sakshandsaminga.</article><article class="legalP" id="paragraf-1-ledd-4">Avgjerder tekne av klagenemnda kan ikkje påklagast.</article></article><article class="legalArticle" data-lovdata-URL="SF/forskrift/2012-10-31-1182/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppnemning og samansetjing av nemnda</span></h2><article class="legalP" id="paragraf-2-ledd-1">Klagenemnda skal setjast saman av tre medlemmer med personlege varamedlemmer.</article><article class="legalP" id="paragraf-2-ledd-2">Departementet nemner opp medlemmene for fire år og peiker ut leiaren og den personlege varamedlemmen.</article><article class="legalP" id="paragraf-2-ledd-3">Leiaren og den personlege varamedlemmen skal ha juridisk embetseksamen eller mastergrad i rettsvitskap.</article></article><article class="legalArticle" data-lovdata-URL="SF/forskrift/2012-10-31-1182/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sekretariatet for nemnda</span></h2><article class="legalP" id="paragraf-3-ledd-1">Sekretariatet har ansvar for å førebu og leggje sakene til rette for klagenemnda. Sekretariatet skal elles utføre oppgåver som klagenemnda eller leiaren av nemnda delegerer til sekretariatet. Nemnda kan gje instruks om arbeidet i sekretariatet.</article><article class="legalP" id="paragraf-3-ledd-2">Husbankens hovudkontor tek hand om sekretariatet for klagenemnda.</article></article><article class="legalArticle" data-lovdata-URL="SF/forskrift/2012-10-31-1182/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Samansetjing av nemnda i den enkelte saka o.a.</span></h2><article class="legalP" id="paragraf-4-ledd-1">Nemnda er vedtaksfør i den enkelte saka når to av medlemmene, medrekna leiaren, er til stades og begge meiner det er tilrådeleg å handsame saka.</article><article class="legalP" id="paragraf-4-ledd-2">Nemnda skal ta avgjerd i møte. Nemnda må ha fleirtal for å ta gyldig avgjerd.</article><article class="legalP" id="paragraf-4-ledd-3">Nemnda skal halde møte etter behov. Leiaren fastset tid og stad for møtet.</article></article><article class="legalArticle" data-lovdata-URL="SF/forskrift/2012-10-31-1182/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Teieplikt og habilitet</span></h2><article class="legalP" id="paragraf-5-ledd-1">Alle som deltek i handsaminga av saker for nemnda har teieplikt etter reglane i <a href="lov/1967-02-10/§13">forvaltningslova § 13</a> til <a href="lov/1967-02-10/§13e">§ 13 e</a>.</article><article class="legalP" id="paragraf-5-ledd-2">Reglane om habilitet i <a href="lov/1967-02-10/§6">forvaltningslova § 6</a> til <a href="lov/1967-02-10/§10">§ 10</a> gjeld for medlemmene i nemnda så langt dei passar.</article></article><article class="legalArticle" data-lovdata-URL="SF/forskrift/2012-10-31-1182/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sakshandsaming o.a.</span></h2><article class="legalP" id="paragraf-6-ledd-1">Klager skal sendast til Husbanken, jf. <a href="lov/1967-02-10/§32">forvaltningslova § 32</a>. Dersom Husbanken ikkje treffer vedtak etter <a href="lov/1967-02-10/§33">forvaltningslova § 33</a>, annet ledd, skal parten ha skriftleg melding om det med grunngjeving. Parten må innan tre veker gje beskjed om han vil halde fast ved klagen. Saken skal då leggjast fram for klagenemnda til avgjerd.</article><article class="legalP" id="paragraf-6-ledd-2">Reglane om klage i <a href="lov/1967-02-10/§29">forvaltningslova § 29</a> – <a href="lov/1967-02-10/§34">§ 34</a> gjeld elles.</article></article><article class="legalArticle" data-lovdata-URL="SF/forskrift/2012-10-31-1182/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Årsmelding</span></h2><article class="legalP" id="paragraf-7-ledd-1">Klagenemnda skal årleg gje ei melding om verksemda.</article></article><article class="legalArticle" data-lovdata-URL="SF/forskrift/2012-10-31-1182/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Iverksetting</span></h2><article class="legalP" id="paragraf-8-ledd-1">Forskrifta gjeld frå 1. januar 2013.</article><article class="legalP" id="paragraf-8-ledd-2">Frå same tid blir <a href="forskrift/1992-09-14-692">forskrift 14. september 1992 nr. 692</a> om klagenemnda for Husbanken oppheva.</article></article></main></body></html>