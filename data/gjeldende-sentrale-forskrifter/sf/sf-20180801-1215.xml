<!DOCTYPE html><html lang="no"><head><title>Forskrift om satser for og beregning av tilskudd ved produksjonssvikt i plante- og honningproduksjon (sats- og beregningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-08-01-1215</dd><dt class="dokid">DokumentID</dt><dd class="dokid">SF/forskrift/2018-08-01-1215</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbruksdirektoratet</li></ul></dd><dt class="dateInForce">I kraft fra</dt><dd class="dateInForce">2018-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-04-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-04-02-688">forskrift/2025-04-02-688</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2015-09-15-1054">forskrift/2015-09-15-1054</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2012-01-17-56/§11">forskrift/2012-01-17-56/§11</a></li><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2018-08-03 11:30</dd><dt class="titleShort">Korttittel</dt><dd class="titleShort">Sats- og beregningsforskriften</dd><dt class="title">Tittel</dt><dd class="title">Forskrift om satser for og beregning av tilskudd ved produksjonssvikt i plante- og honningproduksjon (sats- og beregningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdirektoratet 1. august 2018 med hjemmel i <a href="forskrift/2012-01-17-56">forskrift 17. januar 2012 nr. 56</a> om erstatning ved klimabetingede skader i plante- og honningproduksjon <a href="forskrift/2012-01-17-56/§11">§ 11</a> fjerde ledd. <br /> <strong>Endret</strong> ved <a href="forskrift/2018-08-21-1256">forskrifter 21 aug 2018 nr. 1256</a>, <a href="forskrift/2018-11-22-1740">22 nov 2018 nr. 1740</a>, <a href="forskrift/2019-08-01-1038">1 aug 2019 nr. 1038</a>, <a href="forskrift/2020-08-10-1628">10 aug 2020 nr. 1628</a> (bl.a tittel), <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-08-30-2629">30 aug 2021 nr. 2629</a> (i kraft 15 sep 2021, tittel), <a href="forskrift/2022-09-14-1581">14 sep 2022 nr. 1581</a>, <a href="forskrift/2023-02-06-163">6 feb 2023 nr. 163</a>, <a href="forskrift/2023-10-03-1559">3 okt 2023 nr. 1559</a>, <a href="forskrift/2023-12-22-2336">22 des 2023 nr. 2336</a>, <a href="forskrift/2023-12-22-2336">22 des 2023 nr. 2336</a> (i kraft 1 jan 2024), <a href="forskrift/2025-04-02-688">2 april 2025 nr. 688</a>.</dd><dt class="refid">RefID</dt><dd class="refid">forskrift/2018-08-01-1215</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om satser for og beregning av tilskudd ved produksjonssvikt i plante- og honningproduksjon (sats- og beregningsforskriften)</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1 – Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Om beregningen</a></li><li><a href="#kapittel-1-paragraf-3">§ 3. Søknad</a></li></ul></li><li><a href="#kapittel-2" data-child-interval="§§ 4 – 9">Kapittel 2 – Svikt i planteproduksjon</a><ul class="tocSubUl"><li><a href="#kapittel-2-paragraf-1">§ 4. Generelle regler</a></li><li><a href="#kapittel-2-paragraf-2">§ 4a. (Opphevet)</a></li><li><a href="#kapittel-2-paragraf-3">§ 5. Tilskuddsberegning – produksjonssvikt i salgsproduksjoner</a></li><li><a href="#kapittel-2-paragraf-4">§ 6. Gjennomsnittsavling – produksjonssvikt i salgsproduksjoner</a></li><li><a href="#kapittel-2-paragraf-5">§ 7. Avling i skadeåret – produksjonssvikt i salgsproduksjoner</a></li><li><a href="#kapittel-2-paragraf-6">§ 8. Tilskuddsberegning – produksjonssvikt grovfôr i foretak med husdyr</a></li><li><a href="#kapittel-2-paragraf-7">§ 9. Skadeårets avling – produksjonssvikt grovfôr i foretak med husdyr</a></li></ul></li><li><a href="#kapittel-3" data-child-interval="§§ 10 – 11">Kapittel 3 – Beregning svikt i honningproduksjon</a><ul class="tocSubUl"><li><a href="#kapittel-3-paragraf-1">§ 10. Tilskudd ved klimabetinget svikt i honningproduksjonen</a></li><li><a href="#kapittel-3-paragraf-2">§ 11. Dokumentasjon og melding</a></li></ul></li><li><a href="#kapittel-4" data-child-interval="§ 12">Kapittel 4 – Kontroll</a><ul class="tocSubUl"><li><a href="#kapittel-4-paragraf-1">§ 12. Kommunens ansvar for kontroll</a></li></ul></li><li><a href="#kapittel-5" data-child-interval="§§ 13 – 16">Kapittel 5 – Standardiserte satser og normer</a><ul class="tocSubUl"><li><a href="#kapittel-5-paragraf-1">§ 13. Standardsatser for tilskudd ved klimabetinget produksjonssvikt</a></li><li><a href="#kapittel-5-paragraf-2">§ 13a. (Opphevet)</a></li><li><a href="#kapittel-5-paragraf-3">§ 14. Normavlinger for grovfôr i FEm/daa</a></li><li><a href="#kapittel-5-paragraf-4">§ 15. Normer ved beregning av fôrlager og fôropptak</a></li><li><a href="#kapittel-5-paragraf-5">§ 16. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2018-08-01-1215" id="dokument"><h1>Forskrift om satser for og beregning av tilskudd ved produksjonssvikt i plante- og honningproduksjon (sats- og beregningsforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2018-08-01-1215/KAPITTEL_1"><h2>Kapittel 1 – Generelle bestemmelser</h2><article class="legalArticle" data-lovdata-URL="SF/forskrift/2018-08-01-1215/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å fastsette regler for beregning av tilskudd etter <a href="forskrift/2012-01-17-56">forskrift om tilskudd ved produksjonssvikt i plante- og honningproduksjon</a>, samt å fastsette satser som skal brukes i beregningen.</article><article class="changesToParent">Endret ved <a href="forskrift/2020-08-10-1628">forskrifter 10 aug 2020 nr. 1628</a>, <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Om beregningen</span></h3><article class="legalP" id="kapittel-1-paragraf-2-ledd-1">Til grunn for beregning av gjennomsnittsavling i planteproduksjon legges dokumentert eller beregnet avling de siste sju år før skadeåret. De to dårligste og det beste året i gjennomsnittsperioden strykes dersom dette gir en gunstigere tilskuddsberegning. Ved svikt i honningproduksjon legges de siste tre år før skadeåret til grunn. Dårligste år erstattes med siste år før perioden dersom det gir en gunstigere tilskuddsberegning.</article><article class="legalP" id="kapittel-1-paragraf-2-ledd-2">For beregning av gjennomsnittsavling ved produksjonssvikt for grovfôr i foretak med husdyr benyttes fastsatte normavlinger, jf. <a href="forskrift/2018-08-01-1215/§14">§ 14</a>.</article><article class="legalP" id="kapittel-1-paragraf-2-ledd-3">Avlingsmengde i kg slik det er dokumentert i regnskap, legges til grunn for skadeåret og gjennomsnittsårene. Dersom det ikke er fastsatt en sats for den aktuelle veksten skal statsforvalteren benytte egnet sats i vekstgruppen.</article><article class="changesToParent">Endret ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-09-14-1581">14 sep 2022 nr. 1581</a>, <a href="forskrift/2025-04-02-688">2 april 2025 nr. 688</a>.</article></article><article class="legalArticle" data-lovdata-URL="SF/forskrift/2018-08-01-1215/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknad</span></h3><article class="legalP" id="kapittel-1-paragraf-3-ledd-1">Søknadsfristen for tilskudd ved produksjonssvikt i plante- og honningproduksjonen er 31. oktober.</article><article class="legalP" id="kapittel-1-paragraf-3-ledd-2">Søknad om tilskudd sendes kommunen og skal fremsettes på skjema fastsatt av Landbruksdirektoratet. Søker er ansvarlig for at nødvendig dokumentasjon er vedlagt.</article><article class="legalP" id="kapittel-1-paragraf-3-ledd-3">Søknaden må være fullstendig utfylt og vedlagt nødvendig dokumentasjon før den kan behandles.</article><article class="legalP" id="kapittel-1-paragraf-3-ledd-4">Ved svikt i planteproduksjon, jf. <a href="forskrift/2018-08-01-1215/kap2">kap. 2</a>, kan det etter søknad gis forskudd med inntil 50 prosent av antatt tilskudd. Ved svikt i planteproduksjon, jf. <a href="forskrift/2018-08-01-1215/kap2">kap 2</a>, i skadeåret 2023, kan det etter søknad gis forskudd med inntil 70 prosent av antatt tilskudd.</article><article class="changesToParent">Endret ved forskrifter <a href="forskrift/2022-09-14-1581">14 sep 2022 nr. 1581</a>, <a href="forskrift/2023-10-03-1559">3 okt 2023 nr. 1559</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2018-08-01-1215/KAPITTEL_2"><h2>Kapittel 2 – Svikt i planteproduksjon</h2><article class="changesToParent">Kapitteloverskrift endret ved forskrift <a href="forskrift/2022-09-14-1581">14 sep 2022 nr. 1581</a>.</article><article class="legalArticle" data-lovdata-URL="SF/forskrift/2018-08-01-1215/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle regler</span></h3><article class="defaultP"><i>Areal</i></article><article class="legalP" id="kapittel-2-paragraf-1-ledd-1">Alt fulldyrket og overflatedyrket jordbruksareal benyttet til vekster i aktuell vekstgruppe i skadeåret og i gjennomsnittsårene inngår i arealgrunnlaget. Areal fra søknad om produksjonstilskudd benyttes.</article><article class="legalP" id="kapittel-2-paragraf-1-ledd-2">Grovfôr høstet fra arealer søker ikke mottar produksjonstilskudd for, inngår i beregningen som fått eller kjøpt fôr.</article><article class="legalP" id="kapittel-2-paragraf-1-ledd-3">Uhøstet areal for hver enkelt vekst skal oppgis.</article><article class="defaultP"><i>Vekstgrupper</i></article><article class="legalP" id="kapittel-2-paragraf-1-ledd-4">Vekstgruppene under ordningen er:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">grovfôr</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">korn og annet frø til modning</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">frukt</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-4"><article class="legalP" id="kapittel-2-paragraf-1-ledd-4-punkt-4-ledd-1">bær</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-5"><article class="legalP" id="kapittel-2-paragraf-1-ledd-4-punkt-5-ledd-1">poteter</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-6"><article class="legalP" id="kapittel-2-paragraf-1-ledd-4-punkt-6-ledd-1">grønnsaker.</article></article></li></ul></article><article class="defaultP"><i>Dokumentasjon og melding</i></article><article class="legalP" id="kapittel-2-paragraf-1-ledd-5">Foretaket må kunne dokumentere <i>produksjons</i>svikt og klimaårsak.</article><article class="legalP" id="kapittel-2-paragraf-1-ledd-6">Ved melding til kommunen med etterfølgende kontroll kan dokumentasjonskravet være oppfylt.</article><article class="defaultP"><i>Økologisk drift</i></article><article class="legalP" id="kapittel-2-paragraf-1-ledd-7">Økologisk produksjon gis et 25&#xa0;% tillegg i fastsatt sats for veksten og 25&#xa0;% reduksjon i normavling grovfôr når mer enn 50&#xa0;% av foretakets areal i vekstgruppen dyrkes økologisk i skadeåret. Areal under omlegging fra konvensjonell til økologisk drift regnes ikke som økologisk areal i skadeåret.</article><article class="defaultP"><i>Tilskuddsmessig kvalitetsforringelse</i></article><article class="legalP" id="kapittel-2-paragraf-1-ledd-8">Statsforvalteren kan fatte vedtak om at kvalitetsforringelse på frukt og bær regnes som produksjonssvikt dersom kvalitetsforringelsen skyldes haglskade, store nedbørsmengder eller frost.</article><article class="defaultP"><i>Følgeskader etter frostskade på frukttrær</i></article><article class="legalP" id="kapittel-2-paragraf-1-ledd-9">Det kan gis tilskudd ved produksjonssvikt som skyldes følgeskader etter frostskade på frukttrær. Tilskuddet kan gis i inntil 5 år etter skaden oppsto. Statsforvalteren kan i slike tilfeller fastsette gjennomsnittsavlingen skjønnsmessig med utgangspunkt i foretakets forventede avling dersom skaden ikke hadde oppstått. Det forutsettes at berørt areal replantes så raskt som mulig og senest innen 3 år etter at skaden oppsto.</article><article class="changesToParent">Endret ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-09-14-1581">14 sep 2022 nr. 1581</a>, <a href="forskrift/2023-10-03-1559">3 okt 2023 nr. 1559</a>.</article></article><article class="legalArticle" data-lovdata-URL="SF/forskrift/2018-08-01-1215/§4a" data-name="§4a" id="kapittel-2-paragraf-2"><h3 class="legalArticleHeader"><span class="legalArticleValue">§ 4a</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="forskrift/2020-08-10-1628">forskrift 10 aug 2020 nr. 1628</a>, opphevet ved forskrift <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddsberegning – produksjonssvikt i salgsproduksjoner</span></h3><article class="legalP" id="kapittel-2-paragraf-3-ledd-1">Tilskuddet per vekst beregnes som skadeårets areal i dekar multiplisert med gjennomsnittsavlingen for veksten i kg pr. dekar, jf. <a href="forskrift/2018-08-01-1215/§6">§ 6</a>. Deretter trekkes 30&#xa0;% egenrisiko, skadeårets avling i kg og produksjonssvikt som ikke er klimabetinget. Denne summen multipliseres med fastsatt sats for veksten i kr pr.kg.</article><article class="legalP" id="kapittel-2-paragraf-3-ledd-2">Sparte høstekostnader trekkes fra beregningen etter første ledd.</article><article class="legalP" id="kapittel-2-paragraf-3-ledd-3">Der foretaket har flere vekster i samme vekstgruppe foretas beregning etter de foregående ledd for hver av disse og resultatet summeres.</article><article class="legalP" id="kapittel-2-paragraf-3-ledd-4">Tilskudd for kvalitetsforringelse i frukt og bær jf. <a href="forskrift/2018-08-01-1215/§4">§ 4</a> siste ledd, beregnes med utgangspunkt i regnskapsdokumentasjon av foretakets salgsinntekter, totalsalgsmetoden.</article><article class="legalP" id="kapittel-2-paragraf-3-ledd-5">Tilskudd pr. vekst beregnes som skadeårets areal i dekar multiplisert med gjennomsnittlig salgsinntekter for veksten pr. dekar, jf. <a href="forskrift/2018-08-01-1215/§6">§ 6</a>. Deretter trekkes 30&#xa0;% egenrisiko og skadeårets salgsinntekter.</article><article class="changesToParent">Endret ved forskrift <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomsnittsavling – produksjonssvikt i salgsproduksjoner</span></h3><article class="legalP" id="kapittel-2-paragraf-4-ledd-1">Gjennomsnittsavling beregnes i kg pr. dekar for hver enkelt vekst.</article><article class="legalP" id="kapittel-2-paragraf-4-ledd-2">Ved beregning av gjennomsnittsavling for korn tas alle kornarter dyrket i gjennomsnittsperioden med og beregnes felles.</article><article class="legalP" id="kapittel-2-paragraf-4-ledd-3">Gjennomsnittsavling fastsettes på grunnlag av dokumenterte salgskvanta, og såvarer og settepoteter til eget bruk.</article><article class="legalP" id="kapittel-2-paragraf-4-ledd-4">For foretak i etablerings- eller nedbyggingsfase og for foretak med dokumentert omlegging til ny drift kan Statsforvalteren fastsette gjennomsnittsavlingen skjønnsmessig med utgangspunkt i avlingsnivået for sammenlignbare foretak i området.</article><article class="legalP" id="kapittel-2-paragraf-4-ledd-5">Statsforvalteren kan også fastsette gjennomsnittsavlingen skjønnsmessig der det er avvik mellom areal i bæring i gjennomsnittsår og skadeår. Gjennomsnittsavlingen kan da fastsettes med utgangspunkt i gjennomsnittlig areal i bæring.</article><article class="changesToParent">Endret ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Avling i skadeåret – produksjonssvikt i salgsproduksjoner</span></h3><article class="legalP" id="kapittel-2-paragraf-5-ledd-1">I hver vekstgruppe inngår både vekster med og uten produksjonssvikt i tilskuddsberegningen.</article><article class="legalP" id="kapittel-2-paragraf-5-ledd-2">Avling i skadeåret fastsettes på grunnlag av dokumenterte salgs- og beholdningsoppgaver for foretaket. All avling i skadeåret skal medregnes, uavhengig av kvalitetsforskjeller.</article><article class="changesToParent">Endret ved forskrift <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilskuddsberegning – produksjonssvikt grovfôr i foretak med husdyr</span></h3><article class="legalP" id="kapittel-2-paragraf-6-ledd-1">Skadeårets avling, normavlingen og egenrisiko beregnes i fôrenheter melk (FEm).</article><article class="legalP" id="kapittel-2-paragraf-6-ledd-2">Grovfôrareal omfatter fulldyrket eng, overflatedyrket eng og andre grovfôrvekster i vekstgruppen grovfôr. Innmarksbeite regnes ikke som grovfôrareal i bestemmelsen her.</article><article class="legalP" id="kapittel-2-paragraf-6-ledd-3">Tilskuddet beregnes som skadeårets grovfôrareal i dekar multiplisert med normavling pr. dekar, jf. <a href="forskrift/2018-08-01-1215/§14">§ 14</a>. Deretter trekkes 30&#xa0;% egenrisiko og deretter skadeårets avling i FEm. Denne summen multipliseres med fastsatt sats jf. <a href="forskrift/2018-08-01-1215/§13">§ 13</a>.</article><article class="changesToParent">Endret ved forskrift <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Skadeårets avling – produksjonssvikt grovfôr i foretak med husdyr</span></h3><article class="legalP" id="kapittel-2-paragraf-7-ledd-1">Skadeårets avling beregnes som oppmålt lager av grovfôr høstet fra foretakets grovfôrareal. Fôring og beiting av grovfôrarealet legges til skadeårets avling beregnet etter normene for fôropptak i <a href="forskrift/2018-08-01-1215/§15">§ 15</a>. Solgt grovfôr legges til skadeårets avling. Overliggende fôr fra forrige år blir regnet som skadeårets avling dersom overlagring ikke kan dokumenteres.</article><article class="legalP" id="kapittel-2-paragraf-7-ledd-2">Fôrverdiene i <a href="forskrift/2018-08-01-1215/§15">§ 15</a> i denne forskriften kan fravikes dersom det fremlegges representative fôranalyser som viser at det aktuelle fôrmiddelet avviker mer enn 15&#xa0;% fra fôrnormen ved normalt tørrstoffinnhold.</article><article class="legalP" id="kapittel-2-paragraf-7-ledd-3">Bruker og en representant for kommunen skal måle opp fôrlageret med type og mengde fôr. Målingen skal skje så snart som mulig etter innsett av dyrene og innhøstingen er avsluttet. Måledato oppgis i søknadsskjemaet.</article><article class="changesToParent">Endret ved <a href="forskrift/2018-08-21-1256">forskrifter 21 aug 2018 nr. 1256</a>, <a href="forskrift/2019-08-01-1038">1 aug 2019 nr. 1038</a>, <a href="forskrift/2022-09-14-1581">14 sep 2022 nr. 1581</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2018-08-01-1215/KAPITTEL_3"><h2>Kapittel 3 – Beregning svikt i honningproduksjon</h2><article class="legalArticle" data-lovdata-URL="SF/forskrift/2018-08-01-1215/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilskudd ved klimabetinget svikt i honningproduksjonen</span></h3><article class="legalP" id="kapittel-3-paragraf-1-ledd-1">Gjennomsnittsproduksjonen beregnes ut fra dokumentert honningproduksjon i kg pr. bikube i produksjon.</article><article class="legalP" id="kapittel-3-paragraf-1-ledd-2">Produksjonen i skadeåret er dokumentert honningproduksjon i kg pr. bikube i produksjon.</article><article class="legalP" id="kapittel-3-paragraf-1-ledd-3">Tilskuddet beregnes som antall bikuber i skadeåret multiplisert med gjennomsnittsproduksjon pr. kube. Deretter trekkes 30&#xa0;% egenrisiko, produksjonen i skadeåret og produksjonssvikt som ikke er klimabetinget. Denne summen multipliseres med fastsatt sats for honning.</article><article class="legalP" id="kapittel-3-paragraf-1-ledd-4">For foretak i etablerings- eller nedbyggingsfase kan statsforvalteren fastsette gjennomsnittsproduksjonen skjønnsmessig med utgangspunkt i produksjonsnivået for sammenlignbare foretak i området.</article><article class="changesToParent">Endret ved forskrifter <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dokumentasjon og melding</span></h3><article class="legalP" id="kapittel-3-paragraf-2-ledd-1">Søker må dokumentere svikt i honningproduksjon og klimaårsak.</article><article class="legalP" id="kapittel-3-paragraf-2-ledd-2">Ved melding til kommunen med etterfølgende kontroll før slynging, kan dokumentasjonskravet være oppfylt.</article></article></section><section class="section" data-name="kap4" id="kapittel-4" data-lovdata-URL="SF/forskrift/2018-08-01-1215/KAPITTEL_4"><h2>Kapittel 4 – Kontroll</h2><article class="legalArticle" data-lovdata-URL="SF/forskrift/2018-08-01-1215/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Kommunens ansvar for kontroll</span></h3><article class="legalP" id="kapittel-4-paragraf-1-ledd-1">Ved svikt i planteproduksjon skal kommunen utføre stedlig kontroll på minimum 10&#xa0;% av foretakene det er mottatt melding fra.</article><article class="legalP" id="kapittel-4-paragraf-1-ledd-2">Ved svikt i honningproduksjon skal kommunen foreta stedlig kontroll på minimum 50&#xa0;% av foretakene det er mottatt melding fra.</article><article class="changesToParent">Endret ved <a href="forskrift/2020-08-10-1628">forskrifter 10 aug 2020 nr. 1628</a>, <a href="forskrift/2022-09-14-1581">14 sep 2022 nr. 1581</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2018-08-01-1215/KAPITTEL_5"><h2>Kapittel 5 – Standardiserte satser og normer</h2><article class="legalArticle" data-lovdata-URL="SF/forskrift/2018-08-01-1215/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Standardsatser for tilskudd ved klimabetinget produksjonssvikt</span></h3><article class="defaultP"><table><thead><tr><th colspan="2" data-text-align="left" data-vertical-align="top"><i>Vekstgruppe: Korn og annet frø til modning</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Hvete</td><td data-text-align="left" data-vertical-align="top">4,25</td></tr><tr><td data-text-align="left" data-vertical-align="top">Rug/rughvete</td><td data-text-align="left" data-vertical-align="top">3,85</td></tr><tr><td data-text-align="left" data-vertical-align="top">Bygg</td><td data-text-align="left" data-vertical-align="top">3,60</td></tr><tr><td data-text-align="left" data-vertical-align="top">Havre</td><td data-text-align="left" data-vertical-align="top">3,65</td></tr><tr><td data-text-align="left" data-vertical-align="top">Oljefrø</td><td data-text-align="left" data-vertical-align="top">7,25</td></tr><tr><td data-text-align="left" data-vertical-align="top">Erter til modning og konserveserter</td><td data-text-align="left" data-vertical-align="top">5,10</td></tr><tr><td data-text-align="left" data-vertical-align="top">Bønner til konserves (høstet før modning)</td><td data-text-align="left" data-vertical-align="top">4,70</td></tr><tr><td data-text-align="left" data-vertical-align="top">Raigras</td><td data-text-align="left" data-vertical-align="top">19,10</td></tr><tr><td data-text-align="left" data-vertical-align="top">Timotei og engsvingel</td><td data-text-align="left" data-vertical-align="top">40,10</td></tr><tr><td data-text-align="left" data-vertical-align="top">Rødsvingel, engrapp, kløver mfl.</td><td data-text-align="left" data-vertical-align="top">93,30</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Grovfôr</i></th></tr></thead><tbody><tr><td data-text-align="left" data-vertical-align="top">Grovfôr salgsproduksjon</td><td data-text-align="left" data-vertical-align="top">Sats, kr 3,05 pr. kg</td></tr><tr><td data-text-align="left" data-vertical-align="top">Grovfôr i foretak med husdyr</td><td data-text-align="left" data-vertical-align="top">Sats, kr 4,75 pr. FEm</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Potet</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Potet til konsum</td><td data-text-align="left" data-vertical-align="top">4,30</td></tr><tr><td data-text-align="left" data-vertical-align="top">Potet til industri</td><td data-text-align="left" data-vertical-align="top">3,30</td></tr><tr><td data-text-align="left" data-vertical-align="top">Spesialpotet</td><td data-text-align="left" data-vertical-align="top">7,00</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Grønnsaker</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Kålrot</td><td data-text-align="left" data-vertical-align="top">9,10</td></tr><tr><td data-text-align="left" data-vertical-align="top">Hodekål til konsum</td><td data-text-align="left" data-vertical-align="top">7,60</td></tr><tr><td data-text-align="left" data-vertical-align="top">Hodekål til industri</td><td data-text-align="left" data-vertical-align="top">2,90</td></tr><tr><td data-text-align="left" data-vertical-align="top">Blomkål til konsum</td><td data-text-align="left" data-vertical-align="top">16,10</td></tr><tr><td data-text-align="left" data-vertical-align="top">Blomkål til industri</td><td data-text-align="left" data-vertical-align="top">8,00</td></tr><tr><td data-text-align="left" data-vertical-align="top">Brokkoli</td><td data-text-align="left" data-vertical-align="top">26,50</td></tr><tr><td data-text-align="left" data-vertical-align="top">Rosenkål til konsum<br />Rosenkål til industri</td><td data-text-align="left" data-vertical-align="top">44,40<br />12,40</td></tr><tr><td data-text-align="left" data-vertical-align="top">Kinakål</td><td data-text-align="left" data-vertical-align="top">14,40</td></tr><tr><td data-text-align="left" data-vertical-align="top">Rødbeter til konsum<br />Rødbeter til industri</td><td data-text-align="left" data-vertical-align="top">13,80<br />3,00</td></tr><tr><td data-text-align="left" data-vertical-align="top">Knollselleri til konsum<br />Knollselleri til industri</td><td data-text-align="left" data-vertical-align="top">18,70<br />5,90</td></tr><tr><td data-text-align="left" data-vertical-align="top">Purre til konsum<br />Purre til industri</td><td data-text-align="left" data-vertical-align="top">19,80<br />11,00</td></tr><tr><td data-text-align="left" data-vertical-align="top">Løk</td><td data-text-align="left" data-vertical-align="top">6,80</td></tr><tr><td data-text-align="left" data-vertical-align="top">Sylteagurk</td><td data-text-align="left" data-vertical-align="top">8,20</td></tr><tr><td data-text-align="left" data-vertical-align="top">Gulrot til konsum</td><td data-text-align="left" data-vertical-align="top">5,60</td></tr><tr><td data-text-align="left" data-vertical-align="top">Gulrot til industri</td><td data-text-align="left" data-vertical-align="top">2,00</td></tr><tr><td data-text-align="left" data-vertical-align="top">Salat på friland til konsum</td><td data-text-align="left" data-vertical-align="top">47,80</td></tr><tr><td data-text-align="left" data-vertical-align="top">Salat på friland til industri</td><td data-text-align="left" data-vertical-align="top">22,30</td></tr><tr><td data-text-align="left" data-vertical-align="top">Isbergsalat til konsum</td><td data-text-align="left" data-vertical-align="top">22,40</td></tr><tr><td data-text-align="left" data-vertical-align="top">Isbergsalat til industri</td><td data-text-align="left" data-vertical-align="top">14,20</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Frukt</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Epler</td><td data-text-align="left" data-vertical-align="top">21,50</td></tr><tr><td data-text-align="left" data-vertical-align="top">Epler til press</td><td data-text-align="left" data-vertical-align="top">10,50</td></tr><tr><td data-text-align="left" data-vertical-align="top">Pærer</td><td data-text-align="left" data-vertical-align="top">19,90</td></tr><tr><td data-text-align="left" data-vertical-align="top">Plommer</td><td data-text-align="left" data-vertical-align="top">32,60</td></tr><tr><td data-text-align="left" data-vertical-align="top">Moreller</td><td data-text-align="left" data-vertical-align="top">70,00</td></tr><tr><td data-text-align="left" data-vertical-align="top">Kirsebær</td><td data-text-align="left" data-vertical-align="top">11,70</td></tr></tbody></table><table><thead><tr><th colspan="2" data-text-align="left" data-vertical-align="top"><i>Vekstgruppe: Bær</i></th></tr><tr><th data-text-align="left" data-vertical-align="top"><i>Vekst</i></th><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Jordbær til konsum</td><td data-text-align="left" data-vertical-align="top">71,20</td></tr><tr><td data-text-align="left" data-vertical-align="top">Bringebær til konsum</td><td data-text-align="left" data-vertical-align="top">102,70</td></tr><tr><td data-text-align="left" data-vertical-align="top">Jordbær og bringebær til industri</td><td data-text-align="left" data-vertical-align="top">31,80</td></tr><tr><td data-text-align="left" data-vertical-align="top">Solbær til industri</td><td data-text-align="left" data-vertical-align="top">11,70</td></tr><tr><td data-text-align="left" data-vertical-align="top">Hageblåbær/kostbare bær til konsum</td><td data-text-align="left" data-vertical-align="top">108,60</td></tr></tbody></table><table><thead><tr><th colspan="2" data-text-align="left" data-vertical-align="top"><i>Honningproduksjon</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top"><i>Sats, kr pr. kg</i></th></tr></thead><tbody><tr><td data-text-align="left" data-vertical-align="top">Honning</td><td data-text-align="left" data-vertical-align="top">150,15</td></tr></tbody></table></article><article class="legalP" id="kapittel-5-paragraf-1-ledd-1">Standardsatsene gjelder fra og med skadeåret 2023.</article><article class="changesToParent">Endret ved <a href="forskrift/2018-11-22-1740">forskrifter 22 nov 2018 nr. 1740</a>, <a href="forskrift/2019-08-01-1038">1 aug 2019 nr. 1038</a>, <a href="forskrift/2020-08-10-1628">10 aug 2020 nr. 1628</a>, <a href="forskrift/2022-09-14-1581">14 sep 2022 nr. 1581</a>, <a href="forskrift/2023-02-06-163">6 feb 2023 nr. 163</a>, <a href="forskrift/2023-12-22-2336">22 des 2023 nr. 2336</a>.</article></article><article class="legalArticle" data-lovdata-URL="SF/forskrift/2018-08-01-1215/§13a" data-name="§13a" id="kapittel-5-paragraf-2"><h3 class="legalArticleHeader"><span class="legalArticleValue">§ 13a</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="forskrift/2020-08-10-1628">forskrift 10 aug 2020 nr. 1628</a>, opphevet ved forskrift <a href="forskrift/2022-09-14-1581">14 sep 2022 nr. 1581</a>.</article></article><article class="legalArticle" data-lovdata-URL="SF/forskrift/2018-08-01-1215/§14" data-name="§14" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Normavlinger for grovfôr i FEm/daa</span></h3><article class="defaultP"><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Normavling</i><br /><i>gruppe 1</i></th><th data-text-align="left" data-vertical-align="top"><i>Normavling</i><br /><i>gruppe 2</i></th><th data-text-align="left" data-vertical-align="top"><i>Normavling</i><br /><i>gruppe 3</i></th><th data-text-align="left" data-vertical-align="top"><i>Normavling</i><br /><i>gruppe 4</i></th><th data-text-align="left" data-vertical-align="top"><i>Normavling</i><br /><i>gruppe 5</i></th></tr></thead><tbody><tr><td data-text-align="left" data-vertical-align="top">Fulldyrket eng, til slått og beite,<br />jf. produksjonstilskudd 210</td><td data-text-align="left" data-vertical-align="bottom">310</td><td data-text-align="left" data-vertical-align="bottom">390</td><td data-text-align="left" data-vertical-align="bottom">540</td><td data-text-align="left" data-vertical-align="bottom">580</td><td data-text-align="left" data-vertical-align="bottom">700</td></tr><tr><td data-text-align="left" data-vertical-align="top">Overflatedyrket eng, til slått og beite,<br />jf. produksjonstilskudd 211</td><td data-text-align="left" data-vertical-align="bottom">250</td><td data-text-align="left" data-vertical-align="bottom">310</td><td data-text-align="left" data-vertical-align="bottom">430</td><td data-text-align="left" data-vertical-align="bottom">460</td><td data-text-align="left" data-vertical-align="bottom">560</td></tr><tr><td data-text-align="left" data-vertical-align="top">Andre grovfôrvekster,<br />jf. produksjonstilskudd 213</td><td data-text-align="left" data-vertical-align="bottom">340</td><td data-text-align="left" data-vertical-align="bottom">430</td><td data-text-align="left" data-vertical-align="bottom">430</td><td data-text-align="left" data-vertical-align="bottom">430</td><td data-text-align="left" data-vertical-align="bottom">430</td></tr></tbody></table></article><article class="defaultP"><i>Kommunenes innplassering i normavlingsgruppe</i><table><thead><tr><th data-text-align="left" data-vertical-align="top"><i>Kommuner</i></th><th data-text-align="left" data-vertical-align="top"><i>Normavlingsgruppe</i></th></tr></thead><tbody><tr><td data-text-align="left" data-vertical-align="top"><i>Østfold</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Halden, Moss, Sarpsborg, Fredrikstad, Hvaler, Aremark, Marker, Indre Østfold, Skiptvet, Rakkestad, Råde og Våler</td><td data-text-align="left" data-vertical-align="bottom">4</td></tr><tr class="startGroup"><td data-text-align="left" data-vertical-align="top"><i>Akershus</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Vestby, Nordre Follo, Ås, Frogn, Nesodden, Bærum, Asker, Aurskog-Høland, Rælingen, Enebakk, Lørenskog, Lillestrøm, Ullensaker, Nes og Eidsvoll</td><td data-text-align="left" data-vertical-align="bottom">4</td></tr><tr><td data-text-align="left" data-vertical-align="top">Nittedal, Gjerdrum, Nannestad, Hurdal, Lunner og Jevnaker</td><td data-text-align="left" data-vertical-align="bottom">3</td></tr><tr class="startGroup"><td data-text-align="left" data-vertical-align="top"><i>Buskerud</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Drammen og Lier</td><td data-text-align="left" data-vertical-align="bottom">4</td></tr><tr><td data-text-align="left" data-vertical-align="top">Kongsberg, Ringerike, Hole, Flå, Sigdal, Krødsherad, Modum, Øvre Eiker og Flesberg</td><td data-text-align="left" data-vertical-align="bottom">3</td></tr><tr><td data-text-align="left" data-vertical-align="top">Nesbyen, Gol, Hemsedal, Ål, Hol, Rollag og Nore og Uvdal</td><td data-text-align="left" data-vertical-align="bottom">2</td></tr><tr class="startGroup"><td data-text-align="left" data-vertical-align="top"><i>Oslo</i></td><td data-text-align="left" data-vertical-align="bottom">4</td></tr><tr class="startGroup"><td data-text-align="left" data-vertical-align="top"><i>Innlandet</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Kongsvinger, Hamar, Ringsaker, Løten, Stange, Nord-Odal, Sør-Odal, Eidsskog, Grue, Åsnes, Våler, Elverum, Lillehammer, Gausdal, Gjøvik, Sel, Sør-Fron, Ringebu, Øyer, Østre Toten, Vestre Toten, Gran, Søndre Land, Nordre Land og Sør- Aurdal</td><td data-text-align="left" data-vertical-align="bottom">3</td></tr><tr><td data-text-align="left" data-vertical-align="top">Trysil, Åmot, Stor-Elvdal, Rendalen, Engerdal, Tolga, Tynset, Alvdal, Folldal, Os, Dovre, Lesja, Skjåk, Lom, Vågå, Nord-Fron, Etnedal, Nord-Aurdal, Vestre Slidre, Øystre Slidre og Vang</td><td data-text-align="left" data-vertical-align="bottom">2</td></tr><tr class="startGroup"><td data-text-align="left" data-vertical-align="top"><i>Vestfold</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Horten, Holmestrand, Tønsberg, Sandefjord, Larvik og Færder</td><td data-text-align="left" data-vertical-align="bottom">4</td></tr><tr class="startGroup"><td data-text-align="left" data-vertical-align="top"><i>Telemark</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Porsgrunn, Bamble og Kragerø</td><td data-text-align="left" data-vertical-align="bottom">4</td></tr><tr><td data-text-align="left" data-vertical-align="top">Skien, Notodden, Siljan, Drangedal, Nome, Midt-Telemark og Kviteseid</td><td data-text-align="left" data-vertical-align="bottom">3</td></tr><tr><td data-text-align="left" data-vertical-align="top">Tinn, Hjartdal, Seljord, Nissedal, Fyresdal, Tokke og Vinje</td><td data-text-align="left" data-vertical-align="bottom">2</td></tr><tr class="startGroup"><td data-text-align="left" data-vertical-align="top"><i>Agder</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Risør, Grimstad, Arendal, Tvedestrand, Lillesand, Kristiansand, Farsund, Flekkefjord, Lindesnes og Lyngdal</td><td data-text-align="left" data-vertical-align="bottom">4</td></tr><tr><td data-text-align="left" data-vertical-align="top">Gjerstad, Vegårdshei, Froland, Birkenes, Åmli, Iveland, Evje og Hornnes, Bygland Vennesla, Åseral, Hægebostad, Kvinesdal og Sirdal</td><td data-text-align="left" data-vertical-align="bottom">3</td></tr><tr><td data-text-align="left" data-vertical-align="top">Valle og Bykle</td><td data-text-align="left" data-vertical-align="bottom">2</td></tr><tr class="startGroup"><td data-text-align="left" data-vertical-align="top"><i>Rogaland</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Sandnes, Stavanger, Hå, Klepp, Time, Sola og Randaberg</td><td data-text-align="left" data-vertical-align="bottom">5</td></tr><tr><td data-text-align="left" data-vertical-align="top">Eigersund, Haugesund, Kvitsøy, Bokn, Tysvær, Karmøy, Utsira og Vindafjord</td><td data-text-align="left" data-vertical-align="bottom">4</td></tr><tr><td data-text-align="left" data-vertical-align="top">Lund, Bjerkreim, Gjesdal, Sokndal, Strand, Hjelmeland, Suldal og Sauda</td><td data-text-align="left" data-vertical-align="bottom">3</td></tr><tr class="startGroup"><td data-text-align="left" data-vertical-align="top"><i>Vestland</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Alle kommuner</td><td data-text-align="left" data-vertical-align="bottom">3</td></tr><tr class="startGroup"><td data-text-align="left" data-vertical-align="top"><i>Møre og Romsdal</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Alle kommuner</td><td data-text-align="left" data-vertical-align="bottom">3</td></tr><tr class="startGroup"><td data-text-align="left" data-vertical-align="top"><i>Trøndelag</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Trondheim, Heim, Hitra, Frøya, Ørland, Orkland, Midtre Gauldal, Melhus, Skaun, Malvik, Selbu, Steinkjer, Namsos, Stjørdal, Frosta, Indre Fosen, Levanger, Verdal, Snåsa, Grong, Høylandet, Overhalla, Flatanger, Nærøysund, Leka og Inderøy</td><td data-text-align="left" data-vertical-align="bottom">3</td></tr><tr><td data-text-align="left" data-vertical-align="top">Rindal, Åfjord, Osen, Oppdal, Rennebu, Røros, Holtålen, Tydal, Meråker, Lierne, Røyrvik og Namsskogan</td><td data-text-align="left" data-vertical-align="bottom">2</td></tr><tr class="startGroup"><td data-text-align="left" data-vertical-align="top"><i>Nordland</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Bindal, Sømna, Brønnøy og Vega</td><td data-text-align="left" data-vertical-align="bottom">3</td></tr><tr><td data-text-align="left" data-vertical-align="top">Alle kommuner med unntak av Bindal, Sømna, Brønnøy og Vega</td><td data-text-align="left" data-vertical-align="bottom">2</td></tr><tr class="startGroup"><td data-text-align="left" data-vertical-align="top"><i>Troms</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Harstad, Kvæfjord, Tjeldsund, Ibestad, Gratangen, Salangen, Målselv, Sørreisa, Dyrøy og Senja</td><td data-text-align="left" data-vertical-align="bottom">2</td></tr><tr><td data-text-align="left" data-vertical-align="top">Tromsø, Lavangen, Bardu, Balsfjord, Karlsøy, Lyngen, Storfjord, Kåfjord, Skjervøy, Nordreisa og Kvænangen</td><td data-text-align="left" data-vertical-align="bottom">1</td></tr><tr class="startGroup"><td data-text-align="left" data-vertical-align="top"><i>Finnmark</i></td><td data-text-align="left" data-vertical-align="bottom" /></tr><tr><td data-text-align="left" data-vertical-align="top">Alta, Vardø, Vadsø, Hammerfest, Kautokeino, Loppa, Hasvik, Måsøy, Nordkapp, Porsanger, Karasjok, Lebesby, Gamvik, Berlevåg, Tana, Nesseby, Båtsfjord og Sør-Varanger</td><td data-text-align="left" data-vertical-align="bottom">1</td></tr></tbody></table></article><article class="changesToParent">Endret ved forskrifter <a href="forskrift/2022-09-14-1581">14 sep 2022 nr. 1581</a>, <a href="forskrift/2023-12-22-2336">22 des 2023 nr. 2336</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2018-08-01-1215/§15" data-name="§15" id="kapittel-5-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Normer ved beregning av fôrlager og fôropptak</span></h3><article class="defaultP"><table><thead><tr><th colspan="2" data-text-align="left" data-vertical-align="top"><i>Fôrverdi av fôrmidler på lager (kg fôr pr. FEm)</i></th></tr></thead><tbody><tr><td data-text-align="left" data-vertical-align="top">Høy</td><td data-text-align="center" data-vertical-align="top">1,6</td></tr><tr><td data-text-align="left" data-vertical-align="top">Grassurfôr i silo og «Andre grovfôrvekster»</td><td data-text-align="center" data-vertical-align="top">5,2</td></tr><tr><td data-text-align="left" data-vertical-align="top">Grassurfôr i rundballer</td><td data-text-align="center" data-vertical-align="top">4,7</td></tr><tr><td data-text-align="left" data-vertical-align="top">Høysilasje</td><td data-text-align="center" data-vertical-align="top">2,0</td></tr></tbody></table><table><thead><tr><th colspan="6" data-text-align="center" data-vertical-align="top"><i>Normer for fôropptak på grovforareal i vekstsesongen</i></th></tr><tr><th data-text-align="left" data-vertical-align="top" /><th data-text-align="center" data-vertical-align="top"><i>Melkekyr og ammekyr</i></th><th data-text-align="center" data-vertical-align="top"><i>Øvrige storfe</i></th><th data-text-align="center" data-vertical-align="top"><i>Søyer</i><br /><i>med lam</i></th><th data-text-align="center" data-vertical-align="top"><i>Øvrige</i><br /><i>Småfe</i></th><th data-text-align="center" data-vertical-align="top"><i>Hester</i></th></tr></thead><tbody><tr><td data-text-align="left" data-vertical-align="top">Grovfôr,<br />FEm/dag</td><td data-text-align="center" data-vertical-align="bottom">7,5</td><td data-text-align="center" data-vertical-align="bottom">3,5</td><td data-text-align="center" data-vertical-align="bottom">3</td><td data-text-align="center" data-vertical-align="bottom">1</td><td data-text-align="center" data-vertical-align="bottom">4</td></tr></tbody></table></article></article><article class="legalArticle" data-lovdata-URL="SF/forskrift/2018-08-01-1215/§16" data-name="§16" id="kapittel-5-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-5-ledd-1">Forskriften trer i kraft straks, og samtidig oppheves <a href="forskrift/2015-09-15-1054">forskrift 15. september 2015 nr. 1054</a> om satser for og beregning av erstatning ved klimabetingede skader i plante- og honningproduksjon.</article></article></section></main></body></html>