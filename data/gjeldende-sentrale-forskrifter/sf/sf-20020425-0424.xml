<!DOCTYPE html><html lang="no"><head><title>Forskrift om tvistebehandling på norske skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-04-25-424</dd><dt class="dokid">DokumentID</dt><dd class="dokid">SF/forskrift/2002-04-25-424</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdir.</li></ul></dd><dt class="publishedIn">Publisert i</dt><dd class="publishedIn">I 2002 hefte 5</dd><dt class="dateInForce">I kraft fra</dt><dd class="dateInForce">2002-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-11-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-11-15-2900">forskrift/2024-11-15-2900</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1986-02-03-242">forskrift/1986-02-03-242</a></li><li><a href="forskrift/1986-02-03-236">forskrift/1986-02-03-236</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2013-06-21-102/§5-14">lov/2013-06-21-102/§5-14</a></li><li><a href="lov/2013-06-21-102/§6-1">lov/2013-06-21-102/§6-1</a></li><li><a href="lov/2013-06-21-102/§6-5">lov/2013-06-21-102/§6-5</a></li><li><a href="forskrift/2013-07-03-974">forskrift/2013-07-03-974</a></li></ul></dd><dt class="dateOfPublication">Kunngjort</dt><dd class="dateOfPublication">2002-05-10</dd><dt class="titleShort">Korttittel</dt><dd class="titleShort">Forskrift om tvistebehandling på norske skip</dd><dt class="title">Tittel</dt><dd class="title">Forskrift om tvistebehandling på norske skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 25. april 2002 med hjemmel i <a href="lov/2013-06-21-102">lov 21. juni 2013 nr. 102</a> om stillingsvern mv. for arbeidstakere på skip (skipsarbeidsloven) <a href="lov/2013-06-21-102/§6-1">§ 6-1</a> nr. 6, jf. <a href="lov/2013-06-21-102/§5-14">§ 5-14</a> nr. 2 og <a href="lov/2013-06-21-102/§6-5">§ 6-5</a> nr. 3, jf. <a href="forskrift/2013-07-03-974">delegeringsvedtak 3. juli 2013 nr. 974</a>. <br /><strong>Endret</strong> ved <a href="forskrift/2007-11-08-1231">forskrifter 8 nov 2007 nr. 1231</a>, <a href="forskrift/2013-08-19-1012">19 aug 2013 nr. 1012</a>, <a href="forskrift/2024-11-15-2900">15 nov 2024 nr. 2900</a>.</dd><dt class="refid">RefID</dt><dd class="refid">forskrift/2002-04-25-424</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tvistebehandling på norske skip</a><ul class="tocSubUl"><li><a href="#kapittel-1" data-child-interval="§§ 1 – 10">Kapittel 1. Tvistebehandling i avskjeds- og oppsigelsessaker</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Krav om forhandlinger</a></li><li><a href="#kapittel-1-paragraf-3">§ 3. Krav om forhandlinger fra arbeidstakerens side</a></li><li><a href="#kapittel-1-paragraf-4">§ 4. Krav om forhandlinger fra rederiets side</a></li><li><a href="#kapittel-1-paragraf-5">§ 5. Forhandlingssted</a></li><li><a href="#kapittel-1-paragraf-6">§ 6. Forhandlinger ved norsk utenriksstasjon</a></li><li><a href="#kapittel-1-paragraf-7">§ 7. Avslutning av forhandlinger</a></li><li><a href="#kapittel-1-paragraf-8">§ 8. Protokoll</a></li><li><a href="#kapittel-1-paragraf-9">§ 9. Rådgiver</a></li><li><a href="#kapittel-1-paragraf-10">§ 10. Dekning av utgifter</a></li></ul></li><li><a href="#kapittel-2" data-child-interval="§§ 11 – 27">Kapittel 2. Behandling av tvist mellom skipsfører eller rederi og besetning</a><ul class="tocSubUl"><li><a href="#kapittel-2-paragraf-1">§ 11. Virkeområde</a></li><li><a href="#kapittel-2-paragraf-2">§ 12. Avskjeds- og oppsigelsessaker</a></li><li><a href="#kapittel-2-paragraf-3">§ 13. Inhabilitet, avgjørelse av habilitetsspørsmål og virkningen av inhabilitet</a></li><li><a href="#kapittel-2-paragraf-4">§ 14. Forberedelse til forhandling, partenes møteplikt og megling</a></li><li><a href="#kapittel-2-paragraf-5">§ 15. Forening av saker</a></li><li><a href="#kapittel-2-paragraf-6">§ 16. Ledelse av forhandlingene</a></li><li><a href="#kapittel-2-paragraf-7">§ 17. Møteplikt mv. for vitner</a></li><li><a href="#kapittel-2-paragraf-8">§ 18. Sakkyndige</a></li><li><a href="#kapittel-2-paragraf-9">§ 19. Dokumenter, gransking mv.</a></li><li><a href="#kapittel-2-paragraf-10">§ 20. Forhandlingene og partenes adgang til skriftlig fremstilling</a></li><li><a href="#kapittel-2-paragraf-11">§ 21. Avhør mv. og om språk og tolk</a></li><li><a href="#kapittel-2-paragraf-12">§ 22. Partenes uteblivelse</a></li><li><a href="#kapittel-2-paragraf-13">§ 23. Avgjørelsen</a></li><li><a href="#kapittel-2-paragraf-14">§ 24. Protokollering</a></li><li><a href="#kapittel-2-paragraf-15">§ 25. Meddelelse til partene</a></li><li><a href="#kapittel-2-paragraf-16">§ 26. Innberetning</a></li><li><a href="#kapittel-2-paragraf-17">§ 27. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2002-04-25-424" id="dokument"><h1>Forskrift om tvistebehandling på norske skip</h1><section class="section" data-name="kap1" id="kapittel-1" data-lovdata-URL="SF/forskrift/2002-04-25-424/KAPITTEL_1"><h2>Kapittel 1. Tvistebehandling i avskjeds- og oppsigelsessaker</h2><article class="legalArticle" data-lovdata-URL="SF/forskrift/2002-04-25-424/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Dette kapittel gjelder behandling av tvist ved avskjed etter <a href="lov/2013-06-21-102/§5-14">skipsarbeidsloven § 5-14</a> og ved oppsigelse etter <a href="lov/2013-06-21-102/§5-6">skipsarbeidsloven § 5-6</a>, jf. <a href="lov/2013-06-21-102/§5-7">§ 5-7</a> og <a href="lov/2013-06-21-102/§5-8">§ 5-8</a>, med mindre annet er bestemt i tariffavtale.</article><article class="changesToParent">Endret ved <a href="forskrift/2013-08-19-1012">forskrift 19 aug 2013 nr. 1012</a> (i kraft 20 aug 2013).</article></article><article class="legalArticle" data-lovdata-URL="SF/forskrift/2002-04-25-424/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav om forhandlinger</span></h3><article class="legalP" id="kapittel-1-paragraf-2-ledd-1">Krav om forhandlinger som nevnt i <a href="lov/2013-06-21-102/§6-1">skipsarbeidsloven § 6-1</a> (1) skal fremsettes skriftlig uten ugrunnet opphold, og senest innen 14 dager.</article><article class="changesToParent">Endret ved <a href="forskrift/2013-08-19-1012">forskrift 19 aug 2013 nr. 1012</a> (i kraft 20 aug 2013).</article></article><article class="legalArticle" data-lovdata-URL="SF/forskrift/2002-04-25-424/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav om forhandlinger fra arbeidstakerens side</span></h3><article class="legalP" id="kapittel-1-paragraf-3-ledd-1">Er krav om forhandlinger fremsatt, skal rederiet, eventuelt skipsføreren sørge for at forhandlingsmøte blir holdt snarest mulig og senest innen 14 dager etter at kravet er mottatt. Har skipsføreren mottatt kravet på vegne av rederiet, regnes fristen fra dette tidspunkt.</article><article class="legalP" id="kapittel-1-paragraf-3-ledd-2">Dersom det foreligger særlige grunner og partene er enige om det, kan 14-dagersfristen forlenges.</article></article><article class="legalArticle" data-lovdata-URL="SF/forskrift/2002-04-25-424/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav om forhandlinger fra rederiets side</span></h3><article class="legalP" id="kapittel-1-paragraf-4-ledd-1">Krav om forhandlinger fra rederiets side fremsettes innen 14 dager etter at det har mottatt forkynnelse om at søksmål er reist. Kravet sendes i rekommandert sending til den adresse arbeidstakeren har oppgitt. Er stevning tatt ut og arbeidstakeren benytter prosessfullmektig, rettes kravet til prosessfullmektigen. Rederiet skal samtidig skriftlig underrette retten om at forhandlinger vil bli holdt.</article><article class="legalP" id="kapittel-1-paragraf-4-ledd-2">Rederiet skal sørge for at forhandlingsmøte blir holdt snarest mulig og senest innen tre uker etter at kravet er sendt til arbeidstakeren, med mindre partene blir enige om en lengre frist.</article></article><article class="legalArticle" data-lovdata-URL="SF/forskrift/2002-04-25-424/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forhandlingssted</span></h3><article class="legalP" id="kapittel-1-paragraf-5-ledd-1">Forhandlingene holdes normalt om bord eller ved rederikontoret i land, med mindre partene blir enige om et annet forhandlingssted.</article><article class="legalP" id="kapittel-1-paragraf-5-ledd-2">For arbeidstaker bosatt i utlandet skal forhandlingene holdes om bord eller ved norsk utenriksstasjon, med mindre partene blir enige om å velge et annet forhandlingssted. Hvis forhandlinger ikke kan holdes om bord skal de så vidt mulig holdes ved norsk utenriksstasjon på fratredelsesstedet. Er det ikke mulig å gjennomføre forhandlinger i samsvar med første og annet punktum, kan de holdes ved norsk utenriksstasjon på arbeidstakerens bosted eller faste oppholdssted.</article></article><article class="legalArticle" data-lovdata-URL="SF/forskrift/2002-04-25-424/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forhandlinger ved norsk utenriksstasjon</span></h3><article class="legalP" id="kapittel-1-paragraf-6-ledd-1">Holdes forhandlingene ved norsk utenriksstasjon skal en utenrikstjenesteansatt lede og gjennomføre forhandlingene i samsvar med bestemmelsene i denne forskrift.</article><article class="legalP" id="kapittel-1-paragraf-6-ledd-2">Om nødvendig kan fristene i <a href="forskrift/2002-04-25-424/§3">§ 3</a> første ledd og <a href="forskrift/2002-04-25-424/§4">§ 4</a> annet ledd forlenges, men ikke ut over seks uker etter at krav om forhandlinger er fremsatt, med mindre partene blir enige om en lengre frist.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Avslutning av forhandlinger</span></h3><article class="legalP" id="kapittel-1-paragraf-7-ledd-1">Forhandlingene må være sluttført senest 14 dager etter den dag da det første forhandlingsmøte ble holdt, med mindre partene blir enige om å fortsette forhandlingene.</article></article><article class="legalArticle" data-lovdata-URL="SF/forskrift/2002-04-25-424/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Protokoll</span></h3><article class="legalP" id="kapittel-1-paragraf-8-ledd-1">Fra forhandlingene skal det settes opp protokoll som skal underskrives av partene og deres rådgivere. Selv om enighet ikke oppnås, skal det av protokollen fremgå at forhandlinger har vært ført, og når de ble påbegynt og avsluttet. Hver av partene skal ha en bekreftet utskrift eller kopi av protokollen. Sjøfartsdirektoratet kan fastsette protokollformular.</article><article class="legalP" id="kapittel-1-paragraf-8-ledd-2">Blir tvisten ikke løst gjennom forhandlinger og søksmål blir reist, skal bekreftet utskrift eller kopi av protokollen vedlegges stevningen.</article></article><article class="legalArticle" data-lovdata-URL="SF/forskrift/2002-04-25-424/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rådgiver</span></h3><article class="legalP" id="kapittel-1-paragraf-9-ledd-1">Arbeidstakeren har rett til å la seg bistå av en tillitsvalgt eller av annen rådgiver under forhandlingene.</article><article class="legalP" id="kapittel-1-paragraf-9-ledd-2">Rederiet kan på samme måte la seg bistå av rådgiver.</article></article><article class="legalArticle" data-lovdata-URL="SF/forskrift/2002-04-25-424/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dekning av utgifter</span></h3><article class="legalP" id="kapittel-1-paragraf-10-ledd-1">Blir forhandlinger ikke holdt om bord mens arbeidstakeren er i tjeneste, har arbeidstakeren krav på å få dekket nødvendige utgifter til reise og opphold i forbindelse med forhandlingene av rederiet. Arbeidstakeren plikter å sørge for at utgiftene holdes på et rimelig nivå. Utgifter til rådgiver dekkes ikke etter denne bestemmelse.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2002-04-25-424/KAPITTEL_2"><h2>Kapittel 2. Behandling av tvist mellom skipsfører eller rederi og besetning</h2><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article><article class="legalArticle" data-lovdata-URL="SF/forskrift/2002-04-25-424/§11" data-name="§11" id="kapittel-2-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">Dette kapittel gjelder utenrikstjenesteansattes behandling av tvist mellom skipsfører eller rederi og besetning i saker etter <a href="lov/2013-06-21-102/§6-5">skipsarbeidsloven § 6-5</a>.</article><article class="legalP" id="kapittel-2-paragraf-1-ledd-2">Saker om avskjed etter <a href="lov/2013-06-21-102/§5-14">skipsarbeidsloven § 5-14</a> og oppsigelse etter <a href="lov/2013-06-21-102/§5-6">skipsarbeidsloven § 5-6</a>, jf. <a href="lov/2013-06-21-102/§5-7">§ 5-7</a> samt <a href="lov/2013-06-21-102/§5-8">§ 5-8</a>, skal behandles etter bestemmelsene i § 12.</article><article class="changesToParent">Endret ved forskrifter <a href="forskrift/2013-08-19-1012">19 aug 2013 nr. 1012</a> (i kraft 20 aug 2013), <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§12" data-name="§12" id="kapittel-2-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Avskjeds- og oppsigelsessaker</span></h3><article class="legalP" id="kapittel-2-paragraf-2-ledd-1">I saker som nevnt i <a href="forskrift/2002-04-25-424/§11/ledd/2">§ 11 annet ledd</a>, skal en utenrikstjenesteansatt ikke treffe realitetsavgjørelse. I slike saker skal den utenrikstjenesteansatte bare forberede og lede forhandlinger i samsvar med <a href="forskrift/2002-04-25-424/kap1">kapittel 1</a>, og i samsvar med <a href="forskrift/2002-04-25-424/§13/ledd/1">§ 13 første</a> og <a href="forskrift/2002-04-25-424/§13/ledd/2">annet ledd</a>, <a href="forskrift/2002-04-25-424/§15">§ 15</a> og <a href="forskrift/2002-04-25-424/§21">§ 21</a> siste ledd.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§13" data-name="§13" id="kapittel-2-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Inhabilitet, avgjørelse av habilitetsspørsmål og virkningen av inhabilitet</span></h3><article class="legalP" id="kapittel-2-paragraf-3-ledd-1">En utenrikstjenesteansatt er inhabil til å behandle saken dersom vedkommende er i slekt eller svogerskap i rett opp- eller nedstigende linje eller i sidelinje så nær som søsken med noen av partene eller når andre særegne omstendigheter foreligger, som er egnet til å svekke tilliten til den utenrikstjenesteansattes uhildethet.</article><article class="legalP" id="kapittel-2-paragraf-3-ledd-2">Utenrikstjenesteansatte avgjør selv om de er inhabile, og skal si fra til partene når de er i en slik stilling.</article><article class="legalP" id="kapittel-2-paragraf-3-ledd-3">Selv om den utenrikstjenesteansatte er inhabil, kan vedkommende avgjøre saken hvis partene samtykker i det. Ellers kan den utenrikstjenesteansatte når forholdene tilsier det, og det kan skje uten vesentlig utgift, henstille til overordnet utenriksstasjon å sende en stedfortreder. Kan slik stedfortreder ikke skaffes, plikter den utenrikstjenesteansatte likevel selv å avgjøre saken når den gjelder arbeidstakers krav om øyeblikkelig opphør av tjenesten om bord på det enkelte fartøy. Den utenrikstjenesteansatte har samme plikt til å avgjøre en sak som av andre grunner må avgjøres på stedet.</article><article class="legalP" id="kapittel-2-paragraf-3-ledd-4">Blir saken ikke avgjort etter foregående ledd, og partene ikke er enige om å la den utstå til fartøyet kommer i havn hvor den utenrikstjenesteansatte kan avgjøre den, skal den inhabile utenrikstjenesteansatte i samsvar med reglene i <a href="forskrift/2002-04-25-424/§23">§ 23</a> sette opp en skriftlig fremstilling av saken undertegnet av seg selv og partene. Denne skal den utenrikstjenesteansatte sammen med mulige skriftlige bevis, underskrevne erklæringer fra vitner og omtvistede beløp, sende til den overordnede utenriksstasjon til videre behandling og avgjørelse.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§14" data-name="§14" id="kapittel-2-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Forberedelse til forhandling, partenes møteplikt og megling</span></h3><article class="legalP" id="kapittel-2-paragraf-4-ledd-1">Den utenrikstjenesteansatte skal ta saken under behandling så snart vedkommende mottar muntlig eller skriftlig begjæring fra en av partene, eller når det ved tjenesteforholdets opphør fremgår at det foreligger tvist mellom disse.</article><article class="legalP" id="kapittel-2-paragraf-4-ledd-2">Forhandling om saken skal om mulig skje i møte. Den utenrikstjenesteansatte kaller for øvrig inn partene og mulige vitner og sakkyndige på den måte vedkommende finner mest høvelig.</article><article class="legalP" id="kapittel-2-paragraf-4-ledd-3">Partene skal så vidt mulig møte personlig. Som fullmektig kan bare brukes et medlem av fartøyets besetning.</article><article class="legalP" id="kapittel-2-paragraf-4-ledd-4">En utenrikstjenesteansatt skal alltid søke å megle mellom partene for om mulig å få istand forlik. Kommer forlik i stand skal den utenrikstjenesteansatte påse at avtalen blir nedskrevet og undertegnet av partene.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§15" data-name="§15" id="kapittel-2-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Forening av saker</span></h3><article class="legalP" id="kapittel-2-paragraf-5-ledd-1">Saker som gjelder flere medlemmer av fartøyets besetning kan forenes til felles behandling såfremt den utenrikstjenesteansatte finner det hensiktsmessig.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§16" data-name="§16" id="kapittel-2-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ledelse av forhandlingene</span></h3><article class="legalP" id="kapittel-2-paragraf-6-ledd-1">En utenrikstjenesteansatt leder forhandlingene og bestemmer hvem som skal avgi møte på de forskjellige trinn av forhandlingene. Partene har hvis det er praktisk mulig alltid rett til å være til stede med mindre de blir vist ut etter reglene i fjerde ledd. Ingen må ta ordet uten tillatelse fra den utenrikstjenesteansatte.</article><article class="legalP" id="kapittel-2-paragraf-6-ledd-2">Den utenrikstjenesteansatte bestemmer den orden hvori forhandlingene skal foregå. Spørsmål om den utenrikstjenesteansattes kompetanse til å behandle saken bør som regel avgjøres særskilt før saksbehandlingen går videre.</article><article class="legalP" id="kapittel-2-paragraf-6-ledd-3">Den utenrikstjenesteansatte kan nekte uvedkommende adgang til å overvære forhandlingene. Vedkommendes organisasjons tillitsvalgte samt rederirepresentant skal ha adgang til å være til stede, med mindre de rammes av den utenrikstjenesteansattes avgjørelse etter reglene i fjerde ledd.</article><article class="legalP" id="kapittel-2-paragraf-6-ledd-4">Den utenrikstjenesteansatte påser at forhandlingene foregår med orden og verdighet, og kan tilrettevise enhver som forstyrrer forhandlingene. Når en part eller en fullmektig er tilrettevist, kan den utenrikstjenesteansatte beslutte å frata personen ordet hvis vedkommende fortsatt opptrer utilbørlig. Enhver som etter å være tilrettevist fortsatt opptrer utilbørlig kan vises ut. Beslutning om å frata en person ordet eller å vise personen ut bør protokolleres.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§17" data-name="§17" id="kapittel-2-paragraf-7"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Møteplikt mv. for vitner</span></h3><article class="legalP" id="kapittel-2-paragraf-7-ledd-1">Vitner som hører til fartøyets besetning, plikter så vidt mulig å møte og avgi forklaring. Enhver kan likevel nekte å svare på spørsmål når det kan forutsettes at svaret vil utsette dem selv eller deres ektefelle eller slektninger i opp- eller nedstigende linje, søsken eller noen som er like nær i svogerskap, for straff eller tap av den borgerlige aktelse, eller dersom vitnet ikke kan svare uten å åpenbare en forretnings- eller driftshemmelighet.</article><article class="legalP" id="kapittel-2-paragraf-7-ledd-2">Før avhøringen av vitnene skal den utenrikstjenesteansatte oppfordre dem til å si den rene og fulle sannhet og intet fortie og foreholde dem ansvaret ved å avgi uriktig forklaring.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§18" data-name="§18" id="kapittel-2-paragraf-8"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Sakkyndige</span></h3><article class="legalP" id="kapittel-2-paragraf-8-ledd-1">På forlangende av en part eller hvis det er av betydning for sakens opplysninger kan den utenrikstjenesteansatte oppnevne en eller flere sakkyndige.</article><article class="legalP" id="kapittel-2-paragraf-8-ledd-2">Sakkyndig bør fortrinnsvis oppnevnes blant fartøyets besetning eller nordmenn på stedet som er kyndig på det aktuelle fagområdet. Enhver som hører til fartøyets besetning, er etter oppnevnelse av den utenrikstjenesteansatte pliktig til å gjøre tjeneste som sakkyndig.</article><article class="legalP" id="kapittel-2-paragraf-8-ledd-3">Ingen kan uten samtykke fra partene gjøre tjeneste som sakkyndig når en er i en stilling som nevnt i <a href="forskrift/2002-04-25-424/§13/ledd/1">§ 13 første ledd</a>.</article><article class="legalP" id="kapittel-2-paragraf-8-ledd-4">Før avhøringen av sakkyndige skal den utenrikstjenesteansatte oppfordre dem til å utføre deres verv samvittighetsfullt og etter beste overbevisning.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§19" data-name="§19" id="kapittel-2-paragraf-9"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dokumenter, gransking mv.</span></h3><article class="legalP" id="kapittel-2-paragraf-9-ledd-1">Fartøyets og besetningens sjøfartsdokumenter bør, såfremt de er av betydning for saken granskes av en utenrikstjenesteansatt.</article><article class="legalP" id="kapittel-2-paragraf-9-ledd-2">En utenrikstjenesteansatt kan ellers granske gjenstander og dokumenter som fremlegges for vedkommende. En utenrikstjenesteansatt kan innhente skriftlig uttalelse fra verne- og miljøutvalget eller foreta befaring av fartøyet.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§20" data-name="§20" id="kapittel-2-paragraf-10"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Forhandlingene og partenes adgang til skriftlig fremstilling</span></h3><article class="legalP" id="kapittel-2-paragraf-10-ledd-1">Forhandlingene bør begynne med at den utenrikstjenesteansatte oppfordrer først den som har brakt saken inn, og deretter motparten, til å gi en fremstilling av saken og herunder begrunne sine påstander og uttale seg om motpartens påstander. Dernest finner bevisførselen sted. Fremsetter flere medlemmer av fartøyets besetning krav som er likeartet, kan de velge en til å fremstille saken på samtliges vegne. Før en part avgir fremstilling eller forklaring, skal den utenrikstjenesteansatte foreholde parten ansvaret ved å avgi uriktig forklaring.</article><article class="legalP" id="kapittel-2-paragraf-10-ledd-2">En utenrikstjenesteansatt kan ikke gå utenfor de påstander som partene fremsetter.</article><article class="legalP" id="kapittel-2-paragraf-10-ledd-3">Forhandlingene er muntlige. Den utenrikstjenesteansatte kan likevel tillate en part å legge frem en skriftlig redegjørelse. En slik fremstilling skal leses opp under forhandlingene, og motparten skal gis høve til å uttale seg om den.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§21" data-name="§21" id="kapittel-2-paragraf-11"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Avhør mv. og om språk og tolk</span></h3><article class="legalP" id="kapittel-2-paragraf-11-ledd-1">Den utenrikstjenesteansatte avhører parter, vitner og sakkyndige enkeltvis. Vil noen stille spørsmål, må det skje gjennom den utenrikstjenesteansatte. Vitnene må ikke høre på andres forklaringer uten selv å ha avgitt forklaring. Den som avhøres, skal oppfordres til å forklare seg mest mulig sammenhengende. Deretter kan særskilte spørsmål stilles. Edsavleggelse eller avgivelse av forsikring finner ikke sted.</article><article class="legalP" id="kapittel-2-paragraf-11-ledd-2">Den utenrikstjenesteansatte bør ved spørsmål og andre henvendelser til partene sørge for at deres anførsler blir så klare og fullstendige som mulig, og bør gi dem veiledning for å forebygge og rette feil eller misforståelser. Partene har rett til å gjøre seg kjent med og uttale seg om dokumenter som blir lagt frem.</article><article class="legalP" id="kapittel-2-paragraf-11-ledd-3">Forhandlingene og protokollering skjer på det språk som den utenrikstjenesteansatte finner hensiktsmessig. Den utenrikstjenesteansatte bør søke å gjøre forhandlingene forståelige for parter, vitner og andre vedkommende. Finner den utenrikstjenesteansatte det nødvendig, tilkaller vedkommende tolk.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§22" data-name="§22" id="kapittel-2-paragraf-12"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Partenes uteblivelse</span></h3><article class="legalP" id="kapittel-2-paragraf-12-ledd-1">Uteblir en part fra forhandlingene, og saken ikke kan utsettes til parten kan møte, skal den utenrikstjenesteansatte likevel behandle saken hvis den utenrikstjenesteansatte får den slik opplyst at det er forsvarlig å treffe avgjørelse.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§23" data-name="§23" id="kapittel-2-paragraf-13"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Avgjørelsen</span></h3><article class="legalP" id="kapittel-2-paragraf-13-ledd-1">Finner den utenrikstjenesteansatte det påkrevd, kan vedkommende også etter at forhandlingene er avsluttet, foreta slike undersøkelser som er nødvendige for å sikre en riktig avgjørelse.</article><article class="legalP" id="kapittel-2-paragraf-13-ledd-2">Den utenrikstjenesteansatte treffer sin avgjørelse så snart vedkommende finner at saken er tilstrekkelig opplyst.</article><article class="legalP" id="kapittel-2-paragraf-13-ledd-3">Avgjørelsen skal inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-13-ledd-3-punkt-1"><article class="legalP" id="kapittel-2-paragraf-13-ledd-3-punkt-1-ledd-1">partenes stilling, navn og fødselsnummer eller fødselsdato,</article></article></li><li data-name="b." value="2"><article class="listArticle" id="kapittel-2-paragraf-13-ledd-3-punkt-2"><article class="legalP" id="kapittel-2-paragraf-13-ledd-3-punkt-2-ledd-1">en kort fremstilling av hva saken gjelder med partenes påstander,</article></article></li><li data-name="c." value="3"><article class="listArticle" id="kapittel-2-paragraf-13-ledd-3-punkt-3"><article class="legalP" id="kapittel-2-paragraf-13-ledd-3-punkt-3-ledd-1">avgjørelsesgrunner,</article></article></li><li data-name="d." value="4"><article class="listArticle" id="kapittel-2-paragraf-13-ledd-3-punkt-4"><article class="legalP" id="kapittel-2-paragraf-13-ledd-3-punkt-4-ledd-1">konklusjon.</article></article></li></ol></article><article class="legalP" id="kapittel-2-paragraf-13-ledd-4">Såfremt den utenrikstjenesteansatte anser saken for å være av mindre betydning, kan avgjørelsen innskrenkes til å inneholde det som er nevnt i tredje ledd bokstav a, b og d.</article><article class="legalP" id="kapittel-2-paragraf-13-ledd-5">Angår saken avregningen bør det i avgjørelsen også gis uttrykk for størrelsen av mulig skattebeløp.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§24" data-name="§24" id="kapittel-2-paragraf-14"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Protokollering</span></h3><article class="legalP" id="kapittel-2-paragraf-14-ledd-1">Den utenrikstjenesteansatte skal føre bok over forhandlingene. Her innføres:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-14-ledd-1-punkt-1"><article class="legalP" id="kapittel-2-paragraf-14-ledd-1-punkt-1-ledd-1">utenriksstasjonen, tid og sted for forhandlingene, den utenrikstjenesteansattes navn, fartøyets navn og hjemsted og partenes stilling og navn,</article></article></li><li data-name="b." value="2"><article class="listArticle" id="kapittel-2-paragraf-14-ledd-1-punkt-2"><article class="legalP" id="kapittel-2-paragraf-14-ledd-1-punkt-2-ledd-1">om partene har møtt personlig, og hvem som i tilfelle har møtt for dem, stilling og navn på de vitner og sakkyndige som har møtt, og de dokumenter og bevisgjenstander som er fremlagt,</article></article></li><li data-name="c." value="3"><article class="listArticle" id="kapittel-2-paragraf-14-ledd-1-punkt-3"><article class="legalP" id="kapittel-2-paragraf-14-ledd-1-punkt-3-ledd-1">partenes samtlige påstander og innrømmelser,</article></article></li><li data-name="d." value="4"><article class="listArticle" id="kapittel-2-paragraf-14-ledd-1-punkt-4"><article class="legalP" id="kapittel-2-paragraf-14-ledd-1-punkt-4-ledd-1">den utenrikstjenesteansattes avgjørelse,</article></article></li><li data-name="e." value="5"><article class="listArticle" id="kapittel-2-paragraf-14-ledd-1-punkt-5"><article class="legalP" id="kapittel-2-paragraf-14-ledd-1-punkt-5-ledd-1">forlik som partene har inngått.</article></article></li></ol></article><article class="legalP" id="kapittel-2-paragraf-14-ledd-2">Såfremt den utenrikstjenesteansatte anser saken for å være av mindre betydning, kan innføringen innskrenkes til det den utenrikstjenesteansatte finner nødvendig, likevel slik at en alltid skal innta det som er nevnt i første ledd bokstav a, d og e.</article><article class="legalP" id="kapittel-2-paragraf-14-ledd-3">Den utenrikstjenesteansatte underskriver protokollen som dateres.</article><article class="legalP" id="kapittel-2-paragraf-14-ledd-4">Nærmere bestemmelser om protokollens innretning kan gis av Sjøfartsdirektoratet.</article><article class="changesToParent">Endret ved forskrift <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§25" data-name="§25" id="kapittel-2-paragraf-15"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Meddelelse til partene</span></h3><article class="legalP" id="kapittel-2-paragraf-15-ledd-1">Den utenrikstjenesteansatte leser opp protokollen med sin avgjørelse for partene når det er anledning til det. Samtidig meddeles det partene:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-15-ledd-1-punkt-1"><article class="legalP" id="kapittel-2-paragraf-15-ledd-1-punkt-1-ledd-1">at den utenrikstjenesteansattes avgjørelse har øyeblikkelig virkning, med mindre den selv bestemmer noe annet,</article></article></li><li data-name="b." value="2"><article class="listArticle" id="kapittel-2-paragraf-15-ledd-1-punkt-2"><article class="legalP" id="kapittel-2-paragraf-15-ledd-1-punkt-2-ledd-1">at avgjørelsen bare kan prøves av norsk rett, og binder partene inntil den i tilfelle forandres ved rettskraftig dom av domstol i Norge,</article></article></li><li data-name="c." value="3"><article class="listArticle" id="kapittel-2-paragraf-15-ledd-1-punkt-3"><article class="legalP" id="kapittel-2-paragraf-15-ledd-1-punkt-3-ledd-1">hvilke frister som gjelder etter <a href="lov/2013-06-21-102">skipsarbeidsloven</a> hvis en part vil bringe saken inn for domstol i Norge, jf. <a href="lov/2013-06-21-102/§6-5/ledd/2">skipsarbeidsloven § 6-5 annet ledd</a>. Dessuten at partene har mulighet til å få oppfriskning etter <a href="lov/2005-06-17-90/§16-12">tvisteloven 17. juni 2005 nr. 90 § 16-12</a> til <a href="lov/2005-06-17-90/§16-14">§ 16-14</a>.</article></article></li></ol></article><article class="legalP" id="kapittel-2-paragraf-15-ledd-2">Den utenrikstjenesteansatte skal overlevere partene, eller sørge for en forsvarlig forsendelse av en utskrift av protokollen med slik tilføyelse som nevnt under første ledd bokstav a, b og c.</article><article class="changesToParent">Endret ved forskrifter <a href="forskrift/2007-11-08-1231">8 nov 2007 nr. 1231</a> (i kraft 1 jan 2008), <a href="forskrift/2013-08-19-1012">19 aug 2013 nr. 1012</a> (i kraft 20 aug 2013), <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§26" data-name="§26" id="kapittel-2-paragraf-16"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Innberetning</span></h3><article class="legalP" id="kapittel-2-paragraf-16-ledd-1">Den utenrikstjenesteansatte skal sende utskrift av protokollen med avgjørelsen til Sjøfartsdirektoratet.</article><article class="changesToParent">Endret ved forskrifter <a href="forskrift/2013-08-19-1012">19 aug 2013 nr. 1012</a> (i kraft 20 aug 2013), <a href="forskrift/2024-11-15-2900">15 nov 2024 nr. 2900</a>.</article></article><article class="legalArticle" data-lovdata-URL="SF/forskrift/2002-04-25-424/§27" data-name="§27" id="kapittel-2-paragraf-17"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttredelse</span></h3><article class="legalP" id="kapittel-2-paragraf-17-ledd-1">Denne forskrift trer i kraft 1. juli 2002.</article><article class="legalP" id="kapittel-2-paragraf-17-ledd-2">Fra samme tid oppheves <a href="forskrift/1986-02-03-242">forskrift av 3. februar 1986 nr. 242</a> om utenrikstjenestemanns behandling av tvist mellom skipsfører eller rederi og besetning og <a href="forskrift/1986-02-03-236">forskrift av 3. februar 1986 nr. 236</a> om tvistebehandling ved avskjeds- og oppsigelsessaker.</article><article class="changesToParent">Endret ved <a href="forskrift/2013-08-19-1012">forskrift 19 aug 2013 nr. 1012</a> (i kraft 20 aug 2013, tidligere § 28).</article></article></section></main></body></html>