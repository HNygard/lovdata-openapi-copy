<!DOCTYPE html><html lang="no"><head><title>Forskrift om sikring på jernbane (sikringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-19-100</dd><dt class="dokid">DokumentID</dt><dd class="dokid">SF/forskrift/2022-01-19-100</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Statens jernbanetilsyn</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2015-07-01-848">forskrift/2015-07-01-848</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-100/§6a">lov/1993-06-11-100/§6a</a></li><li><a href="forskrift/2015-06-30-827">forskrift/2015-06-30-827</a></li></ul></dd><dt class="dateOfPublication">Kunngjort</dt><dd class="dateOfPublication">2022-01-21 14:25</dd><dt class="titleShort">Korttittel</dt><dd class="titleShort">Sikringsforskriften</dd><dt class="title">Tittel</dt><dd class="title">Forskrift om sikring på jernbane (sikringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 19. januar 2022 med hjemmel i <a href="lov/1993-06-11-100/§6a">lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 6a</a>, jf. <a href="forskrift/2015-06-30-827">delegeringsvedtak 30. juni 2015 nr. 827</a>.</dd><dt class="refid">RefID</dt><dd class="refid">forskrift/2022-01-19-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sikring på jernbane (sikringsforskriften)</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål</a></li><li><a href="#kapittel-1-paragraf-2">§ 1-2. Virkeområde</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Overordnede krav om styring av sikring</a><ul class="tocSubUl"><li><a href="#kapittel-2-paragraf-1">§ 2-1. Overordnet ansvar for sikring</a></li><li><a href="#kapittel-2-paragraf-2">§ 2-2. Krav om styring av sikring</a></li><li><a href="#kapittel-2-paragraf-3">§ 2-3. Samarbeidsforum for sikring og nasjonal beredskap</a></li></ul></li><li><a href="#kapittel-3" data-child-interval="§§ 3-1 – 3-5">Kapittel 3. System for styring av sikring</a><ul class="tocSubUl"><li><a href="#kapittel-3-paragraf-1">§ 3-1. Krav til styringssystem for sikring</a></li><li><a href="#kapittel-3-paragraf-2">§ 3-2. Dokumentasjon</a></li><li><a href="#kapittel-3-paragraf-3">§ 3-3. Beskyttelse av informasjon</a></li><li><a href="#kapittel-3-paragraf-4">§ 3-4. Informasjons- og kommunikasjonssystemer</a></li><li><a href="#kapittel-3-paragraf-5">§ 3-5. Taushetsplikt</a></li></ul></li><li><a href="#kapittel-4" data-child-interval="§§ 4-1 – 4-3">Kapittel 4. Ledelsens oppgaver</a><ul class="tocSubUl"><li><a href="#kapittel-4-paragraf-1">§ 4-1. Styringssystemet for sikring</a></li><li><a href="#kapittel-4-paragraf-2">§ 4-2. Ansvar og myndighet</a></li><li><a href="#kapittel-4-paragraf-3">§ 4-3. Ledelsens gjennomgang</a></li></ul></li><li><a href="#kapittel-5" data-child-interval="§§ 5-1 – 5-3">Kapittel 5. Kompetanse og opplæring</a><ul class="tocSubUl"><li><a href="#kapittel-5-paragraf-1">§ 5-1. Kompetanse</a></li><li><a href="#kapittel-5-paragraf-2">§ 5-2. Kompetansekrav</a></li><li><a href="#kapittel-5-paragraf-3">§ 5-3. Opplæring</a></li></ul></li><li><a href="#kapittel-6" data-child-interval="§§ 6-1 – 6-4">Kapittel 6. Risikostyring</a><ul class="tocSubUl"><li><a href="#kapittel-6-paragraf-1">§ 6-1. Aksept av risiko</a></li><li><a href="#kapittel-6-paragraf-2">§ 6-2. Risikovurderinger</a></li><li><a href="#kapittel-6-paragraf-3">§ 6-3. Oppfølging og oppdatering av risikovurderinger</a></li><li><a href="#kapittel-6-paragraf-4">§ 6-4. Sikringstiltak</a></li></ul></li><li><a href="#kapittel-7" data-child-interval="§§ 7-1 – 7-2">Kapittel 7. Beredskap</a><ul class="tocSubUl"><li><a href="#kapittel-7-paragraf-1">§ 7-1. Beredskap</a></li><li><a href="#kapittel-7-paragraf-2">§ 7-2. Beredskapsøvelser</a></li></ul></li><li><a href="#kapittel-8" data-child-interval="§§ 8-1 – 8-3">Kapittel 8. Revisjoner og oppfølging</a><ul class="tocSubUl"><li><a href="#kapittel-8-paragraf-1">§ 8-1. Revisjoner</a></li><li><a href="#kapittel-8-paragraf-2">§ 8-2. Oppfølging av uønskede hendelser</a></li><li><a href="#kapittel-8-paragraf-3">§ 8-3. Oppfølging av avvik</a></li></ul></li><li><a href="#kapittel-9" data-child-interval="§§ 9-1 – 9-4">Kapittel 9. Tilsyn, unntak og ikrafttredelse</a><ul class="tocSubUl"><li><a href="#kapittel-9-paragraf-1">§ 9-1. Tilsyn og pålegg</a></li><li><a href="#kapittel-9-paragraf-2">§ 9-2. Unntak fra forskriften</a></li><li><a href="#kapittel-9-paragraf-3">§ 9-3. Straff</a></li><li><a href="#kapittel-9-paragraf-4">§ 9-4. Når forskriften trer i kraft</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2022-01-19-100" id="dokument"><h1>Forskrift om sikring på jernbane (sikringsforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2022-01-19-100/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2022-01-19-100/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er at jernbanevirksomheten skal være føre var og arbeide systematisk for å forebygge og håndtere tilsiktede uønskede handlinger og begrense konsekvensene av dem.</article><article class="legalP" id="kapittel-1-paragraf-1-ledd-2">Forskriften skal bidra til samarbeid mellom jernbanevirksomhetene og samordning av tiltak for å sikre trygg drift der dette er hensiktsmessig.</article></article><article class="legalArticle" data-lovdata-URL="SF/forskrift/2022-01-19-100/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for jernbanevirksomheter på jernbanenettet og for jernbanevirksomheter som driver tunnelbane, trikk og forstadsbane.</article><article class="legalP" id="kapittel-1-paragraf-2-ledd-2">Forskriften gjelder for arbeid rettet mot terror, sabotasje og trussel om dette. Forskriften gjelder også arbeid rettet mot hærverk og tyveri med særlig stort skadepotensiale.</article></article></section><section class="section" data-name="kap2" id="kapittel-2" data-lovdata-URL="SF/forskrift/2022-01-19-100/KAPITTEL_2"><h2>Kapittel 2. Overordnede krav om styring av sikring</h2><article class="legalArticle" data-lovdata-URL="SF/forskrift/2022-01-19-100/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Overordnet ansvar for sikring</span></h3><article class="legalP" id="kapittel-2-paragraf-1-ledd-1">Jernbanevirksomheten har ansvaret for sikker drift for brukere, kunder, arbeidstakere og tredjeparter for sin del av jernbanesystemet.</article></article><article class="legalArticle" data-lovdata-URL="SF/forskrift/2022-01-19-100/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Krav om styring av sikring</span></h3><article class="legalP" id="kapittel-2-paragraf-2-ledd-1">Jernbanevirksomheten skal utøve styring av sikring i den virksomheten som drives.</article><article class="legalP" id="kapittel-2-paragraf-2-ledd-2">Styring av sikring skal utøves på alle nivåer i organisasjonen. Jernbanevirksomheten skal også sikre at styringen utøves i oppgaver som utføres av leverandør.</article></article><article class="legalArticle" data-lovdata-URL="SF/forskrift/2022-01-19-100/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Samarbeidsforum for sikring og nasjonal beredskap</span></h3><article class="legalP" id="kapittel-2-paragraf-3-ledd-1">Bane NOR SF skal lede og koordinere et samarbeidsforum for sikring.</article><article class="legalP" id="kapittel-2-paragraf-3-ledd-2">Samarbeidsforumet skal sørge for samordning og evaluering av sikringstiltak i sektoren, koordinering av beredskapsplanlegging, og gjennomføring og evaluering av øvelser.</article><article class="legalP" id="kapittel-2-paragraf-3-ledd-3">Forumet skal bestå av representanter fra alle virksomhetene som omfattes av forskriften. Representantene har plikt til å delta i samarbeidsforumet. Politiet har rett til å delta i samarbeidsforumet.</article></article></section><section class="section" data-name="kap3" id="kapittel-3" data-lovdata-URL="SF/forskrift/2022-01-19-100/KAPITTEL_3"><h2>Kapittel 3. System for styring av sikring</h2><article class="legalArticle" data-lovdata-URL="SF/forskrift/2022-01-19-100/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Krav til styringssystem for sikring</span></h3><article class="legalP" id="kapittel-3-paragraf-1-ledd-1">Jernbanevirksomheten skal ha et styringssystem som dekker sikring.</article><article class="legalP" id="kapittel-3-paragraf-1-ledd-2">Styringssystemet skal være tilpasset virksomhetens art og omfang. Styringssystemet skal kontinuerlig forbedres og være oppdatert. Styringssystemet skal være dokumentert, og alle endringer skal være sporbare.</article><article class="legalP" id="kapittel-3-paragraf-1-ledd-3">Styringssystemet skal ta hensyn til alle relevante risikoer knyttet til tilsiktede uønskede handlinger forbundet med virksomheten. Styringssystemet skal inneholde bestemmelser som er nødvendige for å kunne forebygge og håndtere risikoer som følge av tilsiktede uønskede handlinger.</article><article class="legalP" id="kapittel-3-paragraf-1-ledd-4">Ledelsen og relevant personale skal være involvert i å utvikle styringssystemet.</article><article class="legalP" id="kapittel-3-paragraf-1-ledd-5">Jernbanevirksomheten skal gjennom avtale stille de samme styringskravene til oppgaver utført av leverandører, som til oppgaver jernbanevirksomheten utfører selv.</article><article class="legalP" id="kapittel-3-paragraf-1-ledd-6">Infrastrukturforvalters styringssystem skal også ta hensyn til virkningene av annen virksomhet, og omfatte bestemmelser som skal gjøre det mulig for alle jernbanevirksomheter å drive sikringsarbeid i samsvar med kravene i jernbanelovgivningen.</article></article><article class="legalArticle" data-lovdata-URL="SF/forskrift/2022-01-19-100/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Dokumentasjon</span></h3><article class="legalP" id="kapittel-3-paragraf-2-ledd-1">Jernbanevirksomheten skal ha en oppdatert oversikt over alle bestemmelser i styringssystemet der blant annet status for gyldighet for bestemmelsene er angitt.</article><article class="legalP" id="kapittel-3-paragraf-2-ledd-2">Jernbanevirksomheten skal ha bestemmelser om styring og kontroll av dokumenter som inngår i styringssystemet.</article></article><article class="legalArticle" data-lovdata-URL="SF/forskrift/2022-01-19-100/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Beskyttelse av informasjon</span></h3><article class="legalP" id="kapittel-3-paragraf-3-ledd-1">Jernbanevirksomheten skal identifisere alle typer informasjon som kan utnyttes til tilsiktede uønskede handlinger.</article><article class="legalP" id="kapittel-3-paragraf-3-ledd-2">Jernbanevirksomheten skal sikre at informasjonen<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">ikke blir kjent for uvedkommende (konfidensialitet)</article></article></li><li data-name="b." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">ikke uautorisert endres eller går tapt (integritet)</article></article></li><li data-name="c." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">er tilgjengelig for den som trenger den i tjenesten (tilgjengelighet).</article></article></li></ol></article></article><article class="legalArticle" data-lovdata-URL="SF/forskrift/2022-01-19-100/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Informasjons- og kommunikasjonssystemer</span></h3><article class="legalP" id="kapittel-3-paragraf-4-ledd-1">Jernbanevirksomheten skal identifisere informasjonssystemer og kommunikasjonssystemer som kan utnyttes til tilsiktede uønskede handlinger og gjennomføre egnede tiltak for å sikre systemene.</article></article><article class="legalArticle" data-lovdata-URL="SF/forskrift/2022-01-19-100/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Taushetsplikt</span></h3><article class="legalP" id="kapittel-3-paragraf-5-ledd-1">Alle som får eller har hatt tilgang til informasjon som skal beskyttes etter <a href="forskrift/2022-01-19-100/§3-3">§ 3-3</a>, har taushetsplikt.</article><article class="legalP" id="kapittel-3-paragraf-5-ledd-2">Informasjon som skal beskyttes etter <a href="forskrift/2022-01-19-100/§3-3">§ 3-3</a> kan likevel gis til andre når det er nødvendig for driften eller for samarbeid og samordning av tiltak for å sikre trygg drift. Den som gir informasjonen, skal samtidig gjøre oppmerksom på taushetsplikten.</article></article></section><section class="section" data-name="kap4" id="kapittel-4" data-lovdata-URL="SF/forskrift/2022-01-19-100/KAPITTEL_4"><h2>Kapittel 4. Ledelsens oppgaver</h2><article class="legalArticle" data-lovdata-URL="SF/forskrift/2022-01-19-100/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Styringssystemet for sikring</span></h3><article class="legalP" id="kapittel-4-paragraf-1-ledd-1">Den øverste ledelsen skal sørge for at styringssystemet for sikring er dokumentert og etterlevd, og at det kontinuerlig forbedres.</article></article><article class="legalArticle" data-lovdata-URL="SF/forskrift/2022-01-19-100/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Ansvar og myndighet</span></h3><article class="legalP" id="kapittel-4-paragraf-2-ledd-1">Den øverste ledelsen skal organisere jernbanevirksomheten slik at ansvar og myndighet klart fremgår.</article><article class="legalP" id="kapittel-4-paragraf-2-ledd-2">Den øverste ledelsen har ansvaret for at alle arbeidsoppgaver av betydning for sikring er identifisert, og for at ansvar og myndighet knyttet til arbeidsoppgavene er klart beskrevet.</article></article><article class="legalArticle" data-lovdata-URL="SF/forskrift/2022-01-19-100/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Ledelsens gjennomgang</span></h3><article class="legalP" id="kapittel-4-paragraf-3-ledd-1">Den øverste ledelsen skal, ved behov og minst en gang per år, gjennomgå styringssystemet for sikring, for å sikre at det fortsatt er hensiktsmessig og oppdatert.</article><article class="legalP" id="kapittel-4-paragraf-3-ledd-2">Ledelsens gjennomgang skal avdekke eventuelle behov for endring i styringssystemet.</article><article class="legalP" id="kapittel-4-paragraf-3-ledd-3">I gjennomgangen skal ledelsen minimum ta hensyn til<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-3-punkt-1"><article class="legalP" id="kapittel-4-paragraf-3-ledd-3-punkt-1-ledd-1">endrede forutsetninger,</article></article></li><li data-name="b." value="2"><article class="listArticle" id="kapittel-4-paragraf-3-ledd-3-punkt-2"><article class="legalP" id="kapittel-4-paragraf-3-ledd-3-punkt-2-ledd-1">nye og oppdaterte risikovurderinger,</article></article></li><li data-name="c." value="3"><article class="listArticle" id="kapittel-4-paragraf-3-ledd-3-punkt-3"><article class="legalP" id="kapittel-4-paragraf-3-ledd-3-punkt-3-ledd-1">avvik og hvordan de er fulgt opp,</article></article></li><li data-name="d." value="4"><article class="listArticle" id="kapittel-4-paragraf-3-ledd-3-punkt-4"><article class="legalP" id="kapittel-4-paragraf-3-ledd-3-punkt-4-ledd-1">interne revisjoner, revisjoner av leverandører og gjennomføringen av tiltak basert på resultatene,</article></article></li><li data-name="e." value="5"><article class="listArticle" id="kapittel-4-paragraf-3-ledd-3-punkt-5"><article class="legalP" id="kapittel-4-paragraf-3-ledd-3-punkt-5-ledd-1">analyser av tilsiktede uønskede handlinger og</article></article></li><li data-name="f." value="6"><article class="listArticle" id="kapittel-4-paragraf-3-ledd-3-punkt-6"><article class="legalP" id="kapittel-4-paragraf-3-ledd-3-punkt-6-ledd-1">oppfølgingstiltak etter ledelsens tidligere gjennomganger.</article></article></li></ol></article></article></section><section class="section" data-name="kap5" id="kapittel-5" data-lovdata-URL="SF/forskrift/2022-01-19-100/KAPITTEL_5"><h2>Kapittel 5. Kompetanse og opplæring</h2><article class="legalArticle" data-lovdata-URL="SF/forskrift/2022-01-19-100/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Kompetanse</span></h3><article class="legalP" id="kapittel-5-paragraf-1-ledd-1">Jernbanevirksomheten skal ha nødvendig kompetanse for å drive innenfor den risikoen jernbanevirksomheten aksepterer.</article><article class="legalP" id="kapittel-5-paragraf-1-ledd-2">Jernbanevirksomheten skal sikre at leverandører, som utfører oppgaver av betydning for sikringsarbeidet, har den kompetansen som jernbanevirksomheten krever. Jernbanevirksomheten skal ha nødvendig kompetanse til blant annet å kunne spesifisere krav til leveranser, følge opp leverandøren og ta stilling til leveransen.</article></article><article class="legalArticle" data-lovdata-URL="SF/forskrift/2022-01-19-100/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Kompetansekrav</span></h3><article class="legalP" id="kapittel-5-paragraf-2-ledd-1">Jernbanevirksomheten skal ha kompetansekrav som angir den kompetansen som er nødvendig for å utføre alle oppgaver og funksjoner av betydning for sikringsarbeidet.</article></article><article class="legalArticle" data-lovdata-URL="SF/forskrift/2022-01-19-100/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Opplæring</span></h3><article class="legalP" id="kapittel-5-paragraf-3-ledd-1">Jernbanevirksomheten skal ha opplæringsprogrammer, krav og systemer som opprettholder de ansattes kompetanse.</article><article class="legalP" id="kapittel-5-paragraf-3-ledd-2">Jernbanevirksomheten skal stille krav om at leverandørene opprettholder personellets kompetanse.</article></article></section><section class="section" data-name="kap6" id="kapittel-6" data-lovdata-URL="SF/forskrift/2022-01-19-100/KAPITTEL_6"><h2>Kapittel 6. Risikostyring</h2><article class="legalArticle" data-lovdata-URL="SF/forskrift/2022-01-19-100/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Aksept av risiko</span></h3><article class="legalP" id="kapittel-6-paragraf-1-ledd-1">Jernbanevirksomheten skal ta stilling til hvilket risikonivå den aksepterer og sikre at virksomheten drives innenfor dette nivået.</article></article><article class="legalArticle" data-lovdata-URL="SF/forskrift/2022-01-19-100/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Risikovurderinger</span></h3><article class="legalP" id="kapittel-6-paragraf-2-ledd-1">Jernbanevirksomheten skal planlegge og gjennomføre nødvendige risikovurderinger for å fastslå om driften av virksomheten er innenfor den risikoen jernbanevirksomheten aksepterer.</article><article class="legalP" id="kapittel-6-paragraf-2-ledd-2">Det skal fremgå hva som er formålet med de enkelte risikovurderingene samt hvilke forutsetninger og avgrensninger som er lagt til grunn.</article><article class="legalP" id="kapittel-6-paragraf-2-ledd-3">Risikovurderingene skal gjennomføres etter anerkjente og hensiktsmessige metoder.</article></article><article class="legalArticle" data-lovdata-URL="SF/forskrift/2022-01-19-100/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Oppfølging og oppdatering av risikovurderinger</span></h3><article class="legalP" id="kapittel-6-paragraf-3-ledd-1">Jernbanevirksomheten skal systematisk følge opp forutsetningene for, avgrensningene og resultatene av risikovurderingene. Jernbanevirksomheten skal gjennomføre nødvendige sikringstiltak for å håndtere identifiserte risikoer, og skal i nødvendig grad samarbeide med andre jernbanevirksomheter og tredjeparter om dette. Tiltakene, og hvilke funksjoner de skal ivareta, skal være kjent for relevant personell.</article><article class="legalP" id="kapittel-6-paragraf-3-ledd-2">Risikovurderingene skal oppdateres hvis avgrensningene eller forutsetningene for risikovurderingene endrer seg, eller hvis det foreligger annen ny kunnskap av betydning for vurderingene.</article></article><article class="legalArticle" data-lovdata-URL="SF/forskrift/2022-01-19-100/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Sikringstiltak</span></h3><article class="legalP" id="kapittel-6-paragraf-4-ledd-1">Sikringstiltakene skal hindre eller forsinke uønsket adgang til verdier og være dimensjonert i forhold til trusselbildet.</article><article class="legalP" id="kapittel-6-paragraf-4-ledd-2">Der det er nødvendig med flere sikringstiltak, skal det være tilstrekkelig uavhengighet mellom dem.</article></article></section><section class="section" data-name="kap7" id="kapittel-7" data-lovdata-URL="SF/forskrift/2022-01-19-100/KAPITTEL_7"><h2>Kapittel 7. Beredskap</h2><article class="legalArticle" data-lovdata-URL="SF/forskrift/2022-01-19-100/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Beredskap</span></h3><article class="legalP" id="kapittel-7-paragraf-1-ledd-1">Jernbanevirksomheten skal ha beredskap for hendelser som følge av, eller trussel om, tilsiktede uønskede handlinger. Beredskapen skal være dimensjonert på grunnlag av risikovurderinger og beredskapsanalyser og være beskrevet i beredskapsplaner.</article><article class="legalP" id="kapittel-7-paragraf-1-ledd-2">Beredskapen skal minimum omfatte:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-ledd-2-punkt-1"><article class="legalP" id="kapittel-7-paragraf-1-ledd-2-punkt-1-ledd-1">oversikt over kompetent og øvet personell,</article></article></li><li data-name="b." value="2"><article class="listArticle" id="kapittel-7-paragraf-1-ledd-2-punkt-2"><article class="legalP" id="kapittel-7-paragraf-1-ledd-2-punkt-2-ledd-1">oversikt over utstyr og materiell,</article></article></li><li data-name="c." value="3"><article class="listArticle" id="kapittel-7-paragraf-1-ledd-2-punkt-3"><article class="legalP" id="kapittel-7-paragraf-1-ledd-2-punkt-3-ledd-1">oversikt over hvilke andre relevante aktører med beredskapsressurser jernbanevirksomheten er avhengig av,</article></article></li><li data-name="d." value="4"><article class="listArticle" id="kapittel-7-paragraf-1-ledd-2-punkt-4"><article class="legalP" id="kapittel-7-paragraf-1-ledd-2-punkt-4-ledd-1">et dokumentert beredskapsplanverk, med tydelig rollefordeling, varslingslister og tiltaksplaner,</article></article></li><li data-name="e." value="5"><article class="listArticle" id="kapittel-7-paragraf-1-ledd-2-punkt-5"><article class="legalP" id="kapittel-7-paragraf-1-ledd-2-punkt-5-ledd-1">rutiner som sikrer at reisende og publikum får informasjon om hvordan de skal forholde seg og</article></article></li><li data-name="f." value="6"><article class="listArticle" id="kapittel-7-paragraf-1-ledd-2-punkt-6"><article class="legalP" id="kapittel-7-paragraf-1-ledd-2-punkt-6-ledd-1">rutiner for kommunikasjon i nødsituasjoner.</article></article></li></ol></article><article class="legalP" id="kapittel-7-paragraf-1-ledd-3">Jernbanevirksomheten skal samordne sine beredskapsplaner med andre relevante aktører og offentlige myndigheter.</article><article class="legalP" id="kapittel-7-paragraf-1-ledd-4">Infrastrukturforvaltere skal samordne sine beredskapsplaner med relevante jernbanevirksomheter.</article></article><article class="legalArticle" data-lovdata-URL="SF/forskrift/2022-01-19-100/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Beredskapsøvelser</span></h3><article class="legalP" id="kapittel-7-paragraf-2-ledd-1">For å forsikre seg om at beredskapen fungerer etter hensikten skal jernbanevirksomheten regelmessig gjennomføre beredskapsøvelser og delta i beredskapsøvelser. Jernbanevirksomhetenes beredskapsøvelser skal samordnes i den grad det er nødvendig, også med offentlige myndigheter og andre relevante aktører.</article></article></section><section class="section" data-name="kap8" id="kapittel-8" data-lovdata-URL="SF/forskrift/2022-01-19-100/KAPITTEL_8"><h2>Kapittel 8. Revisjoner og oppfølging</h2><article class="legalArticle" data-lovdata-URL="SF/forskrift/2022-01-19-100/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Revisjoner</span></h3><article class="legalP" id="kapittel-8-paragraf-1-ledd-1">Jernbanevirksomheten skal systematisk gjennomføre revisjoner av sitt styringssystem for sikring. Revisjonene skal kontrollere om styringssystemet er tilfredsstillende dokumentert og etterlevd, og om det tilfredsstiller krav i jernbanelovgivningen.</article><article class="legalP" id="kapittel-8-paragraf-1-ledd-2">Jernbanevirksomheten skal systematisk gjennomføre revisjoner av leverandører for å kontrollere om de overholder krav i eller i medhold av avtaler.</article><article class="legalP" id="kapittel-8-paragraf-1-ledd-3">Revisjonene skal følge anerkjent metodikk, vedtatte revisjonsprogrammer og gjennomføres på en måte som ivaretar objektivitet og uavhengighet.</article></article><article class="legalArticle" data-lovdata-URL="SF/forskrift/2022-01-19-100/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Oppfølging av uønskede hendelser</span></h3><article class="legalP" id="kapittel-8-paragraf-2-ledd-1">Jernbanevirksomheten skal ha et system for å sikre at uønskede hendelser rapporteres internt, registreres, granskes, analyseres og følges opp. Hendelsene skal analyseres både enkeltvis og i forhold til andre hendelser slik at nødvendige tiltak kan identifiseres.</article><article class="legalP" id="kapittel-8-paragraf-2-ledd-2">Tiltakene skal følges opp, og effekten av dem skal evalueres. Når det er nødvendig, skal det gjennomføres kompenserende tiltak inntil nødvendige tiltak er iverksatt.</article></article><article class="legalArticle" data-lovdata-URL="SF/forskrift/2022-01-19-100/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Oppfølging av avvik</span></h3><article class="legalP" id="kapittel-8-paragraf-3-ledd-1">Jernbanevirksomheten skal registrere og følge opp avvik fra krav om sikring i jernbanelovgivningen og interne bestemmelser. Det skal tas stilling til hva avvikene betyr for sikringsnivået, både enkeltvis og i forhold til andre avvik.</article><article class="legalP" id="kapittel-8-paragraf-3-ledd-2">Jernbanevirksomheten skal korrigere avvik, avdekke årsakene til avvikene og iverksette tiltak for å hindre at de gjentar seg. Tiltakene skal følges opp og effekten av dem skal evalueres. Når det er nødvendig, skal det gjennomføres kompenserende tiltak inntil avvikene er korrigert.</article></article></section><section class="section" data-name="kap9" id="kapittel-9" data-lovdata-URL="SF/forskrift/2022-01-19-100/KAPITTEL_9"><h2>Kapittel 9. Tilsyn, unntak og ikrafttredelse</h2><article class="legalArticle" data-lovdata-URL="SF/forskrift/2022-01-19-100/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Tilsyn og pålegg</span></h3><article class="legalP" id="kapittel-9-paragraf-1-ledd-1">Statens jernbanetilsyn fører tilsyn etter denne forskriften.</article><article class="legalP" id="kapittel-9-paragraf-1-ledd-2">Statens jernbanetilsyn fatter vedtak om pålegg etter <a href="lov/1993-06-11-100/§11">jernbaneloven § 11</a> og <a href="lov/1993-06-11-100/§13">jernbaneloven § 13</a> om tvangsmulkt.</article></article><article class="legalArticle" data-lovdata-URL="SF/forskrift/2022-01-19-100/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Unntak fra forskriften</span></h3><article class="legalP" id="kapittel-9-paragraf-2-ledd-1">Statens jernbanetilsyn kan gjøre unntak fra denne forskriften dersom det foreligger særlige grunner.</article></article><article class="legalArticle" data-lovdata-URL="SF/forskrift/2022-01-19-100/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Straff</span></h3><article class="legalP" id="kapittel-9-paragraf-3-ledd-1">Overtredelse av bestemmelser i denne forskriften er straffbart etter <a href="lov/1993-06-11-100/§22">jernbaneloven § 22</a> dersom forholdet ikke går under en strengere straffebestemmelse.</article></article><article class="legalArticle" data-lovdata-URL="SF/forskrift/2022-01-19-100/§9-4" data-name="§9-4" id="kapittel-9-paragraf-4"><h3 class="legalArticleHeader"><span class="legalArticleValue">§ 9-4</span>. <span class="legalArticleTitle">Når forskriften trer i kraft</span></h3><article class="legalP" id="kapittel-9-paragraf-4-ledd-1">Forskriften trer i kraft 1. juli 2022. Fra samme tid oppheves <a href="forskrift/2015-07-01-848">forskrift 1. juli 2015 nr. 848 om sikring på jernbane</a>.</article></article></section></main></body></html>