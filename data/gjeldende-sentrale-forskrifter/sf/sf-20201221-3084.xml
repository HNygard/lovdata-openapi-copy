<!DOCTYPE html><html lang="no"><head><title>Forskrift om behandling av forbrukerklager i Forbrukertilsynet og Forbrukerklageutvalget (forbrukerklageforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-21-3084</dd><dt class="dokid">DokumentID</dt><dd class="dokid">SF/forskrift/2020-12-21-3084</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, tros- og livssynsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-04-12-612">forskrift/2024-04-12-612</a> fra 2024-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2017-02-17-200">forskrift/2017-02-17-200</a></li><li><a href="forskrift/2016-06-20-733">forskrift/2016-06-20-733</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2020-06-23-98/§1">lov/2020-06-23-98/§1</a></li><li><a href="lov/2020-06-23-98/§2">lov/2020-06-23-98/§2</a></li><li><a href="lov/2020-06-23-98/§3">lov/2020-06-23-98/§3</a></li><li><a href="lov/2020-06-23-98/§7">lov/2020-06-23-98/§7</a></li><li><a href="lov/2020-06-23-98/§13">lov/2020-06-23-98/§13</a></li><li><a href="lov/2020-06-23-98/§16">lov/2020-06-23-98/§16</a></li><li><a href="lov/2020-06-23-98/§25">lov/2020-06-23-98/§25</a></li><li><a href="lov/2020-06-23-98/§26">lov/2020-06-23-98/§26</a></li></ul></dd><dt class="dateOfPublication">Kunngjort</dt><dd class="dateOfPublication">2020-12-30 17:25</dd><dt class="titleShort">Korttittel</dt><dd class="titleShort">Forbrukerklageforskriften</dd><dt class="title">Tittel</dt><dd class="title">Forskrift om behandling av forbrukerklager i Forbrukertilsynet og Forbrukerklageutvalget (forbrukerklageforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 21. desember 2020 med hjemmel i <a href="lov/2020-06-23-98/§1">lov 23. juni 2020 nr. 98 om behandling av forbrukerklager i Forbrukertilsynet og Forbrukerklageutvalget (forbrukerklageloven) § 1</a> annet ledd, <a href="lov/2020-06-23-98/§2">§ 2</a>, <a href="lov/2020-06-23-98/§3">§ 3</a>, <a href="lov/2020-06-23-98/§7">§ 7</a>, <a href="lov/2020-06-23-98/§13">§ 13</a>, <a href="lov/2020-06-23-98/§16">§ 16</a>, <a href="lov/2020-06-23-98/§25">§ 25</a> og <a href="lov/2020-06-23-98/§26">§ 26</a>. <br /> <strong>Endret</strong> ved forskrift <a href="forskrift/2024-04-12-612">12 april 2024 nr. 612</a> (i kraft 1 juli 2024).</dd><dt class="refid">RefID</dt><dd class="refid">forskrift/2020-12-21-3084</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om behandling av forbrukerklager i Forbrukertilsynet og Forbrukerklageutvalget (forbrukerklageforskriften)</a><ul class="tocSubUl"><li><a href="#paragraf-1">§ 1. Forbrukertilsynets saksområde</a></li><li><a href="#paragraf-2">§ 2. Forbrukerklageutvalgets saksområde</a></li><li><a href="#paragraf-3">§ 2a. Saksbehandlingsgebyr</a></li><li><a href="#paragraf-4">§ 3. Kompetansekrav og oppnevning</a></li><li><a href="#paragraf-5">§ 4. Krav til klagen til Forbrukerklageutvalget</a></li><li><a href="#paragraf-6">§ 5. Forbrukerklageutvalgets sammensetning</a></li><li><a href="#paragraf-7">§ 6. Protokoll</a></li><li><a href="#paragraf-8">§ 7. Informasjon på nettside</a></li><li><a href="#paragraf-9">§ 8. Informasjon i årsrapport</a></li><li><a href="#paragraf-10">§ 9. Ikrafttredelse</a></li><li><a href="#paragraf-11">§ 10. Overgangsregler</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-21-3084" id="dokument"><h1>Forskrift om behandling av forbrukerklager i Forbrukertilsynet og Forbrukerklageutvalget (forbrukerklageforskriften)</h1><article class="legalArticle" data-lovdata-URL="SF/forskrift/2020-12-21-3084/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbrukertilsynets saksområde</span></h2><article class="legalP" id="paragraf-1-ledd-1">Forbrukertilsynet skal etter klage fra forbruker eller næringsdrivende mekle i klagesaker<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">som kan bringes inn for Forbrukerklageutvalget, jf. § 2</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">om vare- og tjenestekontrakter mellom næringsdrivende og forbruker som ikke er omfattet av annet innmeldt klageorgans saksområde, jf. <a href="lov/2016-06-17-29/§25">godkjenningsloven § 25</a></article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">om vare- og tjenestekontrakter mellom næringsdrivende og forbruker som er omfattet av annet innmeldt klageorgans saksområde, men som klageorganet ikke behandler fordi den næringsdrivende ikke er tilsluttet klageorganet.</article></article></li></ol></article><article class="legalP" id="paragraf-1-ledd-2">Forbrukertilsynet skal ikke mekle i klagesaker om<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">helsetjenester som ytes av helsepersonell, jf. <a href="lov/1999-07-02-64/§3">helsepersonelloven § 3</a></article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">offentlig tilbud om videregående eller høyere utdanning</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">ikke-økonomiske tjenester av allmenn interesse</article></article></li><li data-name="d." value="4"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">krav som klagerens motpart har erkjent.</article></article></li></ol></article></article><article class="legalArticle" data-lovdata-URL="SF/forskrift/2020-12-21-3084/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbrukerklageutvalgets saksområde</span></h2><article class="legalP" id="paragraf-2-ledd-1">Forbrukerklageutvalget skal behandle klagesaker som har vært behandlet i Forbrukertilsynet om<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">kjøp av ting til forbruker og om ytelser som selgeren eller andre har påtatt seg overfor kjøperen i tilknytning til kjøpet, mellom forbruker og næringsdrivende og mellom forbrukere</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">håndverkertjenester etter <a href="lov/1989-06-16-63">håndverkertjenesteloven</a></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">avtaler etter <a href="lov/2014-06-20-27">angrerettloven</a>.</article></article></li></ol></article><article class="legalP" id="paragraf-2-ledd-2">Forbrukerklageutvalget kan også behandle klagesaker av prinsipiell karakter mellom forbruker og næringsdrivende som omhandlet i § 1 første ledd bokstav b og c. Ved vurderingen av om en sak er prinsipiell, skal det tas hensyn til om den reiser spørsmål som gjelder mange forbrukere eller spørsmål der det er særlig behov for rettslig avklaring.</article><article class="legalP" id="paragraf-2-ledd-3">Forbrukerklageutvalget skal ikke behandle klagesaker om kjøp av elektrisk energi og krav som klagerens motpart har erkjent.</article></article><article class="legalArticle" data-lovdata-URL="SF/forskrift/2020-12-21-3084/§2a" data-name="§2a" id="paragraf-3"><h2 class="legalArticleHeader"><span class="legalArticleValue">§ 2a</span>. <span class="legalArticleTitle">Saksbehandlingsgebyr</span></h2><article class="legalP" id="paragraf-3-ledd-1">Det skal betales gebyr med<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">0,2 rettsgebyr for behandlingen i Forbrukertilsynet, se <a href="forskrift/1983-02-15-86/§2-1">rettsgebyrforskriften § 2-1</a></article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">1,0 rettsgebyr for behandlingen i Forbrukerklageutvalget.</article></article></li></ol></article><article class="legalP" id="paragraf-3-ledd-2">En klage kan først fremmes når gebyret er betalt. Gebyret betales ikke tilbake selv om klagen avvises eller av andre grunner ikke tas til behandling.</article><article class="changesToParent">Tilføyd ved forskrift <a href="forskrift/2024-04-12-612">12 april 2024 nr. 612</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2020-12-21-3084/§3" data-name="§3" id="paragraf-4"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kompetansekrav og oppnevning</span></h2><article class="legalP" id="paragraf-4-ledd-1">Ledere, saksbehandlere og andre i Forbrukertilsynet som behandler klager etter <a href="lov/2020-06-23-98">forbrukerklageloven</a>, skal ha nødvendig kunnskap og kompetanse innen utenrettslig klagebehandling og forbrukerrettigheter.</article><article class="legalP" id="paragraf-4-ledd-2">Forbrukerklageutvalgets leder, nestledere og medlemmer oppnevnes av departementet for fire år av gangen og kan gjenoppnevnes. Lederen og nestlederne skal fylle kravene til dommere i <a href="lov/1915-08-13-5/§53">domstolloven § 53</a> første ledd og <a href="lov/1915-08-13-5/§54">§ 54</a> annet ledd. Halvparten av medlemmene som ikke er leder eller nestledere, skal ha særlig innsikt i forbrukernes interesser og halvparten i næringsdrivendes interesser.</article></article><article class="legalArticle" data-lovdata-URL="SF/forskrift/2020-12-21-3084/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til klagen til Forbrukerklageutvalget</span></h2><article class="legalP" id="paragraf-5-ledd-1">Klagen som skal behandles av Forbrukerklageutvalget skal inneholde partenes navn, adresse, hva saken gjelder, krav, påstand og påstandsgrunnlag. Klagen skal være datert og signert. Elektronisk signatur likestilles med håndskrevet signatur.</article><article class="legalP" id="paragraf-5-ledd-2">Suppleres klagen innen rimelig tid, avbrytes fristen i <a href="lov/2020-06-23-98/§13">forbrukerklageloven § 13</a> når Forbrukertilsynet mottok klagen, selv om kravene i første ledd ikke er oppfylt.</article></article><article class="legalArticle" data-lovdata-URL="SF/forskrift/2020-12-21-3084/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbrukerklageutvalgets sammensetning</span></h2><article class="legalP" id="paragraf-6-ledd-1">Ved behandlingen av hver klagesak skal utvalget bestå av leder eller nestleder og ett medlem som har særlig innsikt i forbrukernes interesser og ett medlem som har særlig innsikt i næringsdrivendes interesser. Utvalget treffer vedtak med alminnelig flertall.</article><article class="legalP" id="paragraf-6-ledd-2">I prinsipielle saker etter § 2 første og annet ledd kan Forbrukerklageutvalgets leder eller nestleder beslutte at saken skal behandles av et utvidet utvalg på fem medlemmer.</article><article class="legalP" id="paragraf-6-ledd-3">Vedtak om avvisning, oppfriskning, retting og avslag på begjæring om gjenåpning av klagesak kan fastsettes av leder eller nestleder. Leder eller nestleder kan også avgjøre klagesaker der Forbrukerklageutvalget har fast praksis eller har avgjort en tilsvarende sak på prinsipielt grunnlag.</article></article><article class="legalArticle" data-lovdata-URL="SF/forskrift/2020-12-21-3084/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Protokoll</span></h2><article class="legalP" id="paragraf-7-ledd-1">Forbrukertilsynet skal føre protokoll over Forbrukerklageutvalgets møter. Protokollen underskrives av medlemmene i utvalget. Elektronisk signatur likestilles med håndskrevet signatur.</article><article class="legalP" id="paragraf-7-ledd-2">Protokollen skal inneholde opplysninger om<ol class="defaultList" type="a"><li data-name="a." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">tid og sted for møtet</article></article></li><li data-name="b." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">hvem som deltok i avgjørelsene</article></article></li><li data-name="c." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">hvilke klagesaker som ble behandlet</article></article></li><li data-name="d." value="4"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">konklusjonen i den enkelte klagesak.</article></article></li></ol></article></article><article class="legalArticle" data-lovdata-URL="SF/forskrift/2020-12-21-3084/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Informasjon på nettside</span></h2><article class="legalP" id="paragraf-8-ledd-1">Følgende opplysninger skal på en klar og lett forståelig måte fremgå av Forbrukertilsynets nettside, jf. <a href="lov/2020-06-23-98/§25">forbrukerklageloven § 25</a>:<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Forbrukertilsynets kontaktopplysninger, herunder post- og e-postadresse</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">hvilke fysiske personer som har ansvar for klagebehandlingen i Forbrukertilsynet og Forbrukerklageutvalget, med opplysninger om hvilke ledere, nestledere, nemndsmedlemmer og saksbehandlere som behandler klagene, hvordan de er oppnevnt eller ansatt og for hvor lang tid</article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">formell kompetanse, relevant erfaring og opplysninger om upartiskhet og uavhengighet hos de fysiske personene som har ansvar for klagebehandlingen i Forbrukertilsynet og Forbrukerklageutvalget</article></article></li><li data-name="d." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">Forbrukertilsynets og Forbrukerklageutvalgets eventuelle deltakelse i nettverk av klageorganer som legger til rette for behandling av klagesaker over landegrensene</article></article></li><li data-name="e." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">Forbrukertilsynets og Forbrukerklageutvalgets saksområde, herunder om det foreligger verdigrenser for klagebehandlingen</article></article></li><li data-name="f." value="6"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">Forbrukertilsynets og Forbrukerklageutvalgets klagebehandlingsprosess med retningslinjer for saksbehandlingen og adgangen til å avvise en klage</article></article></li><li data-name="g." value="7"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">på hvilke språk klagen og saksdokumentene kan sendes, og på hvilke språk klagebehandlingen i Forbrukertilsynet og Forbrukerklageutvalget foregår</article></article></li><li data-name="h." value="8"><article class="listArticle" id="paragraf-8-ledd-1-punkt-8"><article class="legalP" id="paragraf-8-ledd-1-punkt-8-ledd-1">hvilke regler Forbrukertilsynet og Forbrukerklageutvalget kan anvende som grunnlag for klagebehandlingen</article></article></li><li data-name="i." value="9"><article class="listArticle" id="paragraf-8-ledd-1-punkt-9"><article class="legalP" id="paragraf-8-ledd-1-punkt-9-ledd-1">partenes plikter før en klagesak tas opp til behandling i Forbrukertilsynet og Forbrukerklageutvalget</article></article></li><li data-name="j." value="10"><article class="listArticle" id="paragraf-8-ledd-1-punkt-10"><article class="legalP" id="paragraf-8-ledd-1-punkt-10-ledd-1">om en part ensidig har rett til å trekke klagen fra behandling i Forbrukertilsynet og Forbrukerklageutvalget</article></article></li><li data-name="k." value="11"><article class="listArticle" id="paragraf-8-ledd-1-punkt-11"><article class="legalP" id="paragraf-8-ledd-1-punkt-11-ledd-1">eventuelle sakskostnader partene må dekke, og regler for fordeling av disse</article></article></li><li data-name="l." value="12"><article class="listArticle" id="paragraf-8-ledd-1-punkt-12"><article class="legalP" id="paragraf-8-ledd-1-punkt-12-ledd-1">gjennomsnittlig saksbehandlingstid i Forbrukertilsynet og Forbrukerklageutvalget</article></article></li><li data-name="m." value="13"><article class="listArticle" id="paragraf-8-ledd-1-punkt-13"><article class="legalP" id="paragraf-8-ledd-1-punkt-13-ledd-1">hvilken rettsvirkning og rettskraft resultatet av klagebehandlingen i Forbrukertilsynet og Forbrukerklageutvalget har</article></article></li><li data-name="n." value="14"><article class="listArticle" id="paragraf-8-ledd-1-punkt-14"><article class="legalP" id="paragraf-8-ledd-1-punkt-14-ledd-1">oversikt over Forbrukerklageutvalgets praksis og vedtak</article></article></li><li data-name="o." value="15"><article class="listArticle" id="paragraf-8-ledd-1-punkt-15"><article class="legalP" id="paragraf-8-ledd-1-punkt-15-ledd-1">Forbrukertilsynets årsrapport, jf. <a href="lov/2020-06-23-98/§8">§ 8</a></article></article></li><li data-name="p." value="16"><article class="listArticle" id="paragraf-8-ledd-1-punkt-16"><article class="legalP" id="paragraf-8-ledd-1-punkt-16-ledd-1">EU-kommisjonens liste over klageorganer som oppfyller kravene i direktiv <a href="eu/32013l0011">2013/11/EU</a> om alternativ tvisteløsning i forbrukersaker, med særlig informasjon om at Forbrukertilsynet er oppført på denne listen, jf. <a href="lov/2016-06-17-29/§25">godkjenningsloven § 25</a>.</article></article></li></ol></article><article class="legalP" id="paragraf-8-ledd-2">EU-kommisjonens liste over klageorganer, jf. første ledd bokstav p, skal også gjøres tilgjengelig på et varig medium i Forbrukertilsynets lokaler.</article></article><article class="legalArticle" data-lovdata-URL="SF/forskrift/2020-12-21-3084/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Informasjon i årsrapport</span></h2><article class="legalP" id="paragraf-9-ledd-1">Forbrukertilsynet skal utarbeide en årsrapport som skal inneholde opplysninger om Forbrukertilsynets mekling og Forbrukerklageutvalgets klagebehandling, jf. <a href="lov/2020-06-23-98/§25">forbrukerklageloven § 25</a>.</article><article class="legalP" id="paragraf-9-ledd-2">Årsrapporten skal inneholde følgende opplysninger om Forbrukertilsynets mekling og Forbrukerklageutvalgets klagebehandling:<ol class="defaultList" type="a"><li data-name="a." value="1"><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1">antall mottatte klager og hva de gjaldt</article></article></li><li data-name="b." value="2"><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1">eventuelle systematiske eller vesentlige problemer som forekommer ofte og fører til klagesaker mellom forbrukere og næringsdrivende, inkludert eventuelle anbefalinger om hvordan slike problemer kan unngås eller løses i framtiden</article></article></li><li data-name="c." value="3"><article class="listArticle" id="paragraf-9-ledd-2-punkt-3"><article class="legalP" id="paragraf-9-ledd-2-punkt-3-ledd-1">antall avviste klager, og hvordan de avviste klagene prosentvis fordeler seg på de ulike avvisningsgrunnene</article></article></li><li data-name="d." value="4"><article class="listArticle" id="paragraf-9-ledd-2-punkt-4"><article class="legalP" id="paragraf-9-ledd-2-punkt-4-ledd-1">prosentandel avbrutte klagebehandlinger, og årsaken til det, hvis slik informasjon foreligger</article></article></li><li data-name="e." value="5"><article class="listArticle" id="paragraf-9-ledd-2-punkt-5"><article class="legalP" id="paragraf-9-ledd-2-punkt-5-ledd-1">prosentandel av klagebehandlingsresultater til fordel for henholdsvis forbruker og næringsdrivende, samt klagesaker som har endt med en minnelig løsning</article></article></li><li data-name="f." value="6"><article class="listArticle" id="paragraf-9-ledd-2-punkt-6"><article class="legalP" id="paragraf-9-ledd-2-punkt-6-ledd-1">gjennomsnittlig saksbehandlingstid</article></article></li><li data-name="g." value="7"><article class="listArticle" id="paragraf-9-ledd-2-punkt-7"><article class="legalP" id="paragraf-9-ledd-2-punkt-7-ledd-1">i hvilket omfang resultatet av klagebehandlingen har blitt etterlevd, dersom det er kjent</article></article></li><li data-name="h." value="8"><article class="listArticle" id="paragraf-9-ledd-2-punkt-8"><article class="legalP" id="paragraf-9-ledd-2-punkt-8-ledd-1">eventuell deltagelse i nettverk av klageorganer som legger til rette for behandling av klagesaker over landegrensene</article></article></li><li data-name="i." value="9"><article class="listArticle" id="paragraf-9-ledd-2-punkt-9"><article class="legalP" id="paragraf-9-ledd-2-punkt-9-ledd-1">eventuelle opplærings- og kompetansetiltak</article></article></li><li data-name="j." value="10"><article class="listArticle" id="paragraf-9-ledd-2-punkt-10"><article class="legalP" id="paragraf-9-ledd-2-punkt-10-ledd-1">en evaluering av klagebehandlingens effektivitet, samt forslag til forbedringstiltak.</article></article></li></ol></article><article class="legalP" id="paragraf-9-ledd-3">I tillegg skal årsrapporten om Forbrukertilsynets mekling inneholde opplysninger om antall klagesaker som behandles innen lovens saksbehandlingsfrist på 90 dager, antall klagesaker som ikke behandles innen lovens saksbehandlingsfrist på 90 dager og andelen av disse som har fått forlenget saksbehandlingsfrist.</article></article><article class="legalArticle" data-lovdata-URL="SF/forskrift/2020-12-21-3084/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2021. Fra samme tid oppheves <a href="forskrift/2017-02-17-200">forskrift 17. februar 2017 nr. 200 om Forbrukerklageutvalget</a>, og <a href="forskrift/2016-06-20-733/§6">forskrift 20. juni 2016 nr. 733 om klageorganer for forbrukersaker § 6</a>.</article></article><article class="legalArticle" data-lovdata-URL="SF/forskrift/2020-12-21-3084/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsregler</span></h2><article class="legalP" id="paragraf-11-ledd-1">Loven og forskriften får bare virkning for klager som er mottatt av Forbrukertilsynet etter 1. januar 2021.</article><article class="legalP" id="paragraf-11-ledd-2">Forbrukertilsynet gis myndighet til å behandle også saker som er kommet inn før lovens ikrafttredelse 1. januar 2021.</article></article></main></body></html>