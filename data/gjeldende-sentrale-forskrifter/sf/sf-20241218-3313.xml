<!DOCTYPE html><html lang="nb"><head><title>Forskrift om datasenter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-18-3313</dd><dt class="dokid">DokumentID</dt><dd class="dokid">SF/forskrift/2024-12-18-3313</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk (DIA)</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li><a href="lov/2024-12-13-76/§3-7">lov/2024-12-13-76/§3-7</a></li><li><a href="lov/2024-12-13-76/§15-1">lov/2024-12-13-76/§15-1</a></li><li><a href="lov/2024-12-13-76/§15-12">lov/2024-12-13-76/§15-12</a></li><li><a href="lov/2024-12-13-76/§15-13">lov/2024-12-13-76/§15-13</a></li><li><a href="lov/2024-12-13-76/§16-7">lov/2024-12-13-76/§16-7</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-20 16:20</dd><dt class="title">Tittel</dt><dd class="title">Forskrift om datasenter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Digitaliserings- og forvaltningsdepartementet 18. desember 2024 med hjemmel i <a href="lov/2024-12-13-76/§3-7">lov 13. desember 2024 nr. 76 om elektronisk kommunikasjon (ekomloven) § 3-7</a>, <a href="lov/2024-12-13-76/§15-1">§ 15-1</a>, <a href="lov/2024-12-13-76/§15-12">§ 15-12</a>, <a href="lov/2024-12-13-76/§15-13">§ 15-13</a> og <a href="lov/2024-12-13-76/§16-7">§ 16-7</a>.</dd><dt class="refid">RefID</dt><dd class="refid">forskrift/2024-12-18-3313</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om datasenter</a><ul class="tocSubUl"><li><a href="#kapittel-1" data-child-interval="§§ 1-1 – 1-3">Kapittel 1. Innledende bestemmelser og krav til registrering</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Terskelverdi for datasenteroperatør</a></li><li><a href="#kapittel-1-paragraf-3">§ 1-3. Registreringsplikt for datasenteroperatører</a></li></ul></li><li><a href="#kapittel-2" data-child-interval="§§ 2-1 – 2-10">Kapittel 2. Sikkerhet og beredskap</a><ul class="tocSubUl"><li><a href="#kapittel-2-paragraf-1">§ 2-1. Krav til sikkerhetsstyring</a></li><li><a href="#kapittel-2-paragraf-2">§ 2-2. Krav om risiko- og sårbarhetsvurdering</a></li><li><a href="#kapittel-2-paragraf-3">§ 2-3. Krav til grunnsikring og skadebegrensningstiltak</a></li><li><a href="#kapittel-2-paragraf-4">§ 2-4. Krav til sikringsplaner</a></li><li><a href="#kapittel-2-paragraf-5">§ 2-5. Krav om beredskapsplanlegging og -øvelser</a></li><li><a href="#kapittel-2-paragraf-6">§ 2-6. Adgang til å pålegge sikkerhetsrevisjon</a></li><li><a href="#kapittel-2-paragraf-7">§ 2-7. Plikt til å følge opp at andre oppfyller sikkerhetskravene</a></li><li><a href="#kapittel-2-paragraf-8">§ 2-8. Plikt til å varsle om uønskede hendelser</a></li><li><a href="#kapittel-2-paragraf-9">§ 2-9. Adgang til å pålegge datasentrene å ha nasjonal autonomi</a></li><li><a href="#kapittel-2-paragraf-10">§ 2-10. Adgang til å pålegge prioritering av tjenestetilbud</a></li></ul></li><li><a href="#kapittel-3" data-child-interval="§§ 3-1 – 3-5">Kapittel 3. Tilsyn, klage m.m.</a><ul class="tocSubUl"><li><a href="#kapittel-3-paragraf-1">§ 3-1. Tilsyn</a></li><li><a href="#kapittel-3-paragraf-2">§ 3-2. Overtredelsesgebyr</a></li><li><a href="#kapittel-3-paragraf-3">§ 3-3. Utmåling av overtredelsesgebyr</a></li><li><a href="#kapittel-3-paragraf-4">§ 3-4. Klageinstans</a></li><li><a href="#kapittel-3-paragraf-5">§ 3-5. Dispensasjon</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 4-1. Ikrafttredelse</a></li><li><a href="#kapittel-4-paragraf-2">§ 4-2. Overgangsbestemmelse for registreringsplikten</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-18-3313" id="dokument"><h1>Forskrift om datasenter</h1><section class="section" data-name="kap1" id="kapittel-1" data-lovdata-URL="SF/forskrift/2024-12-18-3313/KAPITTEL_1"><h2>Kapittel 1. Innledende bestemmelser og krav til registrering</h2><article class="legalArticle" data-lovdata-URL="SF/forskrift/2024-12-18-3313/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for datasenteroperatører som definert i <a href="lov/2024-12-13-76/§1-5">ekomloven § 1-5</a> nr. 38.</article></article><article class="legalArticle" data-lovdata-URL="SF/forskrift/2024-12-18-3313/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Terskelverdi for datasenteroperatør</span></h3><article class="legalP" id="kapittel-1-paragraf-2-ledd-1">Terskelverdien etter <a href="lov/2024-12-13-76/§1-5">ekomloven § 1-5</a> nr. 38 bokstav b er 0,5 MW.</article></article><article class="legalArticle" data-lovdata-URL="SF/forskrift/2024-12-18-3313/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Registreringsplikt for datasenteroperatører</span></h3><article class="legalP" id="kapittel-1-paragraf-3-ledd-1">En datasenteroperatør skal registrere seg hos Nasjonal kommunikasjonsmyndighet før virksomheten starter opp. Virksomheten kan settes i gang når registrering er sendt.</article><article class="legalP" id="kapittel-1-paragraf-3-ledd-2">Registreringen skal inneholde<ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">datasenteroperatørs navn</article></article></li><li data-name="2." value="2"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">norsk organisasjonsnummer eller datasenteroperatørens rettslige status, form og registreringsnummer dersom datasenteroperatøren er registrert i et handelsregister eller et lignende offentlig register i EØS</article></article></li><li data-name="3." value="3"><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">norsk adresse eller adressen til datasenteroperatørens eventuelle hovedforetak i EØS og eventuelt en sekundær filial</article></article></li><li data-name="4." value="4"><article class="listArticle" id="kapittel-1-paragraf-3-ledd-2-punkt-4"><article class="legalP" id="kapittel-1-paragraf-3-ledd-2-punkt-4-ledd-1">datasenteroperatørens nettadresse</article></article></li><li data-name="5." value="5"><article class="listArticle" id="kapittel-1-paragraf-3-ledd-2-punkt-5"><article class="legalP" id="kapittel-1-paragraf-3-ledd-2-punkt-5-ledd-1">datasentrenes fysiske lokasjon</article></article></li><li data-name="6." value="6"><article class="listArticle" id="kapittel-1-paragraf-3-ledd-2-punkt-6"><article class="legalP" id="kapittel-1-paragraf-3-ledd-2-punkt-6-ledd-1">kontaktinformasjonen til en representant for datasenteroperatøren som kan møte opp fysisk med fullmakter og kunnskap til å kunne følge opp henvendelser fra myndighetene</article></article></li><li data-name="7." value="7"><article class="listArticle" id="kapittel-1-paragraf-3-ledd-2-punkt-7"><article class="legalP" id="kapittel-1-paragraf-3-ledd-2-punkt-7-ledd-1">en beskrivelse av hvilke tjenester som tilbys</article></article></li><li data-name="8." value="8"><article class="listArticle" id="kapittel-1-paragraf-3-ledd-2-punkt-8"><article class="legalP" id="kapittel-1-paragraf-3-ledd-2-punkt-8-ledd-1">informasjon om norske statlige, fylkeskommunale og kommunale myndigheter, organer og virksomheter som er kunder hos datasenteroperatøren</article></article></li><li data-name="9." value="9"><article class="listArticle" id="kapittel-1-paragraf-3-ledd-2-punkt-9"><article class="legalP" id="kapittel-1-paragraf-3-ledd-2-punkt-9-ledd-1">anslag over prosentvis andel av kraftforbruket som skal anvendes til utvinning av kryptovaluta</article></article></li><li data-name="10." value="10"><article class="listArticle" id="kapittel-1-paragraf-3-ledd-2-punkt-10"><article class="legalP" id="kapittel-1-paragraf-3-ledd-2-punkt-10-ledd-1">opplysninger om størrelsen på abonnert elektrisk effekt</article></article></li><li data-name="11." value="11"><article class="listArticle" id="kapittel-1-paragraf-3-ledd-2-punkt-11"><article class="legalP" id="kapittel-1-paragraf-3-ledd-2-punkt-11-ledd-1">forventet oppstart av virksomheten.</article></article></li></ol></article><article class="legalP" id="kapittel-1-paragraf-3-ledd-3">Nasjonal kommunikasjonsmyndighet kan fastsette standardskjema som skal nyttes ved registreringen, og nærmere krav til selve registreringen. Endringer i registrerte opplysninger, herunder om opphør av virksomheten og sletting i registeret, skal snarest mulig og senest to uker etter endringen meldes til Nasjonal kommunikasjonsmyndighet.</article><article class="legalP" id="kapittel-1-paragraf-3-ledd-4">Nasjonal kommunikasjonsmyndighet kan pålegge datasenteroperatører som faller under terskelverdien, men som er av særlig viktighet, å registrere seg. Nasjonal kommunikasjonsmyndighet kan ved enkeltvedtak gi unntak fra registreringsplikten i tilfeller der registrering er unødvendig for å oppfylle formålet med registreringen.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-12-18-3313/KAPITTEL_2"><h2>Kapittel 2. Sikkerhet og beredskap</h2><article class="legalArticle" data-lovdata-URL="SF/forskrift/2024-12-18-3313/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Krav til sikkerhetsstyring</span></h3><article class="legalP" id="kapittel-2-paragraf-1-ledd-1">En datasenteroperatør skal etablere og vedlikeholde et styringssystem for sikkerhet som beskriver virksomhetens sikkerhetsarbeid. Systemet skal sikre at virksomheten oppfyller krav gitt i eller med hjemmel i lov.</article><article class="legalP" id="kapittel-2-paragraf-1-ledd-2">Virksomhetens leder skal jevnlig foreta en gjennomgang av virksomhetens styringssystem for sikkerhet. Styringssystemet skal gjøres kjent for virksomhetens ansatte og underleverandører i den grad det er hensiktsmessig for å oppfylle krav gitt i eller med hjemmel i lov.</article><article class="legalP" id="kapittel-2-paragraf-1-ledd-3">Datasenteroperatørens styringssystem for sikkerhet skal dokumenteres.</article><article class="legalP" id="kapittel-2-paragraf-1-ledd-4">Datasenteroperatøren skal jevnlig kontrollere og revidere planverk og dokumentasjon knyttet til virksomhetens sikkerhetsstyring for å sikre at krav fastsatt i eller med hjemmel i lov er oppfylt.</article></article><article class="legalArticle" data-lovdata-URL="SF/forskrift/2024-12-18-3313/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Krav om risiko- og sårbarhetsvurdering</span></h3><article class="legalP" id="kapittel-2-paragraf-2-ledd-1">En datasenteroperatør skal utarbeide og vedlikeholde risiko- og sårbarhetsvurderinger for å ivareta forsvarlig sikkerhet i datasenteret. Risiko- og sårbarhetsvurderingene skal være at et slikt omfang av virksomheten kan identifisere organisatoriske, fysiske, logiske og menneskelige sikkerhetstiltak.</article><article class="legalP" id="kapittel-2-paragraf-2-ledd-2">Ved endringer som kan påvirke sikkerheten skal datasenteroperatøren vurdere hvilken risiko endringene medfører.</article><article class="legalP" id="kapittel-2-paragraf-2-ledd-3">Datasenteroperatørens risiko- og sårbarhetsvurderinger skal dokumenteres.</article></article><article class="legalArticle" data-lovdata-URL="SF/forskrift/2024-12-18-3313/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Krav til grunnsikring og skadebegrensningstiltak</span></h3><article class="legalP" id="kapittel-2-paragraf-3-ledd-1">En datasenteroperatør skal utarbeide, iverksette og vedlikeholde grunnsikringstiltak for å ivareta forsvarlig sikkerhet i datasenteret. Grunnsikringstiltak innebærer en kombinasjon av barrierer, deteksjons-, verifikasjons- og reaksjonstiltak.</article><article class="legalP" id="kapittel-2-paragraf-3-ledd-2">Datasenteroperatøren skal planlegge skadebegrensningstiltak som kan iverksettes i situasjoner som ikke kan håndteres fullt ut med grunnsikringstiltakene.</article><article class="legalP" id="kapittel-2-paragraf-3-ledd-3">Datasenteroperatøren skal ha en plan for å gjenopprette et forsvarlig sikkerhetsnivå.</article><article class="legalP" id="kapittel-2-paragraf-3-ledd-4">Tiltak som nevnt i første og andre ledd, samt planer som nevnt i tredje ledd, skal dokumenteres.</article></article><article class="legalArticle" data-lovdata-URL="SF/forskrift/2024-12-18-3313/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Krav til sikringsplaner</span></h3><article class="legalP" id="kapittel-2-paragraf-4-ledd-1">En datasenteroperatør skal utarbeide, iverksette og vedlikeholde planer for sikring av informasjon, informasjonssystemer og styringssystemer. Slike sikringsplaner innebærer som et minimum at datasenteroperatøren utarbeider og iverksetter prosedyrer for tildeling av rettigheter, tilgangskontroll, endring, sletting, logging, redundans, sikkerhetskopiering, vedlikehold og testing for å ivareta tilgjengelighet, autentisitet, integritet og konfidensialitet.</article><article class="legalP" id="kapittel-2-paragraf-4-ledd-2">Datasenteroperatørens sikringsplaner skal dokumenteres.</article></article><article class="legalArticle" data-lovdata-URL="SF/forskrift/2024-12-18-3313/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Krav om beredskapsplanlegging og -øvelser</span></h3><article class="legalP" id="kapittel-2-paragraf-5-ledd-1">En datasenteroperatør skal utarbeide og vedlikeholde beredskapsplaner for å ivareta forsvarlig sikkerhet i datasenteret.</article><article class="legalP" id="kapittel-2-paragraf-5-ledd-2">Datasenteroperatørens beredskapsplaner skal dokumenteres.</article><article class="legalP" id="kapittel-2-paragraf-5-ledd-3">Datasenteroperatøren skal jevnlig gjennomføre beredskapsøvelser med det innhold og omfang som er nødvendig for å vedlikeholde og utvikle virksomhetens kompetanse og evne til å håndtere uønskede hendelser.</article><article class="legalP" id="kapittel-2-paragraf-5-ledd-4">Plan for gjennomføring av beredskapsøvelser skal dokumenteres.</article><article class="legalP" id="kapittel-2-paragraf-5-ledd-5">Datasenteroperatøren skal på forespørsel delta i beredskapsøvelser arrangert av departementet eller Nasjonal kommunikasjonsmyndighet.</article></article><article class="legalArticle" data-lovdata-URL="SF/forskrift/2024-12-18-3313/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Adgang til å pålegge sikkerhetsrevisjon</span></h3><article class="legalP" id="kapittel-2-paragraf-6-ledd-1">Nasjonal kommunikasjonsmyndighet kan pålegge en datasenteroperatør å foreta en sikkerhetsrevisjon av hele eller deler av virksomheten, når opplysninger som er innhentet eller tilsyn som er gjennomført, ikke er tilstrekkelig til å besvare nødvendige spørsmål om virksomhetens sikkerhet. Nasjonal kommunikasjonsmyndighet kan stille krav til sikkerhetsrevisjonen. Revisjonen skal foretas av en uavhengig, kvalifisert tredjepart, og resultatet av revisjonen skal sendes Nasjonal kommunikasjonsmyndighet. Datasenteroperatøren skal dekke alle kostnadene ved revisjonen.</article></article><article class="legalArticle" data-lovdata-URL="SF/forskrift/2024-12-18-3313/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Plikt til å følge opp at andre oppfyller sikkerhetskravene</span></h3><article class="legalP" id="kapittel-2-paragraf-7-ledd-1">En datasenteroperatør skal følge opp at leverandører, entreprenører og andre som utfører arbeid for eller på vegne av operatøren, etterlever sikkerhetskrav fastsatt i eller med hjemmel i lov.</article></article><article class="legalArticle" data-lovdata-URL="SF/forskrift/2024-12-18-3313/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Plikt til å varsle om uønskede hendelser</span></h3><article class="legalP" id="kapittel-2-paragraf-8-ledd-1">En datasenteroperatør skal uten ugrunnet opphold varsle Nasjonal kommunikasjonsmyndighet om hendelser som har medført vesentlige brudd på datasenteret eller datasentertjenestenes tilgjengelighet, autentisitet, integritet eller konfidensialitet.</article><article class="legalP" id="kapittel-2-paragraf-8-ledd-2">Varselet skal minst opplyse om hendelsens årsak, konsekvensene for datasenteret og datasentertjenestene, innvirkningen på økonomiske og samfunnsmessige aktiviteter, antallet berørte kunder og det geografiske omfanget i den grad opplysningene er kjent. Det skal også opplyses om tiltakene for å stoppe og utbedre skadene, og hvor lenge tjenestene har vært eller vil være påvirket av hendelsen.</article><article class="legalP" id="kapittel-2-paragraf-8-ledd-3">Ved konkrete og betydelige trusler med fare for brudd på autentisitet, integritet eller konfidensialitet skal datasenteroperatør varsle kundene om mulige vernetiltak eller avhjelpende tiltak som kunden kan sette i verk. Vil det det være hensiktsmessig, skal datasenteroperatør også informere om selve trusselen.</article><article class="legalP" id="kapittel-2-paragraf-8-ledd-4">En datasenteroperatør skal varsle kundene om planlagt arbeid som kan få konsekvenser for datasentertjenestene som tilbys.</article><article class="legalP" id="kapittel-2-paragraf-8-ledd-5">Nasjonal kommunikasjonsmyndighet kan gi forskrift om nærmere prosedyrer for varsling.</article></article><article class="legalArticle" data-lovdata-URL="SF/forskrift/2024-12-18-3313/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Adgang til å pålegge datasentrene å ha nasjonal autonomi</span></h3><article class="legalP" id="kapittel-2-paragraf-9-ledd-1">Nasjonal kommunikasjonsmyndighet kan i en krise- og beredskapssituasjon pålegge datasenteroperatørene å drifte og vedlikeholde tjenestetilbudet med personell og tekniske løsninger i Norge.</article></article><article class="legalArticle" data-lovdata-URL="SF/forskrift/2024-12-18-3313/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Adgang til å pålegge prioritering av tjenestetilbud</span></h3><article class="legalP" id="kapittel-2-paragraf-10-ledd-1">Har datasentertjenestene stanset eller på andre måter vært utsatt for forstyrrelser, kan Nasjonal kommunikasjonsmyndighet, når det er nødvendig for å sikre offentlige interesser, pålegge datasenteroperatørene å prioritere viktige samfunnsaktører når normal drift skal gjenopprettes.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-12-18-3313/KAPITTEL_3"><h2>Kapittel 3. Tilsyn, klage m.m.</h2><article class="legalArticle" data-lovdata-URL="SF/forskrift/2024-12-18-3313/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Tilsyn</span></h3><article class="legalP" id="kapittel-3-paragraf-1-ledd-1">Nasjonal kommunikasjonsmyndighet fører tilsyn med at kravene i forskriften blir oppfylt, og kan blant annet innhente opplysninger og gjennomføre sanksjoner etter <a href="lov/2024-12-13-76/kap15">ekomloven kapittel 15</a>.</article></article><article class="legalArticle" data-lovdata-URL="SF/forskrift/2024-12-18-3313/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Overtredelsesgebyr</span></h3><article class="legalP" id="kapittel-3-paragraf-2-ledd-1">Nasjonal kommunikasjonsmyndighet kan pålegge et foretak overtredelsesgebyr dersom foretaket eller noen som handler på vegne av foretaket, forsettlig eller uaktsomt<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">overtrer kravene i <a href="forskrift/2024-12-18-3313/§1-3">§ 1-3</a> (Registreringsplikt for datasenteroperatører), <a href="forskrift/2024-12-18-3313/§2-1">§ 2-1</a> (Krav til sikkerhetsstyring), <a href="forskrift/2024-12-18-3313/§2-2">§ 2-2</a> (Krav om risiko- og sårbarhetsvurderinger), <a href="forskrift/2024-12-18-3313/§2-3">§ 2-3</a> (Krav til grunnsikring og skadebegrensningstiltak), <a href="forskrift/2024-12-18-3313/§2-4">§ 2-4</a> (Krav til sikringsplaner), <a href="forskrift/2024-12-18-3313/§2-5">§ 2-5</a> (Krav om beredskapsplanlegging og -øvelser), <a href="forskrift/2024-12-18-3313/§2-7">§ 2-7</a> (Plikt til å følge opp at andre oppfyller sikkerhetskravene) og <a href="forskrift/2024-12-18-3313/§2-8">§ 2-8</a> (Plikt til å varsle om uønskede hendelser).</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">overtrer enkeltvedtak fastsatt med hjemmel i <a href="forskrift/2024-12-18-3313/§2-6">§ 2-6</a> (Adgang til å pålegge sikkerhetsrevisjon) <a href="forskrift/2024-12-18-3313/§2-9">§ 2-9</a> (Adgang til å pålegge datasentrene å ha nasjonal autonomi) og <a href="forskrift/2024-12-18-3313/§2-10">§ 2-10</a> (Adgang til å pålegge prioritering av tjenestetilbud).</article></article></li></ol></article></article><article class="legalArticle" data-lovdata-URL="SF/forskrift/2024-12-18-3313/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Utmåling av overtredelsesgebyr</span></h3><article class="legalP" id="kapittel-3-paragraf-3-ledd-1">Ved utmålingen av overtredelsesgebyr skal det legges særlig vekt på overtredelsens grovhet, overtredelsens varighet, utvist skyld og foretakets omsetning.</article><article class="legalP" id="kapittel-3-paragraf-3-ledd-2">I vurdering av overtredelsens grovhet skal det særlig tas hensyn til<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">overtredelsens art</article></article></li><li data-name="2." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">foretakets gevinst</article></article></li><li data-name="3." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">overtredelsens faktiske innvirkning på markedet</article></article></li><li data-name="4." value="4"><article class="listArticle" id="kapittel-3-paragraf-3-ledd-2-punkt-4"><article class="legalP" id="kapittel-3-paragraf-3-ledd-2-punkt-4-ledd-1">størrelsen på det berørte markedet</article></article></li><li data-name="5." value="5"><article class="listArticle" id="kapittel-3-paragraf-3-ledd-2-punkt-5"><article class="legalP" id="kapittel-3-paragraf-3-ledd-2-punkt-5-ledd-1">om overtrederen har hatt en ledende eller passiv rolle i overtredelsen.</article></article></li></ol></article><article class="legalP" id="kapittel-3-paragraf-3-ledd-3">Andre momenter som kan påvirke utmålingen av overtredelsesgebyret er blant annet<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-3-punkt-1"><article class="legalP" id="kapittel-3-paragraf-3-ledd-3-punkt-1-ledd-1">om avtaler eller tiltak er gjennomført</article></article></li><li data-name="2." value="2"><article class="listArticle" id="kapittel-3-paragraf-3-ledd-3-punkt-2"><article class="legalP" id="kapittel-3-paragraf-3-ledd-3-punkt-2-ledd-1">om foretaket ved interne føringer, opplæring, kontroll eller andre tiltak kunne ha forebygget overtredelsen</article></article></li><li data-name="3." value="3"><article class="listArticle" id="kapittel-3-paragraf-3-ledd-3-punkt-3"><article class="legalP" id="kapittel-3-paragraf-3-ledd-3-punkt-3-ledd-1">økonomien til det konsern foretaket er en del av</article></article></li><li data-name="4." value="4"><article class="listArticle" id="kapittel-3-paragraf-3-ledd-3-punkt-4"><article class="legalP" id="kapittel-3-paragraf-3-ledd-3-punkt-4-ledd-1">om foretaket har bistått departementet eller Nasjonal kommunikasjonsmyndighet i forbindelse med klarleggingen av overtredelsen.</article></article></li></ol></article><article class="legalP" id="kapittel-3-paragraf-3-ledd-4">Departementet og Nasjonal kommunikasjonsmyndighet kan ilegge overtredelsesgebyr på inntil 5 prosent av foretakets omsetning dersom foretaket eller noen som handler på vegne av foretaket, begår overtredelser etter <a href="lov/2024-12-13-76/§15-12">ekomloven § 15-12</a>. Omsetning er foretakets samlede salgsinntekt for siste regnskapsår.</article><article class="legalP" id="kapittel-3-paragraf-3-ledd-5">Departementet og Nasjonal kommunikasjonsmyndighet kan ilegge overtredelsesgebyr på inntil 30 rettsgebyrer for fysiske personer ved forsettlige eller uaktsomme overtredelser etter <a href="lov/2024-12-13-76/§15-12">ekomloven § 15-12</a>.</article></article><article class="legalArticle" data-lovdata-URL="SF/forskrift/2024-12-18-3313/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Klageinstans</span></h3><article class="legalP" id="kapittel-3-paragraf-4-ledd-1">Klage over enkeltvedtak fattet av Nasjonal kommunikasjonsmyndighet etter denne forskriften, avgjøres av departementet, jf. <a href="lov/2024-12-13-76/§16-7">ekomloven § 16-7</a>.</article></article><article class="legalArticle" data-lovdata-URL="SF/forskrift/2024-12-18-3313/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-5-ledd-1">Nasjonal kommunikasjonsmyndighet kan i særlige tilfeller eller når anvendelse virker urimelig, gjøre unntak fra <a href="forskrift/2024-12-18-3313/§1-3">§§ 1-3</a>, <a href="forskrift/2024-12-18-3313/§2-1">2-1</a>, <a href="forskrift/2024-12-18-3313/§2-2">2-2</a>, <a href="forskrift/2024-12-18-3313/§2-3">2-3</a>, <a href="forskrift/2024-12-18-3313/§2-4">2-4</a>, <a href="forskrift/2024-12-18-3313/§2-5">2-5</a> og <a href="forskrift/2024-12-18-3313/§2-7">2-7</a>. Nasjonal kommunikasjonsmyndighet kan sette vilkår for dispensasjonen.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-12-18-3313/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="SF/forskrift/2024-12-18-3313/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2025.</article></article><article class="legalArticle" data-lovdata-URL="SF/forskrift/2024-12-18-3313/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Overgangsbestemmelse for registreringsplikten</span></h3><article class="legalP" id="kapittel-4-paragraf-2-ledd-1">Følgende overgangsordning skal gjelde:<ul class="defaultList"><li><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Datasenteroperatør, som ved lovens ikrafttredelse tilbyr datasentertjeneste eller driver datasenter, skal oppfylle registreringsplikten i <a href="forskrift/2024-12-18-3313/§1-3">§ 1-3</a> senest 1. juli 2025.</article></article></li></ul></article></article></section></main></body></html>