<!DOCTYPE html><html lang="no"><head><title>Forskrift om sikkerhetsopplæring for fiskere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1989-02-10-88</dd><dt class="dokid">DokumentID</dt><dd class="dokid">SF/forskrift/1989-02-10-88</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Seksjon for skipsfart</li></ul></dd><dt class="publishedIn">Publisert i</dt><dd class="publishedIn">I 1989 66</dd><dt class="dateInForce">I kraft fra</dt><dd class="dateInForce">1989-02-10</dd><dt class="lastChangeInForce">Ikrafttredelse av siste endring</dt><dd class="lastChangeInForce">2007-11-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/2007-11-23-1292">forskrift/2007-11-23-1292</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§3">lov/2007-02-16-9/§3</a></li><li><a href="lov/2007-02-16-9/§4">lov/2007-02-16-9/§4</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§16">lov/2007-02-16-9/§16</a></li><li><a href="lov/2007-02-16-9/§19">lov/2007-02-16-9/§19</a></li><li><a href="lov/2007-02-16-9/§20">lov/2007-02-16-9/§20</a></li><li><a href="lov/2007-02-16-9/§41">lov/2007-02-16-9/§41</a></li><li><a href="lov/2007-02-16-9/§43">lov/2007-02-16-9/§43</a></li><li><a href="lov/2007-02-16-9/§45">lov/2007-02-16-9/§45</a></li></ul></dd><dt class="titleShort">Korttittel</dt><dd class="titleShort">Forskrift om sikkerhetsopplæring for fiskere</dd><dt class="title">Tittel</dt><dd class="title">Forskrift om sikkerhetsopplæring for fiskere.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 10. februar 1989 med hjemmel i <a href="lov/1981-06-05-42">lov av 5. juni 1981 nr. 42</a> om sertifikatpliktige stillinger på norske skip, borefartøyer og andre flyttbare innretninger i sjøen. Fremmet av Utenriksdepartementet (nå Nærings- og handelsdepartementet). <br /> <strong>Tilføyd hjemmel:</strong> <a href="lov/2007-02-16-9">Lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§3">§ 3</a>, <a href="lov/2007-02-16-9/§4">§ 4</a>, <a href="lov/2007-02-16-9/§6">§ 6</a>, <a href="lov/2007-02-16-9/§16">§ 16</a>, <a href="lov/2007-02-16-9/§19">§ 19</a>, <a href="lov/2007-02-16-9/§20">§ 20</a>, <a href="lov/2007-02-16-9/§41">§ 41</a>, <a href="lov/2007-02-16-9/§43">§ 43</a> og <a href="lov/2007-02-16-9/§45">§ 45</a>. <br /><strong>Endret</strong> ved <a href="forskrift/1991-06-06-364">forskrifter 6 juni 1991 nr. 364</a>, <a href="forskrift/1993-07-01-585">1 juli 1993 nr. 585</a>, <a href="forskrift/1999-06-23-864">23 juni 1999 nr. 864</a>, <a href="forskrift/2000-05-30-554">30 mai 2000 nr. 554</a>, <a href="forskrift/2007-11-23-1292">23 nov 2007 nr. 1292</a>.</dd><dt class="refid">RefID</dt><dd class="refid">forskrift/1989-02-10-88</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sikkerhetsopplæring for fiskere.</a><ul class="tocSubUl"><li><a href="#paragraf-1">§ 1. Definisjoner</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Grunnleggende sikkerhetsopplæring</a></li><li><a href="#paragraf-4">§ 4. Repetisjonskurs i sikkerhetsopplæring</a></li><li><a href="#paragraf-5">§ 5. Registrering</a></li><li><a href="#paragraf-6">§ 6. Administrasjon</a></li><li><a href="#paragraf-7">§ 7. Plikter</a></li><li><a href="#paragraf-8">§ 8. Overgangsbestemmelser</a></li><li><a href="#paragraf-9">§ 9. Fravik</a></li><li><a href="#paragraf-10">§ 10. (Opphevet ved forskrift 23 nov 2007 nr. 1292.)</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1989-02-10-88" id="dokument"><h1>Forskrift om sikkerhetsopplæring for fiskere.</h1><article class="legalArticle" data-lovdata-URL="SF/forskrift/1989-02-10-88/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" id="paragraf-1-ledd-1">I denne forskrift betyr:<ol class="defaultList" type="1"><li data-name="1." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1"><i>Fiske:</i> Fiske og fangst av fisk, hval, sel, reker eller andre levende ressurser i sjøen, herunder tang og tare o.l.</article></article></li><li data-name="2." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1"><i>Fisker:</i> Person som driver med ervervsmessig fiske, herunder besetning og produksjonspersonale ombord.</article></article></li><li data-name="3." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1"><i>Fisker, Blad B:</i> Person som er registrert med ervervsmessig fiske som hovedyrke eller eneyrke.</article></article></li><li data-name="4." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1"><i>Fisker, Blad A:</i> Person som er registrert med ervervsmessig fiske som biyrke. (Blad A og B: Fiskeridepartementets kategorisering av fiskere i fiskermanntallet, jf. forskrift om føring av manntall for fiskere, fangstmenn m.v.).</article></article></li></ol></article><article class="changesToParent">Endret ved <a href="forskrift/2000-05-30-554">forskrift 30 mai 2000 nr. 554</a> (i kraft 1 juli 2000).</article></article><article class="legalArticle" data-lovdata-URL="SF/forskrift/1989-02-10-88/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for alle fiskere som driver ervervsmessig fiske fra norsk båt/fartøy uansett størrelse, unntatt fiske i ferskvann. Denne forskrift gjelder likevel ikke maskin- og dekksoffiserer på fiskefartøy med sertifikat i henhold til STCW-konvensjonen, som skal følge de til enhver tid gjeldende bestemmelser for opprettholdelse av gyldig sertifikat.</article><article class="changesToParent">Endret ved <a href="forskrift/2000-05-30-554">forskrifter 30 mai 2000 nr. 554</a> (i kraft 1 juli 2000), <a href="forskrift/2007-11-23-1292">23 nov 2007 nr. 1292</a>.</article></article><article class="legalArticle" data-lovdata-URL="SF/forskrift/1989-02-10-88/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grunnleggende sikkerhetsopplæring</span></h2><article class="legalP" id="paragraf-3-ledd-1">Alle fiskere på fartøy som driver ervervsmessig fiske eller fangst skal ha gjennomgått minst 40 timers grunnleggende sikkerhetsopplæring med innføring i risikoforhold, førstehjelp, sjøredning, brannvern, røykdykking samt verne- og miljøarbeid.</article><article class="legalP" id="paragraf-3-ledd-2">For fiskere som tidligere har fullført godkjent sikkerhetskurs, kreves ikke grunnleggende sikkerhetsopplæring dersom sikkerhetsopplæringens administrasjon finner at kurset er i samsvar med fagplan til sikkerhetsopplæring for fiskere.</article><article class="legalP" id="paragraf-3-ledd-3">For fiskere som har gjennomført sikkerhetskurs i andre land enn Norge, godkjennes slike kurs dersom de er av minst 40 timers varighet, og sikkerhetsopplæringens administrasjon finner at kursets innhold tilfredsstiller fagplan til sikkerhetsopplæring for fiskere. Sikkerhetsopplæringens administrasjon skal utstede dokumentasjon på at slik vurdering er foretatt. Slik dokumentasjon skal oppbevares om bord og fremvises ved eventuell kontroll.</article><article class="legalP" id="paragraf-3-ledd-4">For fiskere som er fylt 67 år er omhandlede opplæring frivillig.</article><article class="legalP" id="paragraf-3-ledd-5">Fagplan og eventuelle endringer av denne, skal være godkjent av Det rådgivende utvalg for sikkerhetsopplæring for fiskere. Fagplan og eventuelle endringer av denne, skal forelegges Rådet for videregående opplæring og Kirke- og undervisningsdepartementet til orientering før den iverksettes.</article><article class="legalP" id="paragraf-3-ledd-6">Fagplan og eventuelle endringer av denne, skal forelegges Kirke-, utdanning- og forskningsdepartementet til orientering før den iverksettes</article><article class="changesToParent">Endret ved <a href="forskrift/2000-05-30-554">forskrift 30 mai 2000 nr. 554</a> (i kraft 1 juli 2000).</article></article><article class="legalArticle" data-lovdata-URL="SF/forskrift/1989-02-10-88/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Repetisjonskurs i sikkerhetsopplæring</span></h2><article class="legalP" id="paragraf-4-ledd-1">Fiskere som har fullført grunnleggende sikkerhetsopplæring i henhold til <a href="forskrift/1989-02-10-88/§3">§ 3</a> eller annen godkjent sikkerhetsopplæring, skal innen åtte år, men ikke før fem år er gått, ha gjennomgått et repetisjonskurs på minst 20 timer. Deretter skal alle gjennomgå tilsvarende repetisjonskurs mellom hvert femte og åttende år etter siste kurs. Tilsvarende gjelder også for fiskere som har sikkerhetskurs fra andre land enn Norge.</article><article class="legalP" id="paragraf-4-ledd-2">Fiskere som ikke har gjennomgått repetisjonskurs i overensstemmelse med første ledd, må gjennomføre grunnleggende sikkerhetsopplæring i henhold til <a href="forskrift/1989-02-10-88/§3">§ 3</a> på nytt.</article><article class="legalP" id="paragraf-4-ledd-3">For fiskere over 60 år skal repetisjonskurs etter denne paragraf være frivillig.</article><article class="legalP" id="paragraf-4-ledd-4"><a href="forskrift/1989-02-10-88/§3">§ 3</a> femte ledd gjelder tilsvarende.</article><article class="changesToParent">Endret ved <a href="forskrift/2000-05-30-554">forskrift 30 mai 2000 nr. 554</a> (i kraft 1 juli 2000).</article></article><article class="legalArticle" data-lovdata-URL="SF/forskrift/1989-02-10-88/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Registrering</span></h2><article class="legalP" id="paragraf-5-ledd-1">Gjennomgått grunnleggende sikkerhetsopplæring for fiskere eller annen godkjent sikkerhetsopplæring i henhold til <a href="forskrift/1989-02-10-88/§3">§ 3</a> og gjennomgått repetisjonskurs i henhold til <a href="forskrift/1989-02-10-88/§4">§ 4</a>, samt fiskere som deltar i fiske uten godkjent sikkerhetsopplæring etter <a href="forskrift/1989-02-10-88/§9">§ 9</a>, skal registreres i et sentralt register godkjent av Datatilsynet. Fiskere som har gjennomgått og bestått slike kurs skal få utstedt kursbevis.</article><article class="legalP" id="paragraf-5-ledd-2">Nærmere regler om føring av registeret kan gis av Justisdepartementet.</article><article class="changesToParent">Endret ved <a href="forskrift/2000-05-30-554">forskrift 30 mai 2000 nr. 554</a> (i kraft 1 juli 2000).</article></article><article class="legalArticle" data-lovdata-URL="SF/forskrift/1989-02-10-88/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Administrasjon</span></h2><article class="legalP" id="paragraf-6-ledd-1">Troms fylkeskommune ved Tromsø Maritime skole har ansvar for administrasjon av sikkerhetsopplæringen etter denne forskrift og for føring av register etter <a href="forskrift/1989-02-10-88/§5">§ 5</a>.</article><article class="changesToParent">Endret ved <a href="forskrift/2000-05-30-554">forskrift 30 mai 2000 nr. 554</a> (i kraft 1 juli 2000).</article></article><article class="legalArticle" data-lovdata-URL="SF/forskrift/1989-02-10-88/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikter</span></h2><article class="legalP" id="paragraf-7-ledd-1">Rederiet, skipsføreren og andre som har sitt arbeid om bord skal påse, sørge for og medvirke til at forskriften gjennomføres i samsvar med pliktbestemmelsene i skipssikkerhetsloven og denne forskriften.</article><article class="legalP" id="paragraf-7-ledd-2">Rederiet og skipsføreren skal sørge for at enhver om bord har gjennomgått sikkerhetsopplæring i henhold til <a href="forskrift/1989-02-10-88/§3">§ 3</a> og <a href="forskrift/1989-02-10-88/§4">§ 4</a>. Kopi av kursbevis skal oppbevares om bord. Rederiet og skipsføreren er også ansvarlig for at vilkårene som er stilt i <a href="forskrift/1989-02-10-88/§9">§ 9</a> for å ta om bord fisker eller besetningsmedlem uten gjennomgått sikkerhetsopplæring, er oppfylt.</article><article class="changesToParent">Endret ved <a href="forskrift/2000-05-30-554">forskrifter 30 mai 2000 nr. 554</a> (i kraft 1 juli 2000), <a href="forskrift/2007-11-23-1292">23 nov 2007 nr. 1292</a>.</article></article><article class="legalArticle" data-lovdata-URL="SF/forskrift/1989-02-10-88/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsbestemmelser</span></h2><article class="legalP" id="paragraf-8-ledd-1">For fiskere på blad A samt eventuelle uregistrerte fiskere utsettes fristen til å gjennomgå repetisjonskurs til 1. januar 2001 dersom tidligere frist følger av <a href="forskrift/1989-02-10-88/§4">§ 4</a>.</article><article class="changesToParent">Endret ved <a href="forskrift/1999-06-23-864">forskrifter 23 juni 1999 nr. 864</a>, <a href="forskrift/2000-05-30-554">30 mai 2000 nr. 554</a> (i kraft 1 juli 2000).</article></article><article class="legalArticle" data-lovdata-URL="SF/forskrift/1989-02-10-88/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fravik</span></h2><article class="legalP" id="paragraf-9-ledd-1">Kan tilstrekkelig antall fiskere med gjennomgått sikkerhetsopplæring ikke skaffes innen rimelig tid og uten uforholdsmessige vanskeligheter, kan reder eller fører ta om bord fisker uten godkjent grunnleggende sikkerhetsopplæring for inntil tre måneder forutsatt at:<ol class="defaultList" type="1"><li data-name="1." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">fiskeren ikke tidligere har søkt dispensasjon fra kravet til sikkerhetsopplæring eller tjenestegjort ombord på fiskefartøy i henhold til denne paragraf, og</article></article></li><li data-name="2." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">reder eller fører har gitt melding til sikkerhetsopplæringens administrasjon ved Tromsø Maritime skole før avgang. Slik melding skal gis før avgang og inneholde fiskerens navn, adresse, fødselsnummer, fartøyets navn og kjenningssignal, rederens navn samt dato for tiltredelse om bord på fartøyet. Av meldingen skal det fremgå om fiskeren skal påmeldes sikkerhetskurs eller om engasjementet om bord er midlertidig og med en varighet på mindre enn tre måneder, og</article></article></li><li data-name="3." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">reder eller fører har mottatt bekreftelse på melding fra sikkerhetsopplæringens administrasjon før avgang og at denne oppbevares om bord for fremvisning ved eventuell kontroll, og</article></article></li><li data-name="4." value="4"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">fartøyet til enhver tid ikke har om bord mer enn: <ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-4-ledd-1-punkt-1"><article class="legalP" id="paragraf-9-ledd-1-punkt-4-ledd-1-punkt-1-ledd-1">fire fiskere uten godkjent sikkerhetsopplæring dersom antall besetningsmedlemmer er på 24 eller flere, eller</article></article></li><li data-name="b." value="2"><article class="listArticle" id="paragraf-9-ledd-1-punkt-4-ledd-1-punkt-2"><article class="legalP" id="paragraf-9-ledd-1-punkt-4-ledd-1-punkt-2-ledd-1">tre fiskere uten godkjent sikkerhetsopplæring dersom antall besetningsmedlemmer er på 16 eller flere, eller</article></article></li><li data-name="c." value="3"><article class="listArticle" id="paragraf-9-ledd-1-punkt-4-ledd-1-punkt-3"><article class="legalP" id="paragraf-9-ledd-1-punkt-4-ledd-1-punkt-3-ledd-1">to fiskere uten godkjent sikkerhetsopplæring dersom antall besetningsmedlemmer er på åtte eller flere, eller</article></article></li><li data-name="d." value="4"><article class="listArticle" id="paragraf-9-ledd-1-punkt-4-ledd-1-punkt-4"><article class="legalP" id="paragraf-9-ledd-1-punkt-4-ledd-1-punkt-4-ledd-1">én fisker uten godkjent sikkerhetsopplæring dersom antall besetningsmedlemmer er mindre enn åtte.</article></article></li></ol></article></article></li></ol></article><article class="legalP" id="paragraf-9-ledd-2">Fartøyets fører er ansvarlig for at den som tiltrer blir gitt tilstrekkelig innføring om plassering og bruk av fartøyets redningsredskaper og sikkerhetsutstyr før avgang, jf. gjeldende bestemmelser om redningsredskaper m.m. på fiske- og fangstfartøy.</article><article class="legalP" id="paragraf-9-ledd-3">Dersom det foreligger ekstraordinære omstendigheter utover det som er nevnt i første ledd ovenfor, kan Sjøfartsdirektoratet fravike forskriftens krav etter skriftlig søknad dersom fraviket er sikkerhetsmessig forsvarlig og ikke strider mot internasjonal overenskomst som Norge har sluttet seg til.</article><article class="changesToParent">Endret ved <a href="forskrift/2000-05-30-554">forskrift 30 mai 2000 nr. 554</a> (i kraft 1 juli 2000).</article></article><article class="legalArticle" data-lovdata-URL="SF/forskrift/1989-02-10-88/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Opphevet ved <a href="forskrift/2007-11-23-1292">forskrift 23 nov 2007 nr. 1292</a>.)</span></h2></article><article class="legalArticle" data-lovdata-URL="SF/forskrift/1989-02-10-88/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift trer i kraft straks.</article></article></main></body></html>