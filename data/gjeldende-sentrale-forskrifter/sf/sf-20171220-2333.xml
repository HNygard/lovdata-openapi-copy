<!DOCTYPE html><html lang="no"><head><title>Forskrift om billettering ved jernbanetransport</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-20-2333</dd><dt class="dokid">DokumentID</dt><dd class="dokid">SF/forskrift/2017-12-20-2333</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Kollektiv- og baneavd.</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-100/§7b">lov/1993-06-11-100/§7b</a></li></ul></dd><dt class="dateOfPublication">Kunngjort</dt><dd class="dateOfPublication">2017-12-27 15:00</dd><dt class="titleShort">Korttittel</dt><dd class="titleShort">Forskrift om billettering ved jernbanetransport</dd><dt class="title">Tittel</dt><dd class="title">Forskrift om billettering ved jernbanetransport</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 20. desember 2017 med hjemmel i <a href="lov/1993-06-11-100">lov 11. juni 1993 nr. 100</a> om anlegg og drift av jernbane, herunder sporvei, tunnelbane og forstadsbane m.m. (jernbaneloven) <a href="lov/1993-06-11-100/§7b">§ 7b</a>.</dd><dt class="refid">RefID</dt><dd class="refid">forskrift/2017-12-20-2333</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om billettering ved jernbanetransport</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Myndighet</a></li><li><a href="#paragraf-4">§ 4. Plikt til å bruke godkjente billetteringssystemer</a></li><li><a href="#paragraf-5">§ 5. Overlevering av reiseinformasjon</a></li><li><a href="#paragraf-6">§ 6. Gebyr for tilknytning til og bruk av elektroniske støttesystemer</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-12-20-2333" id="dokument"><h1>Forskrift om billettering ved jernbanetransport</h1><article class="legalArticle" data-lovdata-URL="SF/forskrift/2017-12-20-2333/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å legge til rette for enhetlige reiseinformasjons- og billetteringssystemer innenfor kollektivtransporten, slik at de reisende enkelt kan finne informasjon om reiser med flere transportmidler, og kjøpe billett med konkurrerende og korresponderende transportmidler.</article></article><article class="legalArticle" data-lovdata-URL="SF/forskrift/2017-12-20-2333/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder alle former for jernbane, uavhengig av om tjenestene utføres med sporvogn, bybane, trikk, T-bane eller på det nasjonale jernbanenettet.</article><article class="legalP" id="paragraf-2-ledd-2">Plikten til å bruke godkjente billetteringssystemer etter <a href="forskrift/2017-12-20-2333/§4">§ 4</a> og overlevering av reiseinformasjon etter <a href="forskrift/2017-12-20-2333/§5">§ 5</a> gjelder bare ved utførelse av nasjonale persontransporttjenester.</article><article class="legalP" id="paragraf-2-ledd-3">Departementet kan gi helt eller delvis unntak fra kravene i <a href="forskrift/2017-12-20-2333/§4">§ 4</a> til <a href="forskrift/2017-12-20-2333/§6">§ 6</a> dersom særlige hensyn tilsier det.</article></article><article class="legalArticle" data-lovdata-URL="SF/forskrift/2017-12-20-2333/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Myndighet</span></h2><article class="legalP" id="paragraf-3-ledd-1">Jernbanedirektoratet godkjenner systemer som nevnt i <a href="forskrift/2017-12-20-2333/§4">§ 4</a>, angir nærmere hvilken reiseinformasjon og fremgangsmåter som gjelder for overlevering av slik informasjon etter <a href="forskrift/2017-12-20-2333/§5">§ 5</a> og fastsetter nærmere retningslinjer for beregning av gebyr etter <a href="forskrift/2017-12-20-2333/§6">§ 6</a>.</article></article><article class="legalArticle" data-lovdata-URL="SF/forskrift/2017-12-20-2333/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å bruke godkjente billetteringssystemer</span></h2><article class="legalP" id="paragraf-4-ledd-1">Jernbaneforetak som driver rutegående persontransport plikter å bruke billettmaskiner, billetter, rabattkort og lignende etter et system godkjent av Jernbanedirektoratet.</article></article><article class="legalArticle" data-lovdata-URL="SF/forskrift/2017-12-20-2333/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overlevering av reiseinformasjon</span></h2><article class="legalP" id="paragraf-5-ledd-1">Jernbaneforetak som driver rutegående persontransport må overlevere reiseinformasjon som angitt av Jernbanedirektoratet etter nærmere angitte fremgangsmåter.</article></article><article class="legalArticle" data-lovdata-URL="SF/forskrift/2017-12-20-2333/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr for tilknytning til og bruk av elektroniske støttesystemer</span></h2><article class="legalP" id="paragraf-6-ledd-1">Jernbaneforetak som driver rutegående persontransport skal betale gebyr til Jernbanedirektoratet for tilknytning til og bruk av elektroniske støttesystemer for billettering. Administrasjonsselskap eller fylkeskommune skal isteden ilegges slikt gebyr når de har den økonomiske risiko for å levere tjenesten eller eier billettsystemet som brukes.</article><article class="legalP" id="paragraf-6-ledd-2">Gebyret fastsettes av Jernbanedirektoratet på grunnlag av Jernbanedirektoratets budsjett for disse tjenestene. Gebyret fordeles forholdsmessig mellom aktørene med utgangspunkt i antall kollektivreiser.</article><article class="legalP" id="paragraf-6-ledd-3">Jernbanedirektoratet kan også pålegge jernbaneforetakene og administrasjonsselskapene et engangsgebyr som skal dekke obligatoriske individuelle tjenester knyttet til elektroniske støttesystemer for billettering.</article></article><article class="legalArticle" data-lovdata-URL="SF/forskrift/2017-12-20-2333/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2018.</article></article></main></body></html>