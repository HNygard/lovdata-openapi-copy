<!DOCTYPE html><html lang="no"><head><title>Forskrift om sertifikatmodell for handel med uflådd slakt av viltlevende storvilt mellom EU/EØS-land</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-02-06-141</dd><dt class="dokid">DokumentID</dt><dd class="dokid">SF/forskrift/2017-02-06-141</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2017-02-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§15">lov/2003-12-19-124/§15</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2017-02-10 15:10</dd><dt class="titleShort">Korttittel</dt><dd class="titleShort">Forskrift om handel med uflådd slakt av viltlevende storvilt i EU/EØS</dd><dt class="title">Tittel</dt><dd class="title">Forskrift om sertifikatmodell for handel med uflådd slakt av viltlevende storvilt mellom EU/EØS-land</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 6. februar 2017 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§15">§ 15</a> og 16 jf. <a href="forskrift/2003-12-19-1790">delegeringsvedtak 19. desember 2003 nr. 1790</a> og <a href="forskrift/2004-05-05-884">delegeringsvedtak 5. mai 2004 nr. 884</a>. <br /><strong>EØS-henvisninger:</strong> EØS-avtalen vedlegg I kap. I del 1.2 nr. 151 (forordning <a href="eu/32014r0636">(EU) nr. 636/2014</a>).</dd><dt class="refid">RefID</dt><dd class="refid">forskrift/2017-02-06-141</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sertifikatmodell for handel med uflådd slakt av viltlevende storvilt mellom EU/EØS-land</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Gjennomføring av kommisjonsforordning (EU) nr. 636/2014</a></li><li><a href="#paragraf-3">§ 3. Tilsyn og vedtak</a></li><li><a href="#paragraf-4">§ 4. Straff</a></li><li><a href="#paragraf-5">§ 5. Dispensasjon</a></li><li><a href="#paragraf-6">§ 6. Ikrafttredelse</a></li><li><a href="#kapittel-1" data-child-interval="Art. 1 – 2">Forordninger</a><ul class="tocSubUl"><li><a href="#kapittel-1-kapittel-1" data-child-interval="Art. 1 – 2">Forordning (EU) nr. 636/2014</a><ul class="tocSubUl"><li><a href="#kapittel-1-kapittel-1-kapittel-1" data-child-interval="Art. 1 – 2">Kommisjonens gjennomføringsforordning (EU) nr. 636/2014 av 13. juni 2014 om en sertifikatmodell for handel med uflådd viltlevende storvilt</a><ul class="tocSubUl"><li><a href="#kapittel-1-kapittel-1-kapittel-1-paragraf-1">Artikkel 1</a></li><li><a href="#kapittel-1-kapittel-1-kapittel-1-paragraf-2">Artikkel 2</a></li><li><a href="#kapittel-1-kapittel-1-kapittel-1-kapittel-1">VEDLEGG En modell for helsesertifikat for handel med uflådd viltlevende storvilt</a></li></ul></li></ul></li></ul></li><li><a href="#kapittel-2">Forordninger i PDF</a><ul class="tocSubUl"><li><a href="#kapittel-2-kapittel-1">Forordning (EU) nr. 636/2014</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2017-02-06-141" id="dokument"><h1>Forskrift om sertifikatmodell for handel med uflådd slakt av viltlevende storvilt mellom EU/EØS-land</h1><article class="legalArticle" data-lovdata-URL="SF/forskrift/2017-02-06-141/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder ved forsendelser til og fra Norge og andre medlemsland i EU/EØS av uflådd slakt av viltlevende storvilt beregnet til konsum. Sertifikatet skal brukes av de som frakter uflådd slakt av viltlevende storvilt mellom medlemsland i EU/EØS og offentlig veterinær i avsenderland og mottakerland.</article></article><article class="legalArticle" data-lovdata-URL="SF/forskrift/2017-02-06-141/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av kommisjonsforordning <a href="eu/32014r0636">(EU) nr. 636/2014</a></span></h2><article class="legalP" id="paragraf-2-ledd-1">EØS-avtalens vedlegg I kapittel I del 1.2 nr. 151 (forordning <a href="eu/32014r0636">(EU) nr. 636/2014</a> om sertifikatmodell ved samhandel av uflådd slakt av viltlevende storvilt) gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article><article class="legalArticle" data-lovdata-URL="SF/forskrift/2017-02-06-141/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn og vedtak</span></h2><article class="legalP" id="paragraf-3-ledd-1">Mattilsynet fører tilsyn og kan fatte nødvendige enkeltvedtak, jf. <a href="lov/2003-12-19-124/§23">matloven § 23</a>, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til <a href="lov/2003-12-19-124/§24">matloven § 24</a> til <a href="lov/2003-12-19-124/§26">§ 26</a>.</article></article><article class="legalArticle" data-lovdata-URL="SF/forskrift/2017-02-06-141/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2017-02-06-141/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="SF/forskrift/2017-02-06-141/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="SF/forskrift/2017-02-06-141/KAPITTEL_1"><h2>Forordninger</h2><article class="legalP" id="kapittel-1-ledd-1">Nedenfor gjengis til informasjon norsk oversettelse av forordning <a href="eu/32014r0636">(EU) nr. 636/2014</a>.</article><article class="legalP" id="kapittel-1-ledd-2">Under «Forordninger i PDF» finnes forordning <a href="eu/32014r0636">(EU) nr. 636/2014 i</a> PDF-format, slik at sertifikatmodellen er tilgjengelig for utskrift.</article><section class="section" id="kapittel-1-kapittel-1" data-lovdata-URL="SF/forskrift/2017-02-06-141/KAPITTEL_1-1"><h3>Forordning (EU) nr. 636/2014</h3> <section class="section" id="kapittel-1-kapittel-1-kapittel-1" data-lovdata-URL="SF/forskrift/2017-02-06-141/KAPITTEL_1-1-1"><h4 data-text-align="center">Kommisjonens gjennomføringsforordning <a href="eu/32014r0636">(EU) nr. 636/2014</a><br />av 13. juni 2014<br />om en sertifikatmodell for handel med uflådd viltlevende storvilt</h4><article class="defaultP" data-rulesAssistanceType="0">EUROPAKOMMISJONEN HAR –</article><article class="legalP" data-rulesAssistanceType="0" id="kapittel-1-kapittel-1-kapittel-1-ledd-1">under henvisning til traktaten om Den europeiske unions virkemåte,</article><article class="legalP" data-rulesAssistanceType="0" id="kapittel-1-kapittel-1-kapittel-1-ledd-2">under henvisning til europaparlaments- og rådsforordning <a href="eu/32004r0853*">(EF) nr. 853/2004</a> av 29. april 2004 om fastsettelse av særlige hygieneregler for næringsmidler av animalsk opprinnelse,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 7 nr. 2 bokstav a), og</article><article class="legalP" data-rulesAssistanceType="0" id="kapittel-1-kapittel-1-kapittel-1-ledd-3">ut fra følgende betraktninger:<ol class="defaultList" data-rulesAssistanceType="0" type="1"><li data-name="1." value="1"><article class="listArticle" id="kapittel-1-kapittel-1-kapittel-1-ledd-3-punkt-1"><article class="legalP" id="kapittel-1-kapittel-1-kapittel-1-ledd-3-punkt-1-ledd-1">Ved forordning <a href="eu/32004r0853*">(EF) nr. 853/2004</a> er det fastsatt særlige hygieneregler for næringsmidler av animalsk opprinnelse. I nevnte forordning fastsettes det blant annet krav til produksjon og omsetning av kjøtt fra viltlevende vilt. Driftsansvarlige for næringsmiddelforetak skal sikre at slikt kjøtt bringes i omsetning bare dersom det er produsert i samsvar med avsnitt IV i vedlegg III til nevnte forordning.</article></article></li><li data-name="2." value="2"><article class="listArticle" id="kapittel-1-kapittel-1-kapittel-1-ledd-3-punkt-2"><article class="legalP" id="kapittel-1-kapittel-1-kapittel-1-ledd-3-punkt-2-ledd-1">Forordning <a href="eu/32004r0853*">(EF) nr. 853/2004</a> inneholder også bestemmelser om utarbeiding av sertifikatmodeller som skal ledsage forsendelser av produkter av animalsk opprinnelse.</article></article></li><li data-name="3." value="3"><article class="listArticle" id="kapittel-1-kapittel-1-kapittel-1-ledd-3-punkt-3"><article class="legalP" id="kapittel-1-kapittel-1-kapittel-1-ledd-3-punkt-3-ledd-1">I kommisjonsforordning <a href="eu/32014r0633">(EU) nr. 633/2014</a><sup class="footnotereference" data-footnotereferencevalue="2" data-unique-footnote-counter="2">2</sup> om endring av vedlegg III til forordning <a href="eu/32004r0853*">(EF) nr. 853/2004</a> er det fastsatt at uflådd viltlevende storvilt kan sendes til et viltbehandlingsanlegg i en annen medlemsstat dersom det under transport til nevnte viltbehandlingsanlegg ledsages av et sertifikat som attesterer at kravene i avsnitt IV i vedlegg III til forordning <a href="eu/32004r0853*">(EF) nr. 853/2004</a> er overholdt.</article></article></li><li data-name="4." value="4"><article class="listArticle" id="kapittel-1-kapittel-1-kapittel-1-ledd-3-punkt-4"><article class="legalP" id="kapittel-1-kapittel-1-kapittel-1-ledd-3-punkt-4-ledd-1">For å lette handelen med uflådd viltlevende storvilt bør det fastsettes en sertifikatmodell for handel mellom medlemsstatene.</article></article></li><li data-name="5." value="5"><article class="listArticle" id="kapittel-1-kapittel-1-kapittel-1-ledd-3-punkt-5"><article class="legalP" id="kapittel-1-kapittel-1-kapittel-1-ledd-3-punkt-5-ledd-1">Ettersom skrotter av uflådd viltlevende storvilt kan være bærere av sykdomsframkallende stoffer som kan forårsake sykdommer hos dyr, bør storviltet ikke stamme fra områder som av helsemessige grunner omfattes av et forbud eller en restriksjon med hensyn til de berørte artene, i samsvar med Unionens regelverk eller nasjonal lovgivning. Handel med skrotter av uflådd villsvin kan bare finne sted dersom det ikke berører Kommisjonens gjennomføringsbeslutning <a href="eu/32013d0764">2013/764/EU</a>.<sup class="footnotereference" data-footnotereferencevalue="3" data-unique-footnote-counter="3">3</sup></article></article></li><li data-name="6." value="6"><article class="listArticle" id="kapittel-1-kapittel-1-kapittel-1-ledd-3-punkt-6"><article class="legalP" id="kapittel-1-kapittel-1-kapittel-1-ledd-3-punkt-6-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen –</article></article></li></ol></article><footer class="footnotes" data-rulesAssistanceType="0"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 139 av 30.4.2004, s. 55.</article><article class="footnote" data-name="2" data-unique-footnote-counter="2"><span class="footnoteLabel">2</span> Kommisjonsforordning <a href="eu/32014r0633">(EU) nr. 633/2014</a> av 13. juni 2014 om endring av vedlegg III til europaparlaments- og rådsforordning <a href="eu/32004r0853*">(EF) nr. 853/2004</a> og av vedlegg I til europaparlaments- og rådsforordning <a href="eu/32004r0854*">(EF) nr. 854/2004</a> med hensyn til særlige krav til håndtering av viltlevende storvilt og til kontroll post mortem av viltlevende vilt (EUT L 175 av 14.6.2014, s. 6).</article><article class="footnote" data-name="3" data-unique-footnote-counter="3"><span class="footnoteLabel">3</span> Kommisjonens gjennomføringsbeslutning av 13. desember 2013 om dyrehelsetiltak for å bekjempe klassisk svinepest i visse medlemsstaters (EUT L 338 av 17.12.2013, s. 102).</article></footer><article class="defaultP" data-rulesAssistanceType="0">VEDTATT DENNE FORORDNING:</article><article class="legalArticle" data-lovdata-URL="SF/forskrift/2017-02-06-141/a1" data-name="a1" data-rulesAssistanceType="0" id="kapittel-1-kapittel-1-kapittel-1-paragraf-1"><h5 class="legalArticleHeader" data-text-align="center"><span class="legalArticleValue">Artikkel 1</span></h5><article class="legalP" id="kapittel-1-kapittel-1-kapittel-1-paragraf-1-ledd-1">Forsendelser av uflådd viltlevende storvilt som sendes til medlemsstatene, skal ledsages av et sertifikat i samsvar med modellen i vedlegget.</article><article class="legalP" id="kapittel-1-kapittel-1-kapittel-1-paragraf-1-ledd-2">Sertifikatet skal bekrefte at en skriftlig erklæring om undersøkelsen som er utført av en kompetent person, dersom det er relevant, og de relevante delene av skrottene ledsager forsendelsen i samsvar med avsnitt IV kapittel II nr. 4 i vedlegg III til forordning <a href="eu/32004r0853*">(EF) nr. 853/2004</a>.</article></article><article class="legalArticle" data-lovdata-URL="SF/forskrift/2017-02-06-141/a2" data-name="a2" data-rulesAssistanceType="0" id="kapittel-1-kapittel-1-kapittel-1-paragraf-2"><h5 class="legalArticleHeader" data-text-align="center"><span class="legalArticleValue">Artikkel 2</span></h5><article class="legalP" id="kapittel-1-kapittel-1-kapittel-1-paragraf-2-ledd-1">Denne forordning trer i kraft den 20. dag etter at den er kunngjort i Den europeiske unions tidende.</article><article class="legalP" id="kapittel-1-kapittel-1-kapittel-1-paragraf-2-ledd-2">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-1-kapittel-1-kapittel-1-paragraf-2-ledd-3">Utferdiget i Brussel 13. juni 2014.</article><article class="legalP" id="kapittel-1-kapittel-1-kapittel-1-paragraf-2-ledd-4"><table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">José Manuel Barroso</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" data-rulesAssistanceType="0" id="kapittel-1-kapittel-1-kapittel-1-kapittel-1" data-lovdata-URL="SF/forskrift/2017-02-06-141/KAPITTEL_1-1-1-1"><h5 data-text-align="center">VEDLEGG<br />En modell for helsesertifikat for handel med uflådd viltlevende storvilt</h5><article class="defaultP"><a data-link-type="staticfile" href="static/SF/sf-20170206-0141-32014r0636-01-01.pdf">(pdf)</a></article></section></section></section></section><section class="section" id="kapittel-2" data-lovdata-URL="SF/forskrift/2017-02-06-141/KAPITTEL_2"><h2>Forordninger i PDF</h2><article class="legalP" id="kapittel-2-ledd-1">Nedenfor gjengis forordning <a href="eu/32014r0636">(EU) nr. 636/2014</a> om en sertifikatmodell for handel med uflådd viltlevende storvilt, slik at sertifikatmodellen er tilgjengelig for utskrift.</article><section class="section" id="kapittel-2-kapittel-1" data-lovdata-URL="SF/forskrift/2017-02-06-141/KAPITTEL_2-1"><h3>Forordning (EU) nr. 636/2014</h3><article class="defaultP"><a data-link-type="staticfile" href="static/SF/32014r0636u-01.pdf">(pdf)</a></article><article class="legalP" data-text-size="small" id="kapittel-2-kapittel-1-ledd-1">Uoffisiell norsk oversettelse.</article></section></section></main></body></html>