<!DOCTYPE html><html lang="no"><head><title>Forskrifter om indeksregulering av underholdsbidrag til barn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1981-11-20-8986</dd><dt class="dokid">DokumentID</dt><dd class="dokid">SF/forskrift/1981-11-20-8986</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie- og likestillingsavd.</li></ul></dd><dt class="publishedIn">Publisert i</dt><dd class="publishedIn">I 1981 1000</dd><dt class="dateInForce">I kraft fra</dt><dd class="dateInForce">1982-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2005-05-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2005-04-26-369">forskrift/2005-04-26-369</a> fra 2005-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-04-08-7/§73">lov/1981-04-08-7/§73</a></li></ul></dd><dt class="titleShort">Korttittel</dt><dd class="titleShort">Forskrift om indeksreg. av underholdsbidrag</dd><dt class="title">Tittel</dt><dd class="title">Forskrifter om indeksregulering av underholdsbidrag til barn.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justisdepartementet 20. november 1981 med hjemmel i <a href="lov/1981-04-08-7">lov 8. april 1981 nr. 7</a> om barn og foreldre (barnelova) <a href="lov/1981-04-08-7/§73">§ 73</a> siste ledd, (Ved <a href="forskrift/1989-12-22-1273">res. av 22. desember 1989 nr. 1273</a> er ansvaret for denne forskrift lagt til Familie- og forbrukerdepartementet. Ved <a href="forskrift/1990-12-21-1022">res av 21. desember 1990 nr. 1022</a> er departementsnavnet endret til Barne- og familiedepartementet). <br /><strong>Endret</strong> ved <a href="forskrift/2004-03-18-561">forskrifter 18 mars 2004 nr. 561</a> (bl.a hjemmel), <a href="forskrift/2005-04-26-369">26 april 2005 nr. 369</a>.</dd><dt class="refid">RefID</dt><dd class="refid">forskrift/1981-11-20-8986</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrifter om indeksregulering av underholdsbidrag til barn.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li></ul></li></ul></dd></dl></header><main class="documentBody" data-lovdata-URL="SF/forskrift/1981-11-20-8986" id="dokument"><h1>Forskrifter om indeksregulering av underholdsbidrag til barn.</h1><article class="legalArticle" data-lovdata-URL="SF/forskrift/1981-11-20-8986/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Reglene om indeksregulering omfatter løpende (terminvise) underholdsbidrag til barn.</article><article class="legalP" id="paragraf-1-ledd-2">Dersom bidrag til ektefelle og ett eller flere barn er fastsatt til et samlet beløp uten å presisere de beløp som de enkelte berettigede har krav på, legges ved indeksreguleringen til grunn at de berettigede skal dele likt. Har bidragsberettigede og bidragspliktige avtalt et annet fordelingsgrunnlag, legges dette til grunn.</article><article class="legalP" id="paragraf-1-ledd-3">Indeksregulering etter loven skal også skje når bidragsberettigede og/eller bidragspliktige er bosatt i fremmed stat. Regulering etter loven skal ikke skje når bidraget er fastsatt av utenlandsk myndighet eller i fremmed mynt.</article></article><article class="legalArticle" data-lovdata-URL="SF/forskrift/1981-11-20-8986/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Den enkelte regulering omfatter bidrag som er fastsatt eller avtalt før 1. januar i reguleringsåret. Med «reguleringsåret» menes her det året indeksregulering av bidragene blir foretatt som følge av utviklingen i konsumprisindeksen, jf. lovens § 73 tredje ledd. Reguleringen får virkning for bidragsterminer som forfaller fra og med 1. juli i reguleringsåret.</article><article class="legalP" id="paragraf-2-ledd-2">Bidrag fastsatt før 1. januar i reguleringsåret skal reguleres selv om dommen ikke er rettskraftig eller vedtaket endelig før dette tidspunktet. Det gjelder selv om dommen er påanket eller vedtaket påklaget. Dersom avgjørelse i anke-/klagesak eller revisjonssak blir truffet etter 1. januar, skal bidraget indeksreguleres samme år dersom det ikke gjøres noen endring i den tidligere bidragsfastsettingen. Dersom det skjer endring i tidligere avgjørelse, skal indeksregulering ikke skje.</article><article class="legalP" id="paragraf-2-ledd-3">I tilfelle hvor det i bidragsgrunnlaget er fastsatt at bidraget skal økes med et bestemt beløp i tidsrommet 1. januar til 1. juni i reguleringsåret, skjer indeksregulering med mindre bidragsgrunnlaget gir klare holdepunkter for en annen tolking.</article><article class="legalP" id="paragraf-2-ledd-4">Indeksregulering skal skje selv om det er særskilt fastsatt at fullbyrdingen av dommen skal utstå.</article><article class="changesToParent">Endret ved <a href="forskrift/2004-03-18-561">forskrifter 18 mars 2004 nr. 561</a> (i kraft 1 april 2004), <a href="forskrift/2005-04-26-369">26 april 2005 nr. 369</a> (i kraft 1 mai 2005).</article></article><article class="legalArticle" data-lovdata-URL="SF/forskrift/1981-11-20-8986/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Regelen i <a href="lov/1981-04-08-7/§73">barneloven § 73</a> tredje ledd annet punktum om at bidragsbeløp etter reguleringen skal avrundes til nærmeste hele kr 10, gjelder bidragsbeløp som er fastsatt pr. måned eller for et lengre tidsrom. Bidrag som er fastsatt for kortere tid enn en måned, avrundes til nærmeste kr 2,50.</article><article class="changesToParent">Endret ved <a href="forskrift/2004-03-18-561">forskrift 18 mars 2004 nr. 561</a> (i kraft 1 april 2004).</article></article><article class="legalArticle" data-lovdata-URL="SF/forskrift/1981-11-20-8986/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Den bidragsfogden som innkrevingen hører under, skal gi melding om indeksregulering til bidragspliktige som bor i utlandet.</article><article class="legalP" id="paragraf-4-ledd-2">For øvrig skal den enkelte bidragsfogd sende melding til de berørte i den grad det anses nødvendig på grunn av sakens karakter.</article></article><article class="legalArticle" data-lovdata-URL="SF/forskrift/1981-11-20-8986/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Forskriften her tar til å gjelde 1. januar 1982.</article><article class="legalP" id="paragraf-5-ledd-2">Fra samme tid oppheves forskrifter gitt av Justisdepartementet 20. februar 1975 i medhold av <a href="lov/1974-12-20-66">lov 20. desember 1974 nr. 66</a> om indeksregulering av underholdsbidrag til barn.</article></article></main></body></html>