<!DOCTYPE html><html lang="no"><head><title>Forskrift til lov om informasjonsplikt, karantene og saksforbud for politikere, embetsmenn og statsansatte</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-02-1380</dd><dt class="dokid">DokumentID</dt><dd class="dokid">SF/forskrift/2015-12-02-1380</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsgiverpolitisk avdeling</li></ul></dd><dt class="publishedIn">Publisert i</dt><dd class="publishedIn">I 2015 hefte 13</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2017-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-06-23-974">forskrift/2017-06-23-974</a> fra 2017-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2015-06-19-70/§3">lov/2015-06-19-70/§3</a></li><li><a href="lov/2015-06-19-70/§4">lov/2015-06-19-70/§4</a></li><li><a href="lov/2015-06-19-70/§9">lov/2015-06-19-70/§9</a></li><li><a href="lov/2015-06-19-70/§18">lov/2015-06-19-70/§18</a></li><li><a href="lov/2015-06-19-70/§20">lov/2015-06-19-70/§20</a></li><li><a href="forskrift/2015-09-25-1086">forskrift/2015-09-25-1086</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-03 14:30</dd><dt class="lastupdated">Rettet</dt><dd class="lastupdated">2024-01-02 (departementstilhørighet)</dd><dt class="titleShort">Korttittel</dt><dd class="titleShort">Forskrift til karanteneloven</dd><dt class="title">Tittel</dt><dd class="title">Forskrift til lov om informasjonsplikt, karantene og saksforbud for politikere, embetsmenn og statsansatte</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 2. desember 2015 med hjemmel i <a href="lov/2015-06-19-70">lov 19. juni 2015 nr. 70</a> om informasjonsplikt, karantene og saksforbud for politikere, embetsmenn og tjenestemenn (karanteneloven) <a href="lov/2015-06-19-70/§3">§ 3</a>, <a href="lov/2015-06-19-70/§4">§ 4</a>, <a href="lov/2015-06-19-70/§9">§ 9</a>, <a href="lov/2015-06-19-70/§18">§ 18</a> og <a href="lov/2015-06-19-70/§20">§ 20</a>, jf. <a href="forskrift/2015-09-25-1086">delegeringsvedtak 25. september 2015 nr. 1086</a>. <br /><strong>Endret</strong> ved <a href="forskrift/2017-06-23-974">forskrift 23 juni 2017 nr. 974</a>. <br /><strong>Rettet</strong> 02.01.2024 (departementstilhørighet).</dd><dt class="refid">RefID</dt><dd class="refid">forskrift/2015-12-02-1380</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til lov om informasjonsplikt, karantene og saksforbud for politikere, embetsmenn og statsansatte</a><ul class="tocSubUl"><li><a href="#kapittel-1" data-child-interval="§ 1">Kapittel 1. Frist for å treffe vedtak om karantene og saksforbud</a><ul class="tocSubUl"><li><a href="#kapittel-1-paragraf-1">§ 1. Beregning av fristen for å treffe vedtak om karantene og saksforbud</a></li></ul></li><li><a href="#kapittel-2" data-child-interval="§§ 2 – 4">Kapittel 2. Reaksjoner ved overtredelse av bestemmelser i eller vedtak fattet i medhold av karanteneloven</a><ul class="tocSubUl"><li><a href="#kapittel-2-paragraf-1">§ 2. Tvangsmulktens størrelse</a></li><li><a href="#kapittel-2-paragraf-2">§ 3. Forfall av tvangsmulkt</a></li><li><a href="#kapittel-2-paragraf-3">§ 4. Maksimumsbeløp for overtredelsesgebyr</a></li></ul></li><li><a href="#kapittel-3" data-child-interval="§§ 5 – 8">Kapittel 3. Karantenenemnda. Sammensetning, funksjonstid og saksbehandlingsregler</a><ul class="tocSubUl"><li><a href="#kapittel-3-paragraf-1">§ 5. Karantenenemndas sammensetning</a></li><li><a href="#kapittel-3-paragraf-2">§ 6. Karantenenemndas funksjonstid</a></li><li><a href="#kapittel-3-paragraf-3">§ 7. Beslutninger i Karantenenemnda</a></li><li><a href="#kapittel-3-paragraf-4">§ 8. Karantenenemndas sekretariat</a></li></ul></li><li><a href="#kapittel-4" data-child-interval="§ 9">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 9. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-02-1380" id="dokument"><h1>Forskrift til lov om informasjonsplikt, karantene og saksforbud for politikere, embetsmenn og statsansatte</h1><section class="section" data-name="kap1" id="kapittel-1" data-lovdata-URL="SF/forskrift/2015-12-02-1380/KAPITTEL_1"><h2>Kapittel 1. Frist for å treffe vedtak om karantene og saksforbud</h2><article class="legalArticle" data-lovdata-URL="SF/forskrift/2015-12-02-1380/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Beregning av fristen for å treffe vedtak om karantene og saksforbud</span></h3><article class="legalP" id="kapittel-1-paragraf-1-ledd-1">Fristen for å treffe vedtak om karantene og saksforbud etter <a href="lov/2015-06-19-70/§9">karanteneloven § 9</a> og <a href="lov/2015-06-19-70/§17">§ 17</a> regnes fra det tidspunkt de nødvendige opplysningene fra politikeren, embetsmannen eller den statsansatte har kommet frem til Karantenenemnda eller tilsettingsmyndigheten.</article><article class="legalP" id="kapittel-1-paragraf-1-ledd-2">Mottar Karantenenemnda eller tilsettingsmyndigheten de nødvendige opplysningene på en lørdag, søndag eller lovbestemt helligdag eller høgtidsdag, regnes fristen fra førstkommende virkedag.</article><article class="legalP" id="kapittel-1-paragraf-1-ledd-3">Faller lovbestemte helligdager eller høgtidsdager på virkedager innenfor perioden hvor fristen løper, forlenges fristen med tilsvarende virkedager.</article><article class="changesToParent">Endret ved <a href="forskrift/2017-06-23-974">forskrift 23 juni 2017 nr. 974</a> (i kraft 1 juli 2017).</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-02-1380/KAPITTEL_2"><h2>Kapittel 2. Reaksjoner ved overtredelse av bestemmelser i eller vedtak fattet i medhold av karanteneloven</h2><article class="legalArticle" data-lovdata-URL="SF/forskrift/2015-12-02-1380/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tvangsmulktens størrelse</span></h3><article class="legalP" id="kapittel-2-paragraf-1-ledd-1">Tvangsmulkt etter <a href="lov/2015-06-19-70/§18">karanteneloven § 18</a> andre ledd skal fastsettes til et daglig beløp som tilsvarer 1/30 av det beløpet vedkommende som ilegges tvangsmulkten ville hatt krav på som halvannen måneds godtgjørelse etter <a href="lov/2015-06-19-70/§8">karanteneloven § 8</a> første ledd eller <a href="lov/2015-06-19-70/§16">§ 16</a> første ledd, eller som halvannen måneds lønn etter <a href="lov/2015-06-19-70/§12">karanteneloven § 12</a> første punktum.</article><article class="legalP" id="kapittel-2-paragraf-1-ledd-2">Tvangsmulkten kan settes høyere eller lavere dersom særlige grunner tilsier det.</article></article><article class="legalArticle" data-lovdata-URL="SF/forskrift/2015-12-02-1380/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forfall av tvangsmulkt</span></h3><article class="legalP" id="kapittel-2-paragraf-2-ledd-1">Tvangsmulkt etter <a href="lov/2015-06-19-70/§18">karanteneloven § 18</a> forfaller til betaling i daglige terminer fra og med første virkedag etter at fristen for retting av forholdet er utløpt.</article></article><article class="legalArticle" data-lovdata-URL="SF/forskrift/2015-12-02-1380/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Maksimumsbeløp for overtredelsesgebyr</span></h3><article class="legalP" id="kapittel-2-paragraf-3-ledd-1">Politikere som foretar en overgang som omfattes av <a href="lov/2015-06-19-70/kap2">karanteneloven kapittel 2</a>, kan ikke ilegges et høyere overtredelsesgebyr etter <a href="lov/2015-06-19-70/§20">karanteneloven § 20</a> enn hva som tilsvarer en godtgjørelse for seks måneders karantene etter <a href="lov/2015-06-19-70/§8">karanteneloven § 8</a> første ledd.</article><article class="legalP" id="kapittel-2-paragraf-3-ledd-2">Politikere som foretar en overgang som omfattes av <a href="lov/2015-06-19-70/kap3">karanteneloven kapittel 3</a>, kan ikke ilegges et høyere overtredelsesgebyr etter <a href="lov/2015-06-19-70/§20">karanteneloven § 20</a> enn hva som tilsvarer seks måneders lønn etter <a href="lov/2015-06-19-70/§12">karanteneloven § 12</a> første punktum.</article><article class="legalP" id="kapittel-2-paragraf-3-ledd-3">Embetsmenn og statsansatte som foretar en overgang som omfattes av <a href="lov/2015-06-19-70/kap4">karanteneloven kapittel 4</a>, kan ikke ilegges et høyere overtredelsesgebyr etter <a href="lov/2015-06-19-70/§20">karanteneloven § 20</a> enn hva som tilsvarer en godtgjørelse for seks måneders karantene etter <a href="lov/2015-06-19-70/§16">karanteneloven § 16</a> første ledd.</article><article class="changesToParent">Endret ved <a href="forskrift/2017-06-23-974">forskrift 23 juni 2017 nr. 974</a> (i kraft 1 juli 2017).</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-02-1380/KAPITTEL_3"><h2>Kapittel 3. Karantenenemnda. Sammensetning, funksjonstid og saksbehandlingsregler</h2><article class="legalArticle" data-lovdata-URL="SF/forskrift/2015-12-02-1380/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Karantenenemndas sammensetning</span></h3><article class="legalP" id="kapittel-3-paragraf-1-ledd-1">Karantenenemnda består av en leder, en nestleder og tre øvrige medlemmer.</article><article class="legalP" id="kapittel-3-paragraf-1-ledd-2">Minst to av medlemmene skal ha vært statsråd, statssekretær eller politisk rådgiver, men ikke senere enn to år før oppnevning.</article><article class="legalP" id="kapittel-3-paragraf-1-ledd-3">Minst to av medlemmene skal ha juridisk embetseksamen eller master i rettsvitenskap.</article><article class="legalP" id="kapittel-3-paragraf-1-ledd-4">Karantenenemndas leder eller nestleder skal ha juridisk embetseksamen eller master i rettsvitenskap.</article></article><article class="legalArticle" data-lovdata-URL="SF/forskrift/2015-12-02-1380/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Karantenenemndas funksjonstid</span></h3><article class="legalP" id="kapittel-3-paragraf-2-ledd-1">Karantenenemndas medlemmer oppnevnes for en periode på fire år. Medlemmene kan gjenoppnevnes én gang for en periode på fire år.</article><article class="legalP" id="kapittel-3-paragraf-2-ledd-2">Fratrer et medlem før utløpet av oppnevningsperioden, oppnevner Kongen et nytt medlem for resten av perioden.</article></article><article class="legalArticle" data-lovdata-URL="SF/forskrift/2015-12-02-1380/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beslutninger i Karantenenemnda</span></h3><article class="legalP" id="kapittel-3-paragraf-3-ledd-1">Karantenenemnda kan bare avgjør en sak når minst tre av medlemmene deltar i behandlingen av saken.</article><article class="legalP" id="kapittel-3-paragraf-3-ledd-2">Karantenenemnda avgjør saker med alminnelig flertall. Lederen har dobbeltstemme ved stemmelikhet</article></article><article class="legalArticle" data-lovdata-URL="SF/forskrift/2015-12-02-1380/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Karantenenemndas sekretariat</span></h3><article class="legalP" id="kapittel-3-paragraf-4-ledd-1">Karantenenemnda bistås av et sekretariat.</article><article class="legalP" id="kapittel-3-paragraf-4-ledd-2">Sekretariat kan avvise saker som faller utenfor karanteneloven.</article><article class="legalP" id="kapittel-3-paragraf-4-ledd-3">Karantenenemnda kan gi sekretariatet fullmakt til å avgjøre saker hvor overgangen til ny stilling eller verv eller etablering av virksomhet er åpenbart uproblematisk.</article><article class="legalP" id="kapittel-3-paragraf-4-ledd-4">Sekretariatet gjennomfører Karantenenemndas vedtak om tvangsmulkt, administrativ inndragning og overtredelsesgebyr.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-12-02-1380/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="SF/forskrift/2015-12-02-1380/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2016.</article></article></section></main></body></html>