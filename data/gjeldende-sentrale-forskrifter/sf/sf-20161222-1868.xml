<!DOCTYPE html><html lang="no"><head><title>Forskrift om vannforsyning og drikkevann (drikkevannsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-22-1868</dd><dt class="dokid">DokumentID</dt><dd class="dokid">SF/forskrift/2016-12-22-1868</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 19</dd><dt class="dateInForce">I kraft fra</dt><dd class="dateInForce">2017-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2001-12-04-1372">forskrift/2001-12-04-1372</a></li><li><a href="forskrift/2003-10-10-1233">forskrift/2003-10-10-1233</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§5">lov/2003-12-19-124/§5</a></li><li><a href="lov/2003-12-19-124/§6">lov/2003-12-19-124/§6</a></li><li><a href="lov/2003-12-19-124/§7">lov/2003-12-19-124/§7</a></li><li><a href="lov/2003-12-19-124/§8">lov/2003-12-19-124/§8</a></li><li><a href="lov/2003-12-19-124/§9">lov/2003-12-19-124/§9</a></li><li><a href="lov/2003-12-19-124/§10">lov/2003-12-19-124/§10</a></li><li><a href="lov/2003-12-19-124/§14">lov/2003-12-19-124/§14</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§16">lov/2003-12-19-124/§16</a></li><li><a href="lov/2003-12-19-124/§23">lov/2003-12-19-124/§23</a></li><li><a href="lov/2003-12-19-124/§24">lov/2003-12-19-124/§24</a></li><li><a href="lov/2003-12-19-124/§25">lov/2003-12-19-124/§25</a></li><li><a href="lov/2003-12-19-124/§26">lov/2003-12-19-124/§26</a></li><li><a href="lov/2003-12-19-124/§27">lov/2003-12-19-124/§27</a></li><li><a href="lov/2003-12-19-124/§28">lov/2003-12-19-124/§28</a></li><li><a href="lov/2003-12-19-124/§32">lov/2003-12-19-124/§32</a></li><li><a href="forskrift/2003-12-19-1790">forskrift/2003-12-19-1790</a></li><li><a href="lov/2000-06-23-56/§2-2">lov/2000-06-23-56/§2-2</a></li><li><a href="lov/2011-06-24-29/§4">lov/2011-06-24-29/§4</a></li><li><a href="lov/2011-06-24-29/§5">lov/2011-06-24-29/§5</a></li><li><a href="lov/2011-06-24-29/§6">lov/2011-06-24-29/§6</a></li><li><a href="lov/2011-06-24-29/§7">lov/2011-06-24-29/§7</a></li><li><a href="lov/2011-06-24-29/§8">lov/2011-06-24-29/§8</a></li><li><a href="lov/2011-06-24-29/§10">lov/2011-06-24-29/§10</a></li><li><a href="lov/2011-06-24-29/§31">lov/2011-06-24-29/§31</a></li><li><a href="lov/2011-06-24-29/§32">lov/2011-06-24-29/§32</a></li></ul></dd><dt class="dateOfPublication">Kunngjort</dt><dd class="dateOfPublication">2016-12-30 15:15</dd><dt class="lastupdated">Rettet</dt><dd class="lastupdated">2017-01-03 (§ 18)</dd><dt class="titleShort">Korttittel</dt><dd class="titleShort">Drikkevannsforskriften</dd><dt class="title">Tittel</dt><dd class="title">Forskrift om vannforsyning og drikkevann (drikkevannsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 22. desember 2016 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§5">§ 5</a>, <a href="lov/2003-12-19-124/§6">§ 6</a>, <a href="lov/2003-12-19-124/§7">§ 7</a>, <a href="lov/2003-12-19-124/§8">§ 8</a>, <a href="lov/2003-12-19-124/§9">§ 9</a>, <a href="lov/2003-12-19-124/§10">§ 10</a>, <a href="lov/2003-12-19-124/§14">§ 14</a>, <a href="lov/2003-12-19-124/§15">§ 15</a>, <a href="lov/2003-12-19-124/§16">§ 16</a>, <a href="lov/2003-12-19-124/§23">§ 23</a>, <a href="lov/2003-12-19-124/§24">§ 24</a>, <a href="lov/2003-12-19-124/§25">§ 25</a>, <a href="lov/2003-12-19-124/§26">§ 26</a>, <a href="lov/2003-12-19-124/§27">§ 27</a>, <a href="lov/2003-12-19-124/§28">§ 28</a> og <a href="lov/2003-12-19-124/§32">§ 32</a> jf. <a href="forskrift/2003-12-19-1790">delegeringsvedtak 19. desember 2003 nr. 1790</a>, <a href="lov/2000-06-23-56">lov 23. juni 2000 nr. 56</a> om helsemessig og sosial beredskap (helseberedskapsloven) <a href="lov/2000-06-23-56/§2-2">§ 2-2</a> og <a href="lov/2011-06-24-29">lov 24. juni 2011 nr. 29</a> om folkehelsearbeid (folkehelseloven) <a href="lov/2011-06-24-29/§4">§ 4</a>, <a href="lov/2011-06-24-29/§5">§ 5</a>, <a href="lov/2011-06-24-29/§6">§ 6</a>, <a href="lov/2011-06-24-29/§7">§ 7</a>, <a href="lov/2011-06-24-29/§8">§ 8</a>, <a href="lov/2011-06-24-29/§10">§ 10</a>, <a href="lov/2011-06-24-29/§31">§ 31</a> og <a href="lov/2011-06-24-29/§32">§ 32</a>. <br /><strong>EØS-henvisninger:</strong> EØS-avtalen vedlegg XX nr. 7a (direktiv <a href="eu/31998l0083*">98/83/EF</a> som endret ved direktiv (EU) <a href="eu/32015l1787">2015/1787</a>).</dd><dt class="refid">RefID</dt><dd class="refid">forskrift/2016-12-22-1868</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vannforsyning og drikkevann (drikkevannsforskriften)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Forurensning</a></li><li><a href="#paragraf-5">§ 5. Grenseverdier</a></li><li><a href="#paragraf-6">§ 6. Farekartlegging og farehåndtering</a></li><li><a href="#paragraf-7">§ 7. Internkontroll</a></li><li><a href="#paragraf-8">§ 8. Kompetanse og opplæring</a></li><li><a href="#paragraf-9">§ 9. Leveringssikkerhet</a></li><li><a href="#paragraf-10">§ 10. Forebyggende sikring</a></li><li><a href="#paragraf-11">§ 11. Beredskap</a></li><li><a href="#paragraf-12">§ 12. Beskyttelsestiltak</a></li><li><a href="#paragraf-13">§ 13. Vannbehandling</a></li><li><a href="#paragraf-14">§ 14. Vannbehandlingskjemikalier</a></li><li><a href="#paragraf-15">§ 15. Distribusjonssystem og internt fordelingsnett</a></li><li><a href="#paragraf-16">§ 16. Materialer</a></li><li><a href="#paragraf-17">§ 17. Registrering</a></li><li><a href="#paragraf-18">§ 18. Plangodkjenning</a></li><li><a href="#paragraf-19">§ 19. Prøvetakingsplan</a></li><li><a href="#paragraf-20">§ 20. Minstekrav til råvannsprøver</a></li><li><a href="#paragraf-21">§ 21. Minstekrav til drikkevannsprøver</a></li><li><a href="#paragraf-22">§ 22. Tiltak</a></li><li><a href="#paragraf-23">§ 23. Opplysningsplikt til abonnentene</a></li><li><a href="#paragraf-24">§ 24. Opplysningsplikt til Mattilsynet</a></li><li><a href="#paragraf-25">§ 25. Rapportering</a></li><li><a href="#paragraf-26">§ 26. Kommunens plikter</a></li><li><a href="#paragraf-27">§ 27. Fylkeskommunens plikter</a></li><li><a href="#paragraf-28">§ 28. Tilsyn og vedtak</a></li><li><a href="#paragraf-29">§ 29. Dispensasjon</a></li><li><a href="#paragraf-30">§ 30. Straff</a></li><li><a href="#paragraf-31">§ 31. Ikrafttredelse</a></li><li><a href="#kapittel-1">Vedlegg 1 Grenseverdier</a></li><li><a href="#kapittel-2">Vedlegg 2 Tiltaksgrenser</a></li><li><a href="#kapittel-3">Vedlegg 3 Søknad om godkjenning av vannbehandlingskjemikalier skal inneholde følgende dokumentasjon:</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-12-22-1868" id="dokument"><h1>Forskrift om vannforsyning og drikkevann (drikkevannsforskriften)</h1><article class="legalArticle" data-lovdata-URL="SF/forskrift/2016-12-22-1868/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å beskytte menneskers helse ved å stille krav om sikker levering av tilstrekkelige mengder helsemessig trygt drikkevann som er klart og uten fremtredende lukt, smak og farge.</article></article><article class="legalArticle" data-lovdata-URL="SF/forskrift/2016-12-22-1868/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder alt drikkevann som definert i <a href="forskrift/2016-12-22-1868/§3">§ 3</a> b, og alle forhold som kan ha innvirkning på drikkevannet.</article><article class="legalP" id="paragraf-2-ledd-2">Forskriften gjelder ikke naturlig mineralvann og kildevann som definert i forskrift om naturlig mineralvann og kildevann.</article><article class="legalP" id="paragraf-2-ledd-3">For innretninger på norsk kontinentalsokkel og norske luft- og sjøfartøyer gjelder forskriften dersom drikkevannet på disse ikke er særskilt regulert i annet regelverk.</article></article><article class="legalArticle" data-lovdata-URL="SF/forskrift/2016-12-22-1868/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>distribusjonssystem:</i> teknisk anlegg som fordeler eller oppbevarer drikkevann fra vannbehandlingsanlegget frem til påkoblingspunktet mot enkeltvannforsyning eller internt fordelingsnett eller til og med tappepunkt som vannverkseieren er ansvarlig for</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>drikkevann:</i> alle former for vann som enten ubehandlet eller etter behandling skal drikkes, brukes i matlaging, til andre husholdningsformål eller i næringsmiddelforetak der det stilles krav om bruk av drikkevann. Drikkevann omfatter ikke rent vann og rent sjøvann som definert i næringsmiddelhygieneforskriften</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>enkeltvannforsyning:</i> system som leverer drikkevann til kun en enkelt bolig eller fritidsbolig, og som består av ett eller flere av følgende elementer: vanntilsigsområde, råvannskilde, teknisk installasjon som behandler vannet og teknisk installasjon som fordeler eller oppbevarer drikkevannet. Enkeltvannforsyning omfatter også stikkledning og teknisk installasjon som fordeler eller oppbevarer drikkevannet fra og med påkoblingspunktet mot vannforsyningssystemets distribusjonssystem eller internt fordelingsnett</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>hygienisk barriere:</i> naturlig eller konstruert hindring eller tiltak som fjerner eller inaktiverer sykdomsfremkallende virus, bakterier, parasitter eller andre mikroorganismer, eller som fortynner, fjerner eller omdanner kjemiske stoffer til et nivå hvor de ikke lenger utgjør en helserisiko</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>internt fordelingsnett:</i> teknisk installasjon som ikke er en enkeltvannforsyning og som fordeler eller oppbevarer drikkevannet fra og med påkoblingspunktet mot vannforsyningssystemets distribusjonssystem til påkoblingspunktet mot enkeltvannforsyning eller til og med tappepunkt som eieren av internt fordelingsnett er ansvarlig for. Internt fordelingsnett er inne i en bygning eller mellom bygninger med den samme eieren, eller på luft- og sjøfartøyer som bunkrer vann</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>produsert vann per døgn:</i> den mengden drikkevann som går ut fra vannbehandlingsanlegget i et gjennomsnittsdøgn den uken av året med høyest produksjon, eller som i tilsvarende uke mottas inn på et distribusjonssystem som utgjør et vannforsyningssystem alene. For vannforsyningssystemer uten vannmåler beregnes mengden produsert vann per døgn ved å multiplisere antall personer forsynt i den uken av året hvor vannforsyningssystemet forsyner flest personer, med 0,2 m<sup>3</sup></article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>råvann:</i> vann som brukes til produksjon av drikkevann</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>råvannskilde:</i> vannforekomst som råvann hentes fra</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1"><i>sårbar abonnent:</i> abonnent som kjennetegnes ved stor risiko for sykdom eller andre alvorlige konsekvenser dersom det ikke leveres tilstrekkelige mengder helsemessig trygt drikkevann</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1"><i>vannbehandlingsanlegg:</i> teknisk anlegg som fordeler eller oppbevarer vannet fra råvannskilden og frem til og med det tekniske anlegget som behandler vannet i et vannforsyningssystem</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1"><i>vannforsyningssystem:</i> system som ikke er enkeltvannforsyning, og som består av ett eller flere av følgende elementer: vanntilsigsområde, råvannskilde, vannbehandlingsanlegg og distribusjonssystem. Vanntilsigsområdet eller råvannskilden utgjør alene ikke et vannforsyningssystem</article></article></li><li data-name="l." value="12"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1"><i>vanntilsigsområde;</i> område, over og under bakken, som vannet i råvannskilden kommer fra</article></article></li><li data-name="m." value="13"><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1"><i>vannverkseier:</i> den eller de fysiske eller juridiske personene som har ansvaret for at kravene til vannforsyningssystemet etterleves.</article></article></li></ol></article></article><article class="legalArticle" data-lovdata-URL="SF/forskrift/2016-12-22-1868/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forurensning</span></h2><article class="legalP" id="paragraf-4-ledd-1">Det er forbudt å forurense drikkevann. Forbudet omfatter alle aktiviteter, fra vanntilsigsområdet til tappepunktene, som medfører fare for at drikkevannet blir forurenset. Med aktiviteter menes også friluftsliv og annen utøvelse av allemannsretten. Der det er fastsatt beskyttelsestiltak etter <a href="forskrift/2016-12-22-1868/§12">§ 12</a> eller restriksjoner etter <a href="forskrift/2016-12-22-1868/§26">§ 26</a>, gjelder forbudet brudd på disse. I vanntilsigsområdene kan landbruksaktivitet foregå dersom det ikke forurenser drikkevannet eller medfører brudd på beskyttelsestiltak etter <a href="forskrift/2016-12-22-1868/§12">§ 12</a> eller restriksjoner etter <a href="forskrift/2016-12-22-1868/§26">§ 26</a>.</article><article class="legalP" id="paragraf-4-ledd-2">Abonnentene skal ha egnet sikring mot tilbakestrømming i samsvar med kravene i plan- og bygningsloven og byggteknisk forskrift for å hindre at drikkevannet i distribusjonssystemet blir forurenset.</article></article><article class="legalArticle" data-lovdata-URL="SF/forskrift/2016-12-22-1868/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Grenseverdier</span></h2><article class="legalP" id="paragraf-5-ledd-1">Vannverkseieren skal sikre at drikkevannet er helsemessig trygt, klart og uten fremtredende lukt, smak og farge. Drikkevannet skal<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">ikke inneholde virus, bakterier, parasitter, andre mikroorganismer eller stoffer som i antall eller konsentrasjon utgjør en mulig helsefare og</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">overholde grenseverdiene i vedlegg 1.</article></article></li></ol></article><article class="legalP" id="paragraf-5-ledd-2">Drikkevannet skal være i samsvar med kravene i første ledd på følgende steder:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">ved påkoblingspunkter mot andre vannforsyningssystemer</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">ved påkoblingspunkter mot interne fordelingsnett eller enkeltvannforsyninger</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">ved tappepunkter som vannverkseieren er ansvarlig for</article></article></li><li data-name="d." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">der vannet forlater en vanntank som vannverkseieren er ansvarlig for.</article></article></li></ol></article><article class="legalP" id="paragraf-5-ledd-3">Eieren av et internt fordelingsnett skal sikre at det interne fordelingsnettet ikke gjør drikkevannet mindre helsemessig trygt. Det interne fordelingsnettet skal heller ikke bidra til at drikkevannet blir mindre klart eller får framtredende lukt, smak eller farge.</article><article class="legalP" id="paragraf-5-ledd-4">Eieren av en enkeltvannforsyning er selv ansvarlig for at drikkevannet er helsemessig trygt, klart og uten fremtredende lukt, smak og farge.</article></article><article class="legalArticle" data-lovdata-URL="SF/forskrift/2016-12-22-1868/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Farekartlegging og farehåndtering</span></h2><article class="legalP" id="paragraf-6-ledd-1">Vannverkseieren skal identifisere farene som må forebygges, fjernes eller reduseres til et akseptabelt nivå for å sikre levering av tilstrekkelige mengder helsemessig trygt drikkevann som er klart og uten fremtredende lukt, smak og farge.</article><article class="legalP" id="paragraf-6-ledd-2">Vannverkseieren skal sikre at tiltak som forebygger, fjerner eller reduserer farene til et akseptabelt nivå, identifiseres og gjennomføres.</article><article class="legalP" id="paragraf-6-ledd-3">Farekartlegging og farehåndtering skal danne grunnlag for beredskapsforberedelser som er beskrevet i <a href="forskrift/2016-12-22-1868/§11">§ 11</a>.</article><article class="legalP" id="paragraf-6-ledd-4">Vannverkseieren skal sikre at farekartleggingen og farehåndteringen er oppdatert.</article></article><article class="legalArticle" data-lovdata-URL="SF/forskrift/2016-12-22-1868/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Internkontroll</span></h2><article class="legalP" id="paragraf-7-ledd-1">Vannverkseieren skal etablere internkontroll ved vannforsyningssystemet, og sikre at denne følges opp. Internkontrollen skal sikre og vise at kravene i denne forskriften etterleves, og skal tilpasses vannforsyningssystemets art og omfang.</article><article class="legalP" id="paragraf-7-ledd-2">Internkontrollen skal minst omfatte<ol class="defaultList" type="a"><li data-name="a." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">hvordan vannforsyningssystemet er organisert, og hvordan ansvaret og myndigheten er plassert</article></article></li><li data-name="b." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">rutinene vannverkseieren har etablert for å sikre at kravene i denne forskriften etterleves</article></article></li><li data-name="c." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">registreringer som viser at rutinene etterleves</article></article></li><li data-name="d." value="4"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">rutinene som følges dersom det oppstår avvik fra kravene i denne forskriften og</article></article></li><li data-name="e." value="5"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">rutinene som følges for å hindre at avvik fra regelverket gjentar seg.</article></article></li></ol></article><article class="legalP" id="paragraf-7-ledd-3">Internkontrollen skal være skriftlig ved vannforsyningssystem med produsert vann per døgn på minst 10 m<sup>3</sup> drikkevann, eller som forsyner en eller flere sårbare abonnenter. Mattilsynet kan om nødvendig pålegge mindre vannforsyningssystemer å dokumentere internkontrollen skriftlig.</article><article class="legalP" id="paragraf-7-ledd-4">Vannverkseieren skal sikre at internkontrollen er oppdatert, og at alle som bidrar til å produsere og levere drikkevannet arbeider i samsvar med denne.</article></article><article class="legalArticle" data-lovdata-URL="SF/forskrift/2016-12-22-1868/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kompetanse og opplæring</span></h2><article class="legalP" id="paragraf-8-ledd-1">Vannverkseieren skal sikre at vannforsyningssystemet har, eller gjennom avtale har tilgang til, nødvendig kompetanse.</article><article class="legalP" id="paragraf-8-ledd-2">Vannverkseieren skal sikre at alle som deltar i aktiviteter omfattet av denne forskriften, gis opplæring som står i forhold til arbeidsoppgavene. Alle skal være kjent med betydningen av kravene i <a href="forskrift/2016-12-22-1868/§5">§ 5</a>, <a href="forskrift/2016-12-22-1868/§10">§ 10</a> og <a href="forskrift/2016-12-22-1868/§11">§ 11</a>.</article></article><article class="legalArticle" data-lovdata-URL="SF/forskrift/2016-12-22-1868/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Leveringssikkerhet</span></h2><article class="legalP" id="paragraf-9-ledd-1">Vannverkseieren skal sikre at vannforsyningssystemet er utstyrt og dimensjonert samt har driftsplaner og beredskapsplaner for å kunne levere tilstrekkelige mengder drikkevann til enhver tid.</article><article class="legalP" id="paragraf-9-ledd-2">Vannverkseieren skal legge til rette for at vannforsyningssystemet kan levere nødvann til drikke og personlig hygiene uten bruk av det ordinære distribusjonssystemet.</article><article class="legalP" id="paragraf-9-ledd-3">Under kriser eller katastrofer i fredstid eller ved krig kan vannforsyningen opprettholdes for å sikre vann til nødvendige formål selv om konsentrasjonen av en eller flere parametere er over grenseverdiene i vedlegg 1. Dette kan bare gjøres etter avtale med kommunelegen i samsvar med <a href="lov/2011-06-24-29/§27">folkehelseloven § 27</a> bokstav b og Mattilsynet, og etter at abonnentene er varslet i samsvar med kravene i <a href="forskrift/2016-12-22-1868/§23">§ 23</a> andre ledd.</article></article><article class="legalArticle" data-lovdata-URL="SF/forskrift/2016-12-22-1868/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forebyggende sikring</span></h2><article class="legalP" id="paragraf-10-ledd-1">Vannverkseieren skal sikre at vannbehandlingsanlegget og alle relevante deler av distribusjonssystemet er tilstrekkelig fysisk sikret, og at alle styringssystemer er tilstrekkelig sikret mot uautorisert tilgang og bruk.</article></article><article class="legalArticle" data-lovdata-URL="SF/forskrift/2016-12-22-1868/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Beredskap</span></h2><article class="legalP" id="paragraf-11-ledd-1">Vannverkseieren skal sikre at det gjennomføres nødvendige beredskapsforberedelser og utarbeides beredskapsplaner i samsvar med helseberedskapsloven og forskrift om krav til beredskapsplanlegging.</article><article class="legalP" id="paragraf-11-ledd-2">Vannverkseieren av vannforsyningssystemer med produsert vann per døgn på minst 10 m<sup>3</sup> drikkevann, eller som forsyner en eller flere sårbare abonnenter, skal utarbeide en plan for beredskapsøvelser i samsvar med § 7 i forskrift om krav til beredskapsplanlegging. Vannverkseieren skal sikre at denne planen er oppdatert og følges.</article></article><article class="legalArticle" data-lovdata-URL="SF/forskrift/2016-12-22-1868/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Beskyttelsestiltak</span></h2><article class="legalP" id="paragraf-12-ledd-1">Vannverkseieren skal sikre at drikkevannet beskyttes mot forurensning.</article><article class="legalP" id="paragraf-12-ledd-2">Vannverkseieren skal planlegge nødvendige tiltak for å beskytte vanntilsigsområdet og råvannskilden. Tiltakene skal være basert på farekartleggingen i <a href="forskrift/2016-12-22-1868/§6">§ 6</a>.</article><article class="legalP" id="paragraf-12-ledd-3">Vannverkseieren skal gjennomføre aktuelle beskyttelsestiltak og informere berørte kommuner ved behov for tiltak som krever oppfølging etter <a href="forskrift/2016-12-22-1868/§26">§ 26</a>.</article><article class="legalP" id="paragraf-12-ledd-4">Vannverkseieren skal informere allmennheten om forbudet mot forurensning, der dette er relevant. Dette kan for eksempel gjøres med oppslag i vanntilsigsområdet.</article><article class="legalP" id="paragraf-12-ledd-5">Vannverkseieren skal påse at abonnenter som ifølge farekartleggingen i <a href="forskrift/2016-12-22-1868/§6">§ 6</a> kan utgjøre en særlig fare for forurensning av drikkevannet ved tilbakestrømming, har egnet sikring mot dette. Vannverkseieren kan stille krav om maksimal vannmengde som kan tas ut ved testing av sprinkleranlegg.</article></article><article class="legalArticle" data-lovdata-URL="SF/forskrift/2016-12-22-1868/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Vannbehandling</span></h2><article class="legalP" id="paragraf-13-ledd-1">Vannverkseieren skal sikre at råvannet behandles slik at drikkevannet tilfredsstiller kravene i <a href="forskrift/2016-12-22-1868/§5">§ 5</a>. Vannbehandlingen og kildebeskyttelsen etter <a href="forskrift/2016-12-22-1868/§12">§ 12</a> skal til sammen gi tilstrekkelige hygieniske barrierer. Dette innebærer at vannbehandlingen skal være tilpasset<ol class="defaultList" type="a"><li data-name="a." value="1"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">råvannskvaliteten</article></article></li><li data-name="b." value="2"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">farene identifisert i samsvar med <a href="forskrift/2016-12-22-1868/§6">§ 6</a> og</article></article></li><li data-name="c." value="3"><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1">mengden produsert vann per døgn.</article></article></li></ol></article><article class="legalP" id="paragraf-13-ledd-2">En vannbehandlingsmetode som fjerner eller inaktiverer sykdomsfremkallende virus, bakterier, parasitter eller andre mikroorganismer, skal alltid inngå, med mindre vannforsyningssystemet har grunnvannskilde og farekartleggingen etter <a href="forskrift/2016-12-22-1868/§6">§ 6</a> tilsier at det ikke er nødvendig.</article><article class="legalP" id="paragraf-13-ledd-3">Vannverkseieren skal sikre at det utarbeides en plan for hvordan vannbehandlingsanlegget skal driftes og vedlikeholdes, og at denne planen er oppdatert og følges.</article></article><article class="legalArticle" data-lovdata-URL="SF/forskrift/2016-12-22-1868/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Vannbehandlingskjemikalier</span></h2><article class="legalP" id="paragraf-14-ledd-1">Vannverkseieren og eieren av internt fordelingsnett skal sikre at det bare benyttes vannbehandlingskjemikalier som er godkjent av Mattilsynet. Liste over godkjente vannbehandlingskjemikalier finnes på Mattilsynets internettsider.</article><article class="legalP" id="paragraf-14-ledd-2">Produsenter og importører skal søke Mattilsynet om godkjenning av vannbehandlingskjemikalier. Søknaden skal minst inneholde den dokumentasjonen som er beskrevet i vedlegg 3. Vannbehandlingskjemikalier kan bare godkjennes dersom bruken ikke medfører helsefarlige mengder stoffer i drikkevannet. Desinfeksjonsmidler skal godkjennes i samsvar med biocidforskriften. Mattilsynet kan trekke tilbake godkjenningen dersom ny informasjon tilsier det.</article></article><article class="legalArticle" data-lovdata-URL="SF/forskrift/2016-12-22-1868/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Distribusjonssystem og internt fordelingsnett</span></h2><article class="legalP" id="paragraf-15-ledd-1">Vannverkseieren skal sikre at vannforsyningssystemets distribusjonssystem er i tilfredsstillende stand og driftes på en tilfredsstillende måte for å hindre at drikkevannet blir forurenset og for å bidra til bærekraftig bruk av grunnvann og overflatevann.</article><article class="legalP" id="paragraf-15-ledd-2">Vannverkseieren skal sikre at det utarbeides en plan for hvordan distribusjonssystemet skal vedlikeholdes og fornyes, og at denne planen er oppdatert og følges.</article><article class="legalP" id="paragraf-15-ledd-3">Eieren av internt fordelingsnett skal sikre at det interne fordelingsnettet er i tilfredsstillende stand, og at det ikke bidrar til at drikkevann i distribusjonssystemet blir forurenset.</article></article><article class="legalArticle" data-lovdata-URL="SF/forskrift/2016-12-22-1868/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Materialer</span></h2><article class="legalP" id="paragraf-16-ledd-1">Vannverkseieren og eieren av internt fordelingsnett skal sikre at de materialene som kommer i kontakt med drikkevannet, er helsemessig trygge. Materialene skal ikke avgi stoffer til drikkevannet i helsefarlige mengder eller i mengder som bidrar til at drikkevannet blir mindre klart eller får framtredende lukt, smak eller farge.</article></article><article class="legalArticle" data-lovdata-URL="SF/forskrift/2016-12-22-1868/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Registrering</span></h2><article class="legalP" id="paragraf-17-ledd-1">Vannverkseieren skal registrere vannforsyningssystemet på skjema fastsatt av Mattilsynet.</article><article class="legalP" id="paragraf-17-ledd-2">Vannverkseieren skal registrere vannforsyningssystemer som ikke er registrert per 1. juli 2017, innen 1. juli 2018.</article><article class="legalP" id="paragraf-17-ledd-3">Nye vannforsyningssystemer skal registreres før byggestart. Registreringen kan utløse krav om en plangodkjenning i samsvar med <a href="forskrift/2016-12-22-1868/§18">§ 18</a>.</article><article class="legalP" id="paragraf-17-ledd-4">Følgende opplysninger skal registreres:<ol class="defaultList" type="a"><li data-name="a." value="1"><article class="listArticle" id="paragraf-17-ledd-4-punkt-1"><article class="legalP" id="paragraf-17-ledd-4-punkt-1-ledd-1">vannforsyningssystemets navn</article></article></li><li data-name="b." value="2"><article class="listArticle" id="paragraf-17-ledd-4-punkt-2"><article class="legalP" id="paragraf-17-ledd-4-punkt-2-ledd-1">vannverkseiers navn og adresse</article></article></li><li data-name="c." value="3"><article class="listArticle" id="paragraf-17-ledd-4-punkt-3"><article class="legalP" id="paragraf-17-ledd-4-punkt-3-ledd-1">vannforsyningssystemets organisasjonsnummer i samsvar med enhetsregisterloven, eller fødselsdatoen til vannverkseieren dersom vannforsyningssystemet ikke har et organisasjonsnummer</article></article></li><li data-name="d." value="4"><article class="listArticle" id="paragraf-17-ledd-4-punkt-4"><article class="legalP" id="paragraf-17-ledd-4-punkt-4-ledd-1">mengden vann vannforsyningssystemet er dimensjonert for å produsere og antall abonnenter</article></article></li><li data-name="e." value="5"><article class="listArticle" id="paragraf-17-ledd-4-punkt-5"><article class="legalP" id="paragraf-17-ledd-4-punkt-5-ledd-1">type råvannskilde</article></article></li><li data-name="f." value="6"><article class="listArticle" id="paragraf-17-ledd-4-punkt-6"><article class="legalP" id="paragraf-17-ledd-4-punkt-6-ledd-1">koordinatene til inntakspunkt i alle råvannskildene, inkludert brønner, som inngår i vannforsyningssystemet og</article></article></li><li data-name="g." value="7"><article class="listArticle" id="paragraf-17-ledd-4-punkt-7"><article class="legalP" id="paragraf-17-ledd-4-punkt-7-ledd-1">type vannbehandling som benyttes.</article></article></li></ol></article><article class="legalP" id="paragraf-17-ledd-5">Vannverkseieren skal sikre at de registrerte opplysningene er oppdaterte. Endringer i fjerde ledd bokstav d kan utløse krav om plangodkjenning i samsvar med <a href="forskrift/2016-12-22-1868/§18">§ 18</a>.</article></article><article class="legalArticle" data-lovdata-URL="SF/forskrift/2016-12-22-1868/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Plangodkjenning</span></h2><article class="legalP" id="paragraf-18-ledd-1">Vannforsyningssystem som skal dimensjoneres for å gi produsert vann per døgn på minst 10 m<sup>3</sup> drikkevann, eller forsyne en eller flere sårbare abonnenter, er plangodkjenningspliktig. Vannverkseieren ved plangodkjenningspliktige vannforsyningssystem skal<ol class="defaultList" type="a"><li data-name="a." value="1"><article class="listArticle" id="paragraf-18-ledd-1-punkt-1"><article class="legalP" id="paragraf-18-ledd-1-punkt-1-ledd-1">søke Mattilsynet om godkjenning av etablerings- og driftsplanen. Planen skal dokumentere at vannforsyningssystemet vil kunne oppfylle kravene i denne forskriften. Vannverkseieren skal søke på skjema fastsatt av Mattilsynet</article></article></li><li data-name="b." value="2"><article class="listArticle" id="paragraf-18-ledd-1-punkt-2"><article class="legalP" id="paragraf-18-ledd-1-punkt-2-ledd-1">informere berørte kommuner, slik at disse kan uttale seg om planen i samsvar med <a href="forskrift/2016-12-22-1868/§26">§ 26</a></article></article></li><li data-name="c." value="3"><article class="listArticle" id="paragraf-18-ledd-1-punkt-3"><article class="legalP" id="paragraf-18-ledd-1-punkt-3-ledd-1">påse at planen er godkjent av Mattilsynet før byggestart og</article></article></li><li data-name="d." value="4"><article class="listArticle" id="paragraf-18-ledd-1-punkt-4"><article class="legalP" id="paragraf-18-ledd-1-punkt-4-ledd-1">registrere at vannforsyningssystemet er klart til å settes i drift. Dette skal gjøres på skjema fastsatt av Mattilsynet før det settes i drift.</article></article></li></ol></article><article class="legalP" id="paragraf-18-ledd-2">Ved endringer som har betydning for produksjonen av tilstrekkelige mengder helsemessig trygt drikkevann ved plangodkjenningspliktige vannforsyningssystem, skal vannverkseieren følge bestemmelsene i bokstav a til d i første ledd.</article><article class="legalP" id="paragraf-18-ledd-3">Vannforsyningssystem som er i drift uten godkjent plan per 1. januar 2017 fritas fra kravene i første ledd.</article></article><article class="legalArticle" data-lovdata-URL="SF/forskrift/2016-12-22-1868/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Prøvetakingsplan</span></h2><article class="legalP" id="paragraf-19-ledd-1">Vannverkseieren skal utarbeide en prøvetakingsplan for vannforsyningssystemet. Prøvetakingsplanen skal være basert på farekartleggingen i <a href="forskrift/2016-12-22-1868/§6">§ 6</a>, og inneholde en oversikt over<ol class="defaultList" type="a"><li data-name="a." value="1"><article class="listArticle" id="paragraf-19-ledd-1-punkt-1"><article class="legalP" id="paragraf-19-ledd-1-punkt-1-ledd-1">prøvene som er nødvendige for å sikre og vise at vannforsyningssystemet oppfyller kravene i <a href="forskrift/2016-12-22-1868/§5">§ 5</a>. Dette inkluderer minstekravene til råvannsprøver omtalt i <a href="forskrift/2016-12-22-1868/§20">§ 20</a> og minstekravene til drikkevannsprøver omtalt i <a href="forskrift/2016-12-22-1868/§21">§ 21</a>. Dersom et vannforsyningssystem mottar drikkevann fra et annet vannforsyningssystem, kan vannverkseierne ved disse vannforsyningssystemene samarbeide om prøvetakingsplanen</article></article></li><li data-name="b." value="2"><article class="listArticle" id="paragraf-19-ledd-1-punkt-2"><article class="legalP" id="paragraf-19-ledd-1-punkt-2-ledd-1">hvor prøvene skal tas, på vannbehandlingsanlegget og i distribusjonssystemet for å sikre at drikkevannet er i samsvar med kravene i <a href="forskrift/2016-12-22-1868/§5">§ 5</a>. Dersom vannverkseieren kan vise at konsentrasjonen av et gitt stoff i drikkevannet ikke øker utover i distribusjonssystemet, kan prøvene for analyse av disse stoffene tas rett etter vannbehandlingen</article></article></li><li data-name="c." value="3"><article class="listArticle" id="paragraf-19-ledd-1-punkt-3"><article class="legalP" id="paragraf-19-ledd-1-punkt-3-ledd-1">når prøvene skal tas. Råvannsprøvene og drikkevannsprøvene skal fordeles gjennom året eller bruksperioden for å være mest mulig representative</article></article></li><li data-name="d." value="4"><article class="listArticle" id="paragraf-19-ledd-1-punkt-4"><article class="legalP" id="paragraf-19-ledd-1-punkt-4-ledd-1">hvilke parametere de ulike prøvene skal analyseres for.</article></article></li></ol></article><article class="legalP" id="paragraf-19-ledd-2">Vannverkseieren skal sikre at prøvetakingsplanen er oppdatert og følges.</article></article><article class="legalArticle" data-lovdata-URL="SF/forskrift/2016-12-22-1868/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Minstekrav til råvannsprøver</span></h2><article class="legalP" id="paragraf-20-ledd-1">Vannverkseieren skal ta råvannsprøver i samsvar med prøvetakingsplanen omtalt i <a href="forskrift/2016-12-22-1868/§19">§ 19</a>. Minstekravet til antall råvannsprøver er:</article><article class="defaultP"><i>Minste antall råvannsprøver</i><table><thead><tr><th data-text-align="left" data-vertical-align="top"><i>Produsert vann per døgn (m<sup>3</sup> )</i></th><th data-text-align="left" data-vertical-align="top"><i>Råvannsprøver per år</i></th></tr></thead><tbody><tr><td data-text-align="left" data-vertical-align="top">a) Til og med 10</td><td data-text-align="left" data-vertical-align="top">1</td></tr><tr><td data-text-align="left" data-vertical-align="top">b) Fra 10 til og med 2 000</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">c) Fra 2 000 til og med 6 000</td><td data-text-align="left" data-vertical-align="top">8</td></tr><tr><td data-text-align="left" data-vertical-align="top">d) Fra 6 000</td><td data-text-align="left" data-vertical-align="top">12</td></tr></tbody></table></article><article class="legalP" id="paragraf-20-ledd-2">Råvannsprøvene skal minst analyseres for <i>E. coli</i>. Ved vannforsyningssystemer med minst 10 m<sup>3</sup> produsert vann per døgn skal råvannsprøvene i tillegg minst analyseres for intestinale enterokokker, koliforme bakterier, pH, turbiditet og farge. Uttak og analyser av råvannsprøver skal foretas i samsvar med internasjonale eller nasjonale standarder når slike foreligger. Der vedlegg 1 eller vedlegg 2 angir krav til analysemetoder, skal disse benyttes. Laboratoriene som benyttes, skal være akkreditert for de aktuelle analysene.</article></article><article class="legalArticle" data-lovdata-URL="SF/forskrift/2016-12-22-1868/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Minstekrav til drikkevannsprøver</span></h2><article class="legalP" id="paragraf-21-ledd-1">Vannverkseieren skal ta drikkevannsprøver i samsvar med prøvetakingsplanen omtalt i <a href="forskrift/2016-12-22-1868/§19">§ 19</a>. Parameterne det er minstekrav for, er inndelt i prøvegruppe A og B etter hvor ofte prøvene skal tas. Minstekravet til frekvensen på drikkevannsprøvene er:</article><article class="defaultP"><i>Minste antall drikkevannsprøver</i><table><thead><tr><th data-text-align="left" data-vertical-align="top"><i>Produsert vann per døgn (m<sup>3</sup> )</i></th><th data-text-align="left" data-vertical-align="top"><i>Drikkevannsprøver per år for prøvegruppe A X er m<sup>3</sup> produsert vann per døgn</i></th><th data-text-align="left" data-vertical-align="top"><i>Drikkevannsprøver per år for prøvegruppe B X er m<sup>3</sup> produsert vann per døgn</i></th></tr></thead><tbody><tr><td data-text-align="left" data-vertical-align="top">a) Til og med 10 og ingen sårbare abonnenter</td><td data-text-align="left" data-vertical-align="top">1</td><td data-text-align="left" data-vertical-align="top" /></tr><tr><td data-text-align="left" data-vertical-align="top">b) Fra 10 til og med 100, eller mindre med sårbare abonnenter</td><td data-text-align="left" data-vertical-align="top">4</td><td data-text-align="left" data-vertical-align="top">0,5 = 1 hvert annet år</td></tr><tr><td data-text-align="left" data-vertical-align="top">c) Fra 100 til og med 1000</td><td data-text-align="left" data-vertical-align="top">4</td><td data-text-align="left" data-vertical-align="top">1</td></tr><tr><td data-text-align="left" data-vertical-align="top">d) Fra 1000 til og med 10 000</td><td data-text-align="left" data-vertical-align="top">4 + (3X / 1 000)</td><td data-text-align="left" data-vertical-align="top">1 + (X / 3 300)</td></tr><tr><td data-text-align="left" data-vertical-align="top">e) Fra 10 000 til og med 100 000</td><td data-text-align="left" data-vertical-align="top">4 + (3X / 1 000 )</td><td data-text-align="left" data-vertical-align="top">3 + (X / 10 000)</td></tr><tr><td data-text-align="left" data-vertical-align="top">f) Fra 100 000</td><td data-text-align="left" data-vertical-align="top">4 + (3X / 1 000)</td><td data-text-align="left" data-vertical-align="top">10 + (X / 25 000)</td></tr></tbody></table></article><article class="legalP" id="paragraf-21-ledd-2">Drikkevannsprøvene for prøvegruppe A skal analyseres for parameterne som er angitt med prøvegruppe A i vedlegg 1 og vedlegg 2. Drikkevannsprøvene for prøvegruppe B skal analyseres for parameterne som er angitt med prøvegruppe B i vedlegg 1 og vedlegg 2. Uttak av drikkevannsprøver skal foretas i samsvar med NS-ISO 5667-5 og NS-EN ISO 19458. Analyser av drikkevannsprøver skal foretas i samsvar med internasjonale eller nasjonale standarder når slike foreligger. Der vedlegg 1 eller vedlegg 2 angir krav til analysemetoder, skal disse benyttes. Laboratoriene som benyttes, skal være akkreditert for de aktuelle analysene.</article><article class="legalP" id="paragraf-21-ledd-3">Antallet analyser i prøvegruppe A og B kan reduseres, med unntak av analysene for <i>E. coli</i>. For å benytte denne muligheten skal vannverkseieren gjennomføre en risikovurdering i samsvar med NS-EN 15975-2 eller tilsvarende metode. Risikovurderingen skal baseres på resultatene fra råvannsprøvene etter <a href="forskrift/2016-12-22-1868/§20">§ 20</a> og ta hensyn til resultatene av overvåkningsprogrammene som er etablert i samsvar med <a href="forskrift/2006-12-15-1446/§17">vannforskriften § 17</a> og <a href="forskrift/2006-12-15-1446/§18">§ 18</a>. Før vannverkseieren kan redusere antallet analyser i prøvegruppe A eller B, skal risikovurderingen være akseptert av Mattilsynet.</article><article class="legalP" id="paragraf-21-ledd-4">Dersom risikovurderingen fastslår at det ikke utgjør noen helsefare kan<ol class="defaultList" type="a"><li data-name="a." value="1"><article class="listArticle" id="paragraf-21-ledd-4-punkt-1"><article class="legalP" id="paragraf-21-ledd-4-punkt-1-ledd-1">frekvensen av analysene for en parameter reduseres. For å kunne gjøre dette skal samtlige representative drikkevannsprøver fra en periode på 3 år være lavere enn 60 prosent av grenseverdien eller tiltaksgrensen for den aktuelle parameteren. Minst to prøver skal være analysert</article></article></li><li data-name="b." value="2"><article class="listArticle" id="paragraf-21-ledd-4-punkt-2"><article class="legalP" id="paragraf-21-ledd-4-punkt-2-ledd-1">analyser av en parameter fjernes fra prøvetakingsplanen omtalt i <a href="forskrift/2016-12-22-1868/§19">§ 19</a>, slik at drikkevannet ikke lenger overvåkes for denne. For å kunne gjøre dette skal samtlige representative drikkevannsprøver fra en periode på 3 år være lavere enn 30 prosent av grenseverdien eller tiltaksgrensen for den aktuelle parameteren. Minst to prøver skal være analysert.</article></article></li></ol></article></article><article class="legalArticle" data-lovdata-URL="SF/forskrift/2016-12-22-1868/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Tiltak</span></h2><article class="legalP" id="paragraf-22-ledd-1">Dersom drikkevannet ikke er i samsvar med kravene i <a href="forskrift/2016-12-22-1868/§5">§ 5</a> første ledd, eller dersom tiltaksgrensene i vedlegg 2 overskrides, skal vannverkseieren straks undersøke årsaken til avviket.</article><article class="legalP" id="paragraf-22-ledd-2">Ved avvik fra kravene i <a href="forskrift/2016-12-22-1868/§5">§ 5</a> første ledd skal vannverkseieren så raskt som mulig gjennomføre tiltak for å rette avviket.</article><article class="legalP" id="paragraf-22-ledd-3">Ved avvik fra tiltaksgrensene i vedlegg 2 skal vannverkseieren samtidig som årsaken undersøkes, vurdere om avviket kan utgjøre en helsefare. Dersom avviket kan utgjøre en helsefare, skal vannverkseieren så raskt som mulig gjennomføre tiltak for å rette avviket.</article></article><article class="legalArticle" data-lovdata-URL="SF/forskrift/2016-12-22-1868/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Opplysningsplikt til abonnentene</span></h2><article class="legalP" id="paragraf-23-ledd-1">Vannverkseieren skal varsle abonnentene straks ved mistanke om avvik fra kravene i <a href="forskrift/2016-12-22-1868/§5">§ 5</a> første ledd eller ved overskridelser av tiltaksgrensene i vedlegg 2 som kan utgjøre en helsefare. Vannverkseieren skal gi råd om hvordan abonnentene skal forholde seg. Dersom vannverkseieren ikke overholder denne opplysningsplikten, kan Mattilsynet informere abonnentene for vannforsyningssystemets regning.</article><article class="legalP" id="paragraf-23-ledd-2">Vannverkseieren skal sikre at abonnentene til enhver tid har tilgang til oppdatert informasjon om drikkevannskvaliteten.</article><article class="legalP" id="paragraf-23-ledd-3">Dersom det er gjennomført en risikovurdering som medfører at antallet analyser i prøvegruppe A eller B er redusert slik det er gitt mulighet for i <a href="forskrift/2016-12-22-1868/§21">§ 21</a>, skal abonnentene ha tilgang til et sammendrag av denne risikovurderingen.</article></article><article class="legalArticle" data-lovdata-URL="SF/forskrift/2016-12-22-1868/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Opplysningsplikt til Mattilsynet</span></h2><article class="legalP" id="paragraf-24-ledd-1">Vannverkseieren skal varsle Mattilsynet straks ved mistanke om avvik fra kravene i <a href="forskrift/2016-12-22-1868/§5">§ 5</a> første ledd eller ved overskridelser av tiltaksgrensene i vedlegg 2 som kan utgjøre en helsefare. Vannverkseieren skal samtidig informere om hvilke tiltak som gjennomføres i samsvar med kravene i <a href="forskrift/2016-12-22-1868/§22">§ 22</a> og hvilke råd de gir abonnentene.</article><article class="legalP" id="paragraf-24-ledd-2">Dersom Mattilsynet ber om det, skal vannverkseieren gi Mattilsynet de opplysningene som er nødvendige for at Mattilsynet skal kunne gjennomføre sine oppgaver etter denne forskriften.</article></article><article class="legalArticle" data-lovdata-URL="SF/forskrift/2016-12-22-1868/§25" data-name="§25" id="paragraf-25"><h2 class="legalArticleHeader"><span class="legalArticleValue">§ 25</span>. <span class="legalArticleTitle">Rapportering</span></h2><article class="legalP" id="paragraf-25-ledd-1">Ved vannforsyningssystem med produsert vann per døgn på minst 10 m<sup>3</sup> skal vannverkseieren rapportere analyseresultatene fra råvannsprøvene i <a href="forskrift/2016-12-22-1868/§20">§ 20</a> og drikkevannsprøvene i <a href="forskrift/2016-12-22-1868/§21">§ 21</a>. Vannverkseieren skal også rapportere andre relevante data som er nødvendige for å ivareta Norges internasjonale rapporteringsforpliktelser. Rapporteringen skal gjøres på skjema fastsatt av Mattilsynet innen 15. februar påfølgende år.</article></article><article class="legalArticle" data-lovdata-URL="SF/forskrift/2016-12-22-1868/§26" data-name="§26" id="paragraf-26"><h2 class="legalArticleHeader"><span class="legalArticleValue">§ 26</span>. <span class="legalArticleTitle">Kommunens plikter</span></h2><article class="legalP" id="paragraf-26-ledd-1">Kommunen skal i samsvar med <a href="lov/2011-06-24-29/kap2">folkehelseloven kapittel 2</a> ta drikkevannshensyn når den utarbeider arealdelen av kommuneplanen og reguleringsplaner, samt når den gir tillatelser etter relevant regelverk. Kommunen skal om nødvendig ta initiativ til interkommunalt plansamarbeid for å ivareta drikkevannshensynet der vannforsyningssystemet ligger i flere kommuner.</article><article class="legalP" id="paragraf-26-ledd-2">Kommunen skal i samarbeid med vannverkseieren vurdere behovet for restriksjoner for å beskytte råvannskilder og vanntilsigsområder. Dette gjelder også i forbindelse med planarbeid etter plan- og bygningsloven.</article><article class="legalP" id="paragraf-26-ledd-3">Kommunen skal på bakgrunn av data fra Mattilsynet ha oversikt over samtlige vannforsyningssystemer i kommunen for å ivareta sine forpliktelser etter <a href="lov/2011-06-24-29/kap2">folkehelseloven kapittel 2</a>. Kommunen skal ha oversikt over hvor innbyggerne i samsvar med <a href="lov/2011-06-24-29/§23">§ 23</a> andre ledd kan finne informasjon om drikkevannskvaliteten.</article><article class="legalP" id="paragraf-26-ledd-4">Kommunen skal uttale seg om forhold som angår miljørettet helsevern og arealdisponering til planer for nye vannforsyningssystemer og ved søknader om endringer som omtalt i <a href="forskrift/2016-12-22-1868/§18">§ 18</a>.</article><article class="legalP" id="paragraf-26-ledd-5">Kommunen skal i samsvar med <a href="lov/2010-06-25-45/kapV">sivilbeskyttelsesloven kapittel 5</a> og hensynet til samfunnssikkerhet gitt i plan- og bygningsloven påse at forsyningen av drikkevann vurderes og følges opp.</article></article><article class="legalArticle" data-lovdata-URL="SF/forskrift/2016-12-22-1868/§27" data-name="§27" id="paragraf-27"><h2 class="legalArticleHeader"><span class="legalArticleValue">§ 27</span>. <span class="legalArticleTitle">Fylkeskommunens plikter</span></h2><article class="legalP" id="paragraf-27-ledd-1">Fylkeskommunen skal i samsvar med <a href="lov/2011-06-24-29/kap4">folkehelseloven kapittel 4</a> ta drikkevannshensyn når den utarbeider regionale planer.</article><article class="legalP" id="paragraf-27-ledd-2">Fylkeskommunen skal som vannregionmyndighet sikre at drikkevannshensynet ivaretas i de regionale vannforvaltningsplanene etter vannforskriften.</article></article><article class="legalArticle" data-lovdata-URL="SF/forskrift/2016-12-22-1868/§28" data-name="§28" id="paragraf-28"><h2 class="legalArticleHeader"><span class="legalArticleValue">§ 28</span>. <span class="legalArticleTitle">Tilsyn og vedtak</span></h2><article class="legalP" id="paragraf-28-ledd-1">Mattilsynet fører tilsyn og kan fatte nødvendige vedtak i samsvar med <a href="lov/2003-12-19-124/§23">matloven § 23</a> til <a href="lov/2003-12-19-124/§26">§ 26</a>, for alle bestemmelsene i denne forskriften med unntak av <a href="forskrift/2016-12-22-1868/§26">§ 26</a> og <a href="forskrift/2016-12-22-1868/§27">§ 27</a>.</article><article class="legalP" id="paragraf-28-ledd-2">Tilsyn med bestemmelsene i <a href="forskrift/2016-12-22-1868/§26">§ 26</a> og <a href="forskrift/2016-12-22-1868/§27">§ 27</a> følger av bestemmelsene i <a href="lov/2011-06-24-29/§31">folkehelseloven § 31</a> og <a href="lov/2011-06-24-29/§32">§ 32</a> og sivilbeskyttelsesloven <a href="lov/2010-06-25-45/§29">§ 29</a>.</article></article><article class="legalArticle" data-lovdata-URL="SF/forskrift/2016-12-22-1868/§29" data-name="§29" id="paragraf-29"><h2 class="legalArticleHeader"><span class="legalArticleValue">§ 29</span>. <span class="legalArticleTitle">Dispensasjon</span></h2><article class="legalP" id="paragraf-29-ledd-1">Mattilsynet kan i særlige tilfeller dispensere fra bestemmelser i denne forskriften, forutsatt at det ikke vil stride mot Norges internasjonale forpliktelser.</article></article><article class="legalArticle" data-lovdata-URL="SF/forskrift/2016-12-22-1868/§30" data-name="§30" id="paragraf-30"><h2 class="legalArticleHeader"><span class="legalArticleValue">§ 30</span>. <span class="legalArticleTitle">Straff</span></h2><article class="legalP" id="paragraf-30-ledd-1">Forsettlig eller uaktsom overtredelse av bestemmelsene i denne forskriften, eller enkeltvedtak som er gitt med hjemmel i denne forskriften, er straffbart i samsvar med <a href="lov/2003-12-19-124/§28">matloven § 28</a>, <a href="lov/2011-06-24-29/§18">folkehelseloven § 18</a> og <a href="lov/2000-06-23-56/§6-5">helseberedskapsloven § 6-5</a>.</article></article><article class="legalArticle" data-lovdata-URL="SF/forskrift/2016-12-22-1868/§31" data-name="§31" id="paragraf-31"><h2 class="legalArticleHeader"><span class="legalArticleValue">§ 31</span>. <span class="legalArticleTitle">Ikrafttredelse</span></h2><article class="legalP" id="paragraf-31-ledd-1">Denne forskriften trer i kraft 1. januar 2017. Registreringsplikten etter <a href="forskrift/2016-12-22-1868/§17">§ 17</a> trer i kraft 1. juli 2017.</article><article class="legalP" id="paragraf-31-ledd-2"><a href="forskrift/2001-12-04-1372">Forskrift 4. desember 2001 nr. 1372</a> om vannforsyning og drikkevann oppheves 1. januar 2017.</article><article class="legalP" id="paragraf-31-ledd-3"><a href="forskrift/2003-10-10-1233">Forskrift 10. oktober 2003 nr. 1233</a> om forbud mot virksomhet som kan forurense Glitre som vannforsyningssystem, Modum, Øvre Eiker, Nedre Eiker og Lier kommuner, Buskerud videreføres inntil videre.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2016-12-22-1868/KAPITTEL_1"><h2>Vedlegg 1<br />Grenseverdier</h2><article class="defaultP"><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Grense-</i><br /><i>verdi</i></th><th data-text-align="left" data-vertical-align="top"><i>Enhet</i></th><th data-text-align="left" data-vertical-align="top"><i>Prøve-</i><br /><i>gruppe</i></th><th data-text-align="left" data-vertical-align="top"><i>Analyse-</i><br /><i>metode</i></th><th data-text-align="left" data-vertical-align="top"><i>Analyse-</i><br /><i>usikkerhet</i><br />(prosent av<br />grense-<br />verdi)</th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">1,2-dikloretan</td><td data-text-align="left" data-vertical-align="top">3,0</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Akrylamid</td><td data-text-align="left" data-vertical-align="top">0,10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Parameteren trenger ikke analyseres, men skal beregnes dersom farekartleggingen i <a href="forskrift/2016-12-22-1868/§6">§ 6</a> viser at parameteren kan være relevant. Maksimal mengde monomerer beregnes ut fra hva spesifikasjonene sier om polymerens overføring til drikkevannet ved kontakt.</td></tr><tr><td data-text-align="left" data-vertical-align="top">Antimon</td><td data-text-align="left" data-vertical-align="top">5,0</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Arsen</td><td data-text-align="left" data-vertical-align="top">10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Benzen</td><td data-text-align="left" data-vertical-align="top">1,0</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Benzo(a)pyren</td><td data-text-align="left" data-vertical-align="top">0,010</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">50</td><td data-text-align="left" data-vertical-align="top">I de tilfellene det ikke er mulig å overholde kravene til analyseusikkerhet, skal den beste tilgjengelige teknikken benyttes (opptil 60 prosent).</td></tr><tr><td data-text-align="left" data-vertical-align="top">Bly</td><td data-text-align="left" data-vertical-align="top">10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">25</td><td data-text-align="left" data-vertical-align="top">Prøven skal tas slik at den gir et representativt bilde av et ukentlig gjennomsnitt for vannet som brukes.</td></tr><tr><td data-text-align="left" data-vertical-align="top">Bor</td><td data-text-align="left" data-vertical-align="top">1,0</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">25</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Bromat</td><td data-text-align="left" data-vertical-align="top">10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Cyanid</td><td data-text-align="left" data-vertical-align="top">50</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30</td><td data-text-align="left" data-vertical-align="top">Metoden bestemmer den totale mengden cyanid, uavhengig av kjemisk form.</td></tr><tr><td data-text-align="left" data-vertical-align="top"><i>E. coli</i></td><td data-text-align="left" data-vertical-align="top">0</td><td data-text-align="left" data-vertical-align="top">Antall/100 ml</td><td data-text-align="left" data-vertical-align="top">A</td><td data-text-align="left" data-vertical-align="top">NS-EN ISO 9308-1 eller NS-EN ISO 9308-2</td><td data-text-align="left" data-vertical-align="top" /><td data-text-align="left" data-vertical-align="top">Analysemetode godkjent i samsvar med forskrift 12. april 2001 nr. 1372 om vannforsyning og drikkevann kan benyttes inntil 30. juni 2017.</td></tr><tr><td data-text-align="left" data-vertical-align="top">Epiklorhydrin</td><td data-text-align="left" data-vertical-align="top">0,10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Parameteren trenger ikke analyseres, men skal beregnes dersom farekartleggingen i <a href="forskrift/2016-12-22-1868/§6">§ 6</a> viser at parameteren kan være relevant. Maksimal mengde monomerer beregnes ut fra hva spesifikasjonene sier om polymerens overføring til drikkevannet ved kontakt.</td></tr><tr><td data-text-align="left" data-vertical-align="top">Farge</td><td data-text-align="left" data-vertical-align="top">Akseptabel for abonnentene</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Mattilsynet anbefaler at fargetallet ikke overskrider 20 mg/l Pt. Se også vedlegg 2.</td></tr><tr><td data-text-align="left" data-vertical-align="top">Fluorid</td><td data-text-align="left" data-vertical-align="top">1,5</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">20</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Intestinale enterokokker</td><td data-text-align="left" data-vertical-align="top">0</td><td data-text-align="left" data-vertical-align="top">Antall/100 ml</td><td data-text-align="left" data-vertical-align="top">A</td><td data-text-align="left" data-vertical-align="top">NS-EN ISO 7899-2</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Kadmium</td><td data-text-align="left" data-vertical-align="top">5,0</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">25</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Kobber</td><td data-text-align="left" data-vertical-align="top">2,0</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">25</td><td data-text-align="left" data-vertical-align="top">Prøven skal tas slik at den gir et representativt bilde av et ukentlig gjennomsnitt for vannet som brukes.</td></tr><tr><td data-text-align="left" data-vertical-align="top">Krom</td><td data-text-align="left" data-vertical-align="top">50</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Kvikksølv</td><td data-text-align="left" data-vertical-align="top">1,0</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Lukt</td><td data-text-align="left" data-vertical-align="top">Akseptabel for abonnentene</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Se også vedlegg 2.</td></tr><tr><td data-text-align="left" data-vertical-align="top">Nikkel</td><td data-text-align="left" data-vertical-align="top">20</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">25</td><td data-text-align="left" data-vertical-align="top">Prøven skal tas slik at den gir et representativt bilde av et ukentlig gjennomsnitt for vannet som brukes.</td></tr><tr><td data-text-align="left" data-vertical-align="top">Nitrat</td><td data-text-align="left" data-vertical-align="top">50</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">15</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Nitritt</td><td data-text-align="left" data-vertical-align="top">0,5</td><td data-text-align="left" data-vertical-align="top">mg/l</td><td data-text-align="left" data-vertical-align="top">A eller B</td><td data-text-align="left" data-vertical-align="top" /><td data-text-align="left" data-vertical-align="top">20</td><td data-text-align="left" data-vertical-align="top">Er bare i prøvegruppe A i de tilfellene det benyttes kloramin. Er ellers i prøvegruppe B.</td></tr><tr><td data-text-align="left" data-vertical-align="top">Plantevernmidler, enkeltvis</td><td data-text-align="left" data-vertical-align="top">0,10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30–80</td><td data-text-align="left" data-vertical-align="top">Grenseverdien gjelder hvert enkelt plantevernmiddel enkeltvis. Den gjelder også for plantevernmidlenes relevante metabolitter, nedbrytnings- og reaksjonsprodukter. For aldrin, dieldrin, heptaklor og heptaklorepoksid er grenseverdien 0,030 µg/l. Det er bare nødvendig å analysere for plantevernmidler som med en viss sannsynlighet kan være til stede i det aktuelle vannforsyningssystemet. Analyseusikkerheten for plantevernmidler varierer.</td></tr><tr><td data-text-align="left" data-vertical-align="top">Plantevernmidler, totalt</td><td data-text-align="left" data-vertical-align="top">0,50</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30–80</td><td data-text-align="left" data-vertical-align="top">Summen av de enkelte plantevernmidlene som analyseres i vannforsyningssystemets prøvetakingsplan. Grenseverdien gjelder også for plantevernmidlenes relevante metabolitter, nedbrytnings- og reaksjonsprodukter. Det er bare nødvendig å analysere for plantevernmidler som med en viss sannsynlighet kan være til stede i det aktuelle vannforsyningssystemet. Analyseusikkerheten for plantevernmidler varierer.</td></tr><tr><td data-text-align="left" data-vertical-align="top">Polyaromatiske hydrokarboner (PAH)</td><td data-text-align="left" data-vertical-align="top">0,10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">50</td><td data-text-align="left" data-vertical-align="top">Summen av benzo(b)fluoranten, benzo(k)fluoranten, benzo(ghi)perylen og indeno(1,2,3-cd)pyren. Analyseusikkerheten gjelder for enkeltsubstanser som utgjør 25 prosent av grenseverdien.</td></tr><tr><td data-text-align="left" data-vertical-align="top">Selen</td><td data-text-align="left" data-vertical-align="top">10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Smak</td><td data-text-align="left" data-vertical-align="top">Akseptabel for abonnentene</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Se også vedlegg 2.</td></tr><tr><td data-text-align="left" data-vertical-align="top">Tetrakloreten</td><td data-text-align="left" data-vertical-align="top">10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30</td><td data-text-align="left" data-vertical-align="top">Summen av tetrakloreten og trikloreten skal ikke overskride 10 µg/l. Analyseusikkerheten gjelder for enkeltsubstanser som utgjør 50 prosent av grenseverdien.</td></tr><tr><td data-text-align="left" data-vertical-align="top">Trikloreten</td><td data-text-align="left" data-vertical-align="top">10</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top">Summen av tetrakloreten og trikloreten skal ikke overskride 10 µg/l. Analyseusikkerheten gjelder for enkeltsubstanser som utgjør 50 prosent av grenseverdien.</td></tr><tr><td data-text-align="left" data-vertical-align="top">Trihalometaner, totalt</td><td data-text-align="left" data-vertical-align="top">100</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top">Summen av kloroform, bromoform, dibromklormetan og bromdiklormetan. Analyseusikkerheten gjelder for enkeltsubstanser som utgjør 25 prosent av grenseverdien.</td></tr><tr><td data-text-align="left" data-vertical-align="top">Turbiditet</td><td data-text-align="left" data-vertical-align="top">Akseptabel for abonnentene</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top">NS-EN ISO 7027</td><td data-text-align="left" data-vertical-align="top">30</td><td data-text-align="left" data-vertical-align="top">Mattilsynet anbefaler at turbiditeten ut fra vannbehandlingsanlegget ikke overskrider 1 NTU ved vannforsyningssystemer som benytter overflatevann. Målingen av analyseusikkerhet estimeres ved 1 NTU. Se også vedlegg 2.</td></tr><tr><td data-text-align="left" data-vertical-align="top">Vinylklorid</td><td data-text-align="left" data-vertical-align="top">0,50</td><td data-text-align="left" data-vertical-align="top">µg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Parameteren trenger ikke analyseres, men skal beregnes dersom farekartleggingen i <a href="forskrift/2016-12-22-1868/§6">§ 6</a> viser at parameteren kan være relevant. Maksimal mengde monomerer beregnes ut fra hva spesifikasjonene sier om polymerens overføring til drikkevannet ved kontakt.</td></tr></tbody></table></article></section><section class="section" data-name="vedlegg2" id="kapittel-2" data-lovdata-URL="SF/forskrift/2016-12-22-1868/KAPITTEL_2"><h2>Vedlegg 2<br />Tiltaksgrenser</h2><article class="defaultP"><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Tiltaks-</i><br /><i>grense</i></th><th data-text-align="left" data-vertical-align="top"><i>Enhet</i></th><th data-text-align="left" data-vertical-align="top"><i>Prøve-</i><br /><i>gruppe</i></th><th data-text-align="left" data-vertical-align="top"><i>Analyse-</i><br /><i>metode</i></th><th data-text-align="left" data-vertical-align="top"><i>Analyse-</i><br /><i>usikkerhet</i><br />(prosent av<br />tiltaks-<br />grense)</th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">Aluminium</td><td data-text-align="left" data-vertical-align="top">0,2</td><td data-text-align="left" data-vertical-align="top">mg/l</td><td data-text-align="left" data-vertical-align="top">A eller B</td><td data-text-align="left" data-vertical-align="top" /><td data-text-align="left" data-vertical-align="top">25</td><td data-text-align="left" data-vertical-align="top">Er i prøvegruppe A i de tilfellene der aluminium blir benyttet som vannbehandlingskjemikalie. Er ellers i prøvegruppe B.</td></tr><tr><td data-text-align="left" data-vertical-align="top">Ammonium</td><td data-text-align="left" data-vertical-align="top">0,50</td><td data-text-align="left" data-vertical-align="top">mg/l</td><td data-text-align="left" data-vertical-align="top">A eller B</td><td data-text-align="left" data-vertical-align="top" /><td data-text-align="left" data-vertical-align="top">40</td><td data-text-align="left" data-vertical-align="top">Er i prøvegruppe A i de tilfellene der kloramin blir benyttet. Er ellers i prøvegruppe B.</td></tr><tr><td data-text-align="left" data-vertical-align="top"><i>Clostridium perfringens</i> (inkludert sporer)</td><td data-text-align="left" data-vertical-align="top">0</td><td data-text-align="left" data-vertical-align="top">Antall/100 ml</td><td data-text-align="left" data-vertical-align="top">B</td><td data-text-align="left" data-vertical-align="top">NS-EN ISO 14189</td><td data-text-align="left" data-vertical-align="top" /><td data-text-align="left" data-vertical-align="top"><i>Clostridium perfringens</i> er bare obligatorisk å analysere for dersom råvannet er overflatevann, eller er påvirket av overflatevann. Dersom tiltaksgrensen overskrides, skal vannverkseieren undersøke om patogene mikroorganismer eller parasitter, som for eksempel <i>Cryptosporidium</i>, er tilstede.<br />Analysemetode godkjent i samsvar med forskrift 12. april 2001 nr. 1372 om vannforsyning og drikkevann kan benyttes inntil 30. juni 2017.</td></tr><tr><td data-text-align="left" data-vertical-align="top">Farge</td><td data-text-align="left" data-vertical-align="top">Ingen unormal endring</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Mattilsynet anbefaler at fargetallet ikke overskrider 20 mg/l Pt. Se også vedlegg 1.</td></tr><tr><td data-text-align="left" data-vertical-align="top">Jern</td><td data-text-align="left" data-vertical-align="top">0,2</td><td data-text-align="left" data-vertical-align="top">mg/l</td><td data-text-align="left" data-vertical-align="top">A eller B</td><td data-text-align="left" data-vertical-align="top" /><td data-text-align="left" data-vertical-align="top">30</td><td data-text-align="left" data-vertical-align="top">Er bare i prøvegruppe A i de tilfellene der jern blir benyttet som vannbehandlingskjemikalie. Er ellers i prøvegruppe B.</td></tr><tr><td data-text-align="left" data-vertical-align="top">Kimtall 22°C</td><td data-text-align="left" data-vertical-align="top">100 og ingen unormal endring</td><td data-text-align="left" data-vertical-align="top">Antall/ml</td><td data-text-align="left" data-vertical-align="top">A</td><td data-text-align="left" data-vertical-align="top">NS-EN ISO 6222</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Klorid</td><td data-text-align="left" data-vertical-align="top">250</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">15</td><td data-text-align="left" data-vertical-align="top">Vannet skal ikke være korrosivt.</td></tr><tr><td data-text-align="left" data-vertical-align="top">Koliforme bakterier</td><td data-text-align="left" data-vertical-align="top">0</td><td data-text-align="left" data-vertical-align="top">Antall/100 ml</td><td data-text-align="left" data-vertical-align="top">A</td><td data-text-align="left" data-vertical-align="top">NS-EN ISO 9308-1 eller NS-EN ISO 9308-2</td><td data-text-align="left" data-vertical-align="top" /><td data-text-align="left" data-vertical-align="top">Analysemetode godkjent i samsvar med forskrift 12. april 2001 nr. 1372 om vannforsyning og drikkevann kan benyttes inntil 30. juni 2017.</td></tr><tr><td data-text-align="left" data-vertical-align="top">Ledningsevne</td><td data-text-align="left" data-vertical-align="top">250</td><td data-text-align="left" data-vertical-align="top">mS/m ved 20°C</td><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top">20</td><td data-text-align="left" data-vertical-align="top">Vannet skal ikke være korrosivt.</td></tr><tr><td data-text-align="left" data-vertical-align="top">Lukt</td><td data-text-align="left" data-vertical-align="top">Ingen unormal endring</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Se også vedlegg 1.</td></tr><tr><td data-text-align="left" data-vertical-align="top">Mangan</td><td data-text-align="left" data-vertical-align="top">0,05</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">30</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Natrium</td><td data-text-align="left" data-vertical-align="top">200</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">15</td><td data-text-align="left" data-vertical-align="top" /></tr><tr><td data-text-align="left" data-vertical-align="top">pH</td><td data-text-align="left" data-vertical-align="top">6,5-9,5</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top">0,2</td><td data-text-align="left" data-vertical-align="top">Analyseusikkerheten er ikke i prosent av pH, men i pH-enheter. Vannet skal ikke være korrosivt.</td></tr><tr><td data-text-align="left" data-vertical-align="top">Smak</td><td data-text-align="left" data-vertical-align="top">Ingen unormal endring</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Se også vedlegg 1.</td></tr><tr><td data-text-align="left" data-vertical-align="top">Sulfat</td><td data-text-align="left" data-vertical-align="top">250</td><td data-text-align="left" data-vertical-align="top">mg/l</td><td data-text-align="left" data-vertical-align="top">B</td><td data-text-align="left" data-vertical-align="top" /><td data-text-align="left" data-vertical-align="top">15</td><td data-text-align="left" data-vertical-align="top">Vannet skal ikke være korrosivt.</td></tr><tr><td data-text-align="left" data-vertical-align="top">Totalt organisk karbon (TOC)</td><td data-text-align="left" data-vertical-align="top">Ingen unormal endring</td><td data-text-align="left" data-vertical-align="top" /><td data-text-align="left" data-vertical-align="top">B</td><td data-text-align="left" data-vertical-align="top">CEN 1484</td><td data-text-align="left" data-vertical-align="top">30</td><td data-text-align="left" data-vertical-align="top">Målingen av analyseusikkerhet skal estimeres ved 3 mg/l av TOC.</td></tr><tr><td data-text-align="left" data-vertical-align="top">Turbiditet</td><td data-text-align="left" data-vertical-align="top">Ingen unormal endring</td><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top">NS-EN ISO 7027</td><td data-text-align="left" data-vertical-align="top">30</td><td data-text-align="left" data-vertical-align="top">Mattilsynet anbefaler at turbiditeten ut fra vannbehandlingsanlegget ikke overskrider 1 NTU ved vannforsyningssystemer som bruker overflatevann. Målingen av analyseusikkerhet estimeres ved 1 NTU. Se også vedlegg 1.</td></tr></tbody></table></article></section><section class="section" data-name="vedlegg3" id="kapittel-3" data-lovdata-URL="SF/forskrift/2016-12-22-1868/KAPITTEL_3"><h2>Vedlegg 3<br />Søknad om godkjenning av vannbehandlingskjemikalier skal inneholde følgende dokumentasjon:</h2><ol class="defaultList" type="a"><li data-name="a." value="1"><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">opplysninger om søkeren med kontaktinformasjon</article></article></li><li data-name="b." value="2"><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">produktets handelsnavn</article></article></li><li data-name="c." value="3"><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">navn på produsent</article></article></li><li data-name="d." value="4"><article class="listArticle" id="kapittel-3-punkt-4"><article class="legalP" id="kapittel-3-punkt-4-ledd-1">opplysninger om bruk og høyeste dosering</article></article></li><li data-name="e." value="5"><article class="listArticle" id="kapittel-3-punkt-5"><article class="legalP" id="kapittel-3-punkt-5-ledd-1">informasjon om kjemisk sammensetning som innebærer en fullstendig oversikt over alle komponentene med CAS-nummer og prosent mengde i produktet til 100 prosent og</article></article></li><li data-name="f." value="6"><article class="listArticle" id="kapittel-3-punkt-6"><article class="legalP" id="kapittel-3-punkt-6-ledd-1">analysesertifikat for alle komponentene.</article></article></li></ol></section></main></body></html>