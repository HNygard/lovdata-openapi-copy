<!DOCTYPE html><html lang="no"><head><title>Forskrift til rammeplan for jordmorutdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-12-01-1390</dd><dt class="dokid">DokumentID</dt><dd class="dokid">SF/forskrift/2005-12-01-1390</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for høyere utdanning, forskning og internasjonalisering</li></ul></dd><dt class="publishedIn">Publisert i</dt><dd class="publishedIn">I 2005 hefte 14</dd><dt class="dateInForce">I kraft fra</dt><dd class="dateInForce">2005-12-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1980-11-17-8757">forskrift/1980-11-17-8757</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15/§3-2">lov/2005-04-01-15/§3-2</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2005-12-08</dd><dt class="titleShort">Korttittel</dt><dd class="titleShort">Forskrift til rammeplan for jordmor</dd><dt class="title">Tittel</dt><dd class="title">Forskrift til rammeplan for jordmorutdanning.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utdannings- og forskningsdepartementet 1. desember 2005 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler <a href="lov/2005-04-01-15/§3-2">§ 3-2</a> annet ledd. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>. <br /> <strong>Oppheves</strong> ved forskrift  <a href="forskrift/2025-09-05-1829">5 sep 2025 nr. 1829</a> (i kraft 1 jan 2026).</dd><dt class="refid">RefID</dt><dd class="refid">forskrift/2005-12-01-1390</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til rammeplan for jordmorutdanning.</a><ul class="tocSubUl"><li><a href="#paragraf-1">§ 1. Innhold</a></li><li><a href="#paragraf-2">§ 2. Fagplan</a></li><li><a href="#paragraf-3">§ 3. Praksis</a></li><li><a href="#paragraf-4">§ 4. Eksamensbestemmelser</a></li><li><a href="#paragraf-5">§ 5. Praksisvurdering</a></li><li><a href="#paragraf-6">§ 6. Vitnemål</a></li><li><a href="#paragraf-7">§ 7. Opptakskrav</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-12-01-1390" id="dokument"><h1>Forskrift til rammeplan for jordmorutdanning.</h1><article class="legalArticle" data-lovdata-URL="SF/forskrift/2005-12-01-1390/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innhold</span></h2><article class="legalP" id="paragraf-1-ledd-1">2-årig jordmorutdanning består av følgende hovedemner på til sammen 120 studiepoeng: <table><tbody><tr><td data-text-align="left" data-vertical-align="top"><i>Hovedemne</i></td><td data-text-align="center" data-vertical-align="top"><i>Studiepoeng</i></td></tr><tr><td data-text-align="left" data-vertical-align="top">Jordmorfag, inkludert veiledet praksis</td><td data-text-align="center" data-vertical-align="top">70</td></tr><tr><td data-text-align="left" data-vertical-align="top">Medisinske og naturvitenskapelige tema med relevans for jordmorfaget</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Samfunnsvitenskapelige og humanistiske tema med relevans for jordmorfaget</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Forskning, fagutvikling og grunnlagstenkning, inkludert fordypningsoppgave</td><td data-text-align="center" data-vertical-align="top">30</td></tr><tr><td data-text-align="left" data-vertical-align="top"><i>Sum</i></td><td data-text-align="center" data-vertical-align="top"><i>120</i></td></tr></tbody></table></article></article><article class="legalArticle" data-lovdata-URL="SF/forskrift/2005-12-01-1390/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fagplan</span></h2><article class="legalP" id="paragraf-2-ledd-1">Bestemmelser om faglig innhold, praksisopplæring, organisering, arbeidsformer og vurderingsordninger utover det som følger av rammeplanen, fastsettes av institusjonens styre og tas inn i fagplanen.</article><article class="legalP" id="paragraf-2-ledd-2">Det skal framgå av fagplanen i hvilke deler av studiet det er krav til studiedeltaking.</article></article><article class="legalArticle" data-lovdata-URL="SF/forskrift/2005-12-01-1390/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksis</span></h2><article class="legalP" id="paragraf-3-ledd-1">Direkte brukerrettede praksisstudier skal utgjøre minimum 60 studiepoeng.</article><article class="legalP" id="paragraf-3-ledd-2">Praksisstudier skal omfatte sentrale arbeidsområder for jordmoren og inkludere praksis både i primær- og spesialisthelsetjenesten.</article><article class="legalP" id="paragraf-3-ledd-3">Praksisperiodenes form, antall, lengde og plassering i studieforløpet fastsettes av institusjonens styre.</article><article class="legalP" id="paragraf-3-ledd-4">Institusjonens styre utarbeider retningslinjer og er ansvarlig for tilrettelegging og gjennomføring av praksisstudiene.</article></article><article class="legalArticle" data-lovdata-URL="SF/forskrift/2005-12-01-1390/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eksamensbestemmelser</span></h2><article class="legalP" id="paragraf-4-ledd-1">Eksamen organiseres og gjennomføres etter gjeldende eksamensforskrift med utfyllende regler.</article><article class="legalP" id="paragraf-4-ledd-2">Institusjonens styre fastsetter bestemmelser om vurderingsordninger og eventuelle vilkår for framstilling til eksamen, herunder hvilke krav som må være oppfylt før studenten kan gå opp til eksamen eller fortsette studiet, og hvilke eksamener og prøver som må være bestått før en student kan starte i praksisstudier.</article></article><article class="legalArticle" data-lovdata-URL="SF/forskrift/2005-12-01-1390/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Praksisvurdering</span></h2><article class="legalP" id="paragraf-5-ledd-1">Institusjonens styre spesifiserer målene for den enkelte praksisperiode i fagplanen og utarbeider kriterier for vurdering av studentens mestring i praksis.</article><article class="legalP" id="paragraf-5-ledd-2">Hvis det oppstår tvil om praksisstudiet kan godkjennes, skal studenten halvveis eller senest 3 uker før avsluttet periode få en skriftlig melding. Meldingen skal angi hva studenten ikke mestrer, og hvilke krav som må oppfylles for å bestå praksisstudiene. Om studenten i slutten av praksisperioden viser handling/atferd som åpenbart ikke gir grunnlag for å bestå praksis, kan studenten likevel få karakteren ikke bestått selv om forutgående tvilsmelding ikke er gitt.</article><article class="legalP" id="paragraf-5-ledd-3">Ved vurdering av praksisstudier nyttes karakteren bestått/ikke bestått.</article></article><article class="legalArticle" data-lovdata-URL="SF/forskrift/2005-12-01-1390/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">Det skal utstedes vitnemål til studenter som har bestått jordmorutdanningen. Av vitnemålet skal det framgå hvilke prøver som er avlagt med angivelse av omfang, resultat og når de er avlagt.</article><article class="legalP" id="paragraf-6-ledd-2">Tittel på fordypningsoppgaven skal framgå av vitnemålet.</article></article><article class="legalArticle" data-lovdata-URL="SF/forskrift/2005-12-01-1390/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opptakskrav</span></h2><article class="legalP" id="paragraf-7-ledd-1">Krav til opptak er bachelorgrad i sykepleie eller tilsvarende, autorisasjon som sykepleier i Norge og minst ett års yrkespraksis som sykepleier. Institusjonens styre kan selv fastsette utfyllende bestemmelser.</article></article><article class="legalArticle" data-lovdata-URL="SF/forskrift/2005-12-01-1390/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks. Samtidig oppheves <a href="forskrift/1980-11-17-8757">forskrifter 17. november 1980 nr. 8757</a> om utdanning av jordmødre.</article></article></main></body></html>