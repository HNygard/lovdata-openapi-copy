<!DOCTYPE html><html lang="no"><head><title>Forskrift om persontransport med motorvogn mot vederlag innenfor Longyearbyen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1991-05-28-343</dd><dt class="dokid">DokumentID</dt><dd class="dokid">SF/forskrift/1991-05-28-343</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avd. for miljø, kollektivtransport og veg</li></ul></dd><dt class="publishedIn">Publisert i</dt><dd class="publishedIn">I 1991 268</dd><dt class="dateInForce">I kraft fra</dt><dd class="dateInForce">1992-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-04-26-1272">forskrift/2021-04-26-1272</a> fra 2021-07-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1925-07-17-11/§4">lov/1925-07-17-11/§4</a></li><li><a href="forskrift/1984-03-30-819">forskrift/1984-03-30-819</a></li></ul></dd><dt class="titleShort">Korttittel</dt><dd class="titleShort">Forskrift om persontransport i Longyearbyen</dd><dt class="title">Tittel</dt><dd class="title">Forskrift om persontransport med motorvogn mot vederlag innenfor Longyearbyen.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 28. mai 1991 med hjemmel i <a href="lov/1925-07-17-11/§4">lov om Svalbard av 17. juli 1925 nr. 11 § 4</a>, jfr. <a href="forskrift/1984-03-30-819">forskrift av 30. mars 1984 nr. 819</a> om persontransport med motorvogn mot vederlag på Svalbard. <br /><strong>Endret</strong> ved forskrifter <a href="forskrift/2001-03-22-303">22 mars 2001 nr. 303</a>, <a href="forskrift/2001-11-30-1314">30 nov 2001 nr. 1314</a>, <a href="forskrift/2021-04-26-1272">26 april 2021 nr. 1272</a> (i kraft 1 juli 2021).</dd><dt class="refid">RefID</dt><dd class="refid">forskrift/1991-05-28-343</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om persontransport med motorvogn mot vederlag innenfor Longyearbyen.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11.</a></li><li><a href="#paragraf-12">§ 12.</a></li><li><a href="#paragraf-13">§ 13.</a></li><li><a href="#paragraf-14">§ 14.</a></li></ul></li></ul></dd></dl></header><main class="documentBody" data-lovdata-URL="SF/forskrift/1991-05-28-343" id="dokument"><h1>Forskrift om persontransport med motorvogn mot vederlag innenfor Longyearbyen.</h1><article class="legalArticle" data-lovdata-URL="SF/forskrift/1991-05-28-343/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne forskriften gjelder for persontransport med motorvogn mot vederlag i og utenfor rute i Longyearbyen med tilhørende veger.</article><article class="legalP" id="paragraf-1-ledd-2">For saksbehandlingen etter denne forskriften gjelder forvaltningsloven av 10. februar 1967, jf. likevel denne forskrifts <a href="forskrift/1991-05-28-343/§13">§ 13</a>.</article><article class="changesToParent">Endret ved <a href="forskrift/2001-11-30-1314">forskrift 30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Transport av personer regnes som rutetransport når den foregår mellom visse steder eller på visse strekninger til regelmessige tider, og transporten framstår som åpen for en ubestemt krets. Dessuten må den enkelte bruker eller sammenslutning av brukere ikke ha styringsrett over transportmidlet.</article></article><article class="legalArticle" data-lovdata-URL="SF/forskrift/1991-05-28-343/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Den som skal drive slik transport som nevnt i <a href="forskrift/1991-05-28-343/§1">§ 1</a> må ha løyve fra Longyearbyen lokalstyre.</article><article class="legalP" id="paragraf-3-ledd-2">Krav til løyve gjelder likevel ikke:<ul class="defaultList"><li><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Transport med beltekjøretøy</article></article></li><li><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Ambulansetransport.</article></article></li></ul></article><article class="changesToParent">Endret ved <a href="forskrift/2001-11-30-1314">forskrift 30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Longyearbyen lokalstyre fastsetter antall løyver i Longyearbyen. Løyve tildeles kvalifiserte søkere etter skjønn og på vilkår fastsatt av Longyearbyen lokalstyre.</article><article class="changesToParent">Endret ved <a href="forskrift/2001-11-30-1314">forskrift 30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">For tildeling av løyve stilles følgende krav:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Søkeren må være fylt 20 år</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Søkeren må legge fram politiattest</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Søkeren må ha gyldig førerkort for vedkommende motorvogn</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Ved tildeling av løyve til selskap eller annen sammenslutning (juridisk person) må den daglige leder fylle kravene under a) og b).</article></article></li></ol></article></article><article class="legalArticle" data-lovdata-URL="SF/forskrift/1991-05-28-343/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Løyve gis for 5 år, men kan i særlige tilfelle gis for kortere tid.</article><article class="legalP" id="paragraf-6-ledd-2">Ett løyve gir rett til å drive transport med en motorvogn.</article><article class="legalP" id="paragraf-6-ledd-3">Løyvedokumentet skal oppbevares i motorvognen og forevises ved kontroll, jf. <a href="forskrift/1991-05-28-343/§11">§ 11</a>.</article><article class="changesToParent">Endret ved <a href="forskrift/2001-11-30-1314">forskrift 30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Løyvehaver plikter å drive den transport løyvet omfatter, i samsvar med de vilkår som er satt for driften.</article><article class="legalP" id="paragraf-7-ledd-2">Dersom løyvet ikke benyttes eller benyttes i strid med forskrifter eller vilkår, kan det trekkes tilbake av Longyearbyen lokalstyre.</article><article class="changesToParent">Endret ved <a href="forskrift/2001-11-30-1314">forskrift 30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Løyve for persontransport i og utenfor rute kan tildeles en og samme person/selskap.</article><article class="legalP" id="paragraf-8-ledd-2">Longyearbyen lokalstyre kan pålegge den regnskaps- og statistikkplikt som er nødvendig for å kontrollere driften.</article><article class="legalP" id="paragraf-8-ledd-3">Regnskap skal godkjennes av revisor.</article><article class="legalP" id="paragraf-8-ledd-4">Løyvehaver plikter å bruke takster og takstreglement godkjent av Longyearbyen lokalstyre.</article><article class="changesToParent">Endret ved <a href="forskrift/2001-11-30-1314">forskrift 30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Løyve kan ikke overføres til andre uten samtykke fra Longyearbyen lokalstyre.</article><article class="changesToParent">Endret ved <a href="forskrift/2001-11-30-1314">forskrift 30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><ol class="defaultList" type="a"><li data-name="a." value="1"><article class="listArticle" id="paragraf-10-punkt-1"><article class="legalP" id="paragraf-10-punkt-1-ledd-1">Fører av drosje, turvogn og rutevogn, må under persontransport mot vederlag ha kjøreseddel i tillegg til førerkort.</article></article></li><li data-name="b." value="2"><article class="listArticle" id="paragraf-10-punkt-2"><article class="legalP" id="paragraf-10-punkt-2-ledd-1">Kjøreseddel gjelder for Longyearbyen og utferdiges av Sysselmesteren etter søknad (på fastsatt blankett).</article></article></li><li data-name="c." value="3"><article class="listArticle" id="paragraf-10-punkt-3"><article class="legalP" id="paragraf-10-punkt-3-ledd-1">Den som skal få kjøreseddel må være fylt 20 år og ha slik vandel at Sysselmesteren ikke finner vedkommende uskikket til å virke som fører av slik motorvogn som nevnt under a.</article></article></li><li data-name="d." value="4"><article class="listArticle" id="paragraf-10-punkt-4"><article class="legalP" id="paragraf-10-punkt-4-ledd-1">Kjøreseddel utstedes for 5 år.</article></article></li><li data-name="e." value="5"><article class="listArticle" id="paragraf-10-punkt-5"><article class="legalP" id="paragraf-10-punkt-5-ledd-1">Sysselmesteren kan treffe vedtak om å kalle kjøreseddel tilbake dersom vedkommende ikke er edruelig eller viser seg å være upålitelig eller ha andre egenskaper som gjør at han må antas å være uskikket til å være fører av motorvogn under personbefordring mot vederlag. Slikt vedtak kan også treffes for begrenset tid eller for alltid dersom allmenne hensyn tilsier det og motorvognføreren er ilagt straff for overtredelse av bestemmelser gitt i eller i medhold av <a href="lov/1965-06-18-4">vegtrafikkloven</a>. Tilbakekalling av kjøreseddel er ikke til hinder for at Sysselmesteren utferdiger ny kjøreseddel dersom de grunner som tilsa tilbakekallingen ikke lenger foreligger.</article></article></li><li data-name="f." value="6"><article class="listArticle" id="paragraf-10-punkt-6"><article class="legalP" id="paragraf-10-punkt-6-ledd-1">Finner Sysselmesteren at innehaver av kjøreseddel med skjellig grunn er mistenkt for et straffbart forhold som kan medføre tilbakekalling av kjøreseddel, kan Sysselmesteren ta kjøreseddelen ifra ham inntil saken er endelig avgjort, dog ikke utover tre uker uten kjennelse fra forhørsretten. Når Sysselmesteren vil ta kjøreseddelen fra en fører eller det er truffet vedtak om inndraging av kjøreseddelen, plikter innehaveren straks å levere den til Sysselmesteren. Blir en som ikke har kjøreseddel, med skjellig grunn mistenkt for et straffbart forhold som kan ha betydning for adgangen til å få kjøreseddel, kan Sysselmesteren bestemme at kjøreseddel ikke skal utstedes før saken er endelig avgjort, likevel ikke utover 3 måneder uten kjennelse fra forhørsretten.</article></article></li></ol><article class="changesToParent">Tilføyd ved <a href="forskrift/2001-03-22-303">forskrift 22 mars 2001 nr. 303</a> (i kraft 1 juli 2001), endret ved forskrift <a href="forskrift/2021-04-26-1272">26 april 2021 nr. 1272</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-05-28-343/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Longyearbyen lokalstyre kan føre slik kontroll med den løyvepliktige virksomhet som den finner nødvendig av hensyn til trygg og tjenlig gjennomføring av transporten.</article><article class="changesToParent">Endret ved <a href="forskrift/2001-03-22-303">forskrifter 22 mars 2001 nr. 303</a> (i kraft 1 juli 2001, tidligere § 10), <a href="forskrift/2001-11-30-1314">30 nov 2001 nr. 1314</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1991-05-28-343/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Departementet kan foreta endringer:<ol class="defaultList" type="a"><li data-name="a." value="1"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">I forskriften</article></article></li><li data-name="b." value="2"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">I de vilkår som allerede er fastsatt i eksisterende løyver.</article></article></li></ol></article><article class="legalP" id="paragraf-12-ledd-2">Departementet kan i særlige tilfelle gjøre unntak fra denne forskriften.</article><article class="changesToParent">Endret ved <a href="forskrift/2001-03-22-303">forskrift 22 mars 2001 nr. 303</a> (i kraft 1 juli 2001, tidligere § 11).</article></article><article class="legalArticle" data-lovdata-URL="SF/forskrift/1991-05-28-343/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" id="paragraf-13-ledd-1">Avgjørelser av Longyearbyen lokalstyre kan påklages til Sysselmesteren. Enkeltvedtak om tilskudd, rutegodkjenning og takster kan ikke påklages. Sysselmesterens avgjørelser vedrørende kjøreseddel etter <a href="forskrift/1991-05-28-343/§10">§ 10</a> kan påklages til Samferdselsdepartementet, jf. <a href="forskrift/1991-05-28-343/§1">§ 1</a> annet ledd.</article><article class="changesToParent">Endret ved <a href="forskrift/2001-03-22-303">forskrifter 22 mars 2001 nr. 303</a> (i kraft 1 juli 2001, tidligere § 12), <a href="forskrift/2001-11-30-1314">30 nov 2001 nr. 1314</a> (i kraft 1 jan 2002), <a href="forskrift/2021-04-26-1272">26 april 2021 nr. 1272</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-05-28-343/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" id="paragraf-14-ledd-1">Denne forskriften trer i kraft 1. januar 1992.</article><article class="changesToParent">Endret ved <a href="forskrift/2001-03-22-303">forskrift 22 mars 2001 nr. 303</a> (i kraft 1 juli 2001, tidligere § 13).</article></article></main></body></html>