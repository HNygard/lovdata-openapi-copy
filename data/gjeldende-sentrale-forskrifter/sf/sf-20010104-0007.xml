<!DOCTYPE html><html lang="no"><head><title>Forskrift om særskilte beskyttelsestiltak ved innførsel av hund, katt og flygehund fra Malaysia og Australia</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-04-7</dd><dt class="dokid">DokumentID</dt><dd class="dokid">SF/forskrift/2001-01-04-7</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-04</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-06-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-05-19-543">forskrift/2016-05-19-543</a> fra 2016-06-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-02-07-107">forskrift/2000-02-07-107</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§23">lov/2003-12-19-124/§23</a></li><li><a href="lov/2003-12-19-124/§19">lov/2003-12-19-124/§19</a></li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="lastupdated">Rettet</dt><dd class="lastupdated">2001-02-26</dd><dt class="titleShort">Korttittel</dt><dd class="titleShort">Forskrift om innførsel av hund mv fra Australia</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel av hund, katt og flygehund fra Malaysia og Australia</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 4. januar 2001 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§23">§ 23</a> tredje ledd, jf. <a href="lov/2003-12-19-124/§19">§ 19</a>. <br /><strong>EØS-henvisninger:</strong> EØS-avtalen vedlegg I (vedtak <a href="eu/32006d0146">2006/146/EF</a>). <br /><strong>Endret</strong> ved <a href="forskrift/2004-01-15-332">forskrifter 15 jan 2004 nr. 332</a>, <a href="forskrift/2007-06-09-595">9 juni 2007 nr. 595</a>, <a href="forskrift/2016-05-19-543">19 mai 2016 nr. 543</a>.</dd><dt class="refid">RefID</dt><dd class="refid">forskrift/2001-01-04-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om særskilte beskyttelsestiltak ved innførsel av hund, katt og flygehund fra Malaysia og Australia</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I. Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 7">Kapittel II. Forbud</a><ul class="tocSubUl"><li><a href="#kapittel-2-paragraf-1">§ 4. Forbud mot innførsel av hund, katt og flygehund fra Malaysia og katt og flygehund fra Australia</a></li><li><a href="#kapittel-2-paragraf-2">§ 5. Unntak for innførsel av flygehund fra Malaysia</a></li><li><a href="#kapittel-2-paragraf-3">§ 6. Unntak for innførsel av hund og katt fra Malaysia</a></li><li><a href="#kapittel-2-paragraf-4">§ 7. Unntak for innførsel av katt fra Australia</a></li></ul></li><li><a href="#kapittel-3" data-child-interval="§§ 8 – 9">Kapittel III. Avsluttende bestemmelser</a><ul class="tocSubUl"><li><a href="#kapittel-3-paragraf-1">§ 8. Straff</a></li><li><a href="#kapittel-3-paragraf-2">§ 9. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2001-01-04-7" id="dokument"><h1>Forskrift om særskilte beskyttelsestiltak ved innførsel av hund, katt og flygehund fra Malaysia og Australia</h1><section class="section" data-name="kapI" id="kapittel-1" data-lovdata-URL="SF/forskrift/2001-01-04-7/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="SF/forskrift/2001-01-04-7/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrift er å forebygge spredning av virussjukdommene Hendra og Nipah.</article></article><article class="legalArticle" data-lovdata-URL="SF/forskrift/2001-01-04-7/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for hund, katt og flygehund fra Malaysia og flygehund og katt fra Australia. Forskriften gjelder i tillegg til <a href="forskrift/2004-02-20-464">forskrift 20. februar 2004 nr. 464</a> om dyrehelsemessige betingelser for import og eksport av levende dyr, sæd, egg og embryo og <a href="forskrift/2016-05-19-542">forskrift 19. mai 2016 nr. 542</a> om ikke- kommersiell forflytning av kjæledyr.</article><article class="changesToParent">Endret ved <a href="forskrift/2016-05-19-543">forskrift 19 mai 2016 nr. 543</a> (i kraft 1 juni 2016).</article></article><article class="legalArticle" data-lovdata-URL="SF/forskrift/2001-01-04-7/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Flygehund:</i> flaggermus tilhørende slekten Pteropus.</article></article></li></ol></article><article class="changesToParent">Endret ved <a href="forskrift/2016-05-19-543">forskrift 19 mai 2016 nr. 543</a> (i kraft 1 juni 2016).</article></article></section><section class="section" data-name="kapII" id="kapittel-2" data-lovdata-URL="SF/forskrift/2001-01-04-7/KAPITTEL_2"><h2>Kapittel II. Forbud</h2><article class="legalArticle" data-lovdata-URL="SF/forskrift/2001-01-04-7/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot innførsel av hund, katt og flygehund fra Malaysia og katt og flygehund fra Australia</span></h3><article class="legalP" id="kapittel-2-paragraf-1-ledd-1">Det er forbudt å innføre hund, katt og flygehund fra Malaysia og katt og flygehund fra Australia.</article></article><article class="legalArticle" data-lovdata-URL="SF/forskrift/2001-01-04-7/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak for innførsel av flygehund fra Malaysia</span></h3><article class="legalP" id="kapittel-2-paragraf-2-ledd-1">Forbudet i <a href="forskrift/2001-01-04-7/§4">§ 4</a> gjelder ikke dersom dyret følges av originalt helsesertifikat som er utstedt av offentlig veterinær i Malaysia, og som bekrefter at følgende krav er oppfylt:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">dyret skal være oppdrettet i fangenskap, og</article></article></li><li data-name="2." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">dyret skal karanteneres i 60 dager før avreise, og</article></article></li><li data-name="3." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">dyret skal testes for antistoffer mot Hendra- og Nipahvirus med en serumnøytralisasjonstest eller en godkjent ELISA-test. Dyret skal testes to ganger med negativt resultat. Blodprøvene til testene skal tas med et intervall på 21-30 dager. Den andre blodprøven skal tidligst være tatt 10 dager før avreise. Testene skal utføres ved et godkjent laboratorium.</article></article></li></ol></article></article><article class="legalArticle" data-lovdata-URL="SF/forskrift/2001-01-04-7/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Unntak for innførsel av hund og katt fra Malaysia</span></h3><article class="legalP" id="kapittel-2-paragraf-3-ledd-1">Forbudet i <a href="forskrift/2001-01-04-7/§4">§ 4</a> gjelder ikke innførsel av hund og katt fra Malaysia såfremt dyret følges av et originalt helsesertifikat som er utstedt av offentlig veterinær i Malaysia, og som bekrefter at følgende tilleggskrav er oppfylt:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">dyret skal ikke ha hatt kontakt med svin de siste 60 dager før avreise, og</article></article></li><li data-name="2." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">dyret skal ikke ha oppholdt seg i et dyrehold som i løpet av de siste 60 dager før avreise har hatt utbrudd av Nipah disease, og</article></article></li><li data-name="3." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">dyret skal være testet med en IgG ELISA-test med negativt resultat for antistoffer mot Nipahvirus. Blodprøven til testen skal være tatt i løpet av de siste 10 dager før avreise. Testen skal utføres ved et godkjent laboratorium.</article></article></li></ol></article><article class="legalP" id="kapittel-2-paragraf-3-ledd-2">Forbudet gjelder ikke for hunder og katter i transitt så lenge dyrene befinner seg innenfor terminalområdet til en internasjonal flyplass.</article><article class="changesToParent">Endret ved <a href="forskrift/2007-06-09-595">forskrift 9 juni 2007 nr. 595</a>.</article></article><article class="legalArticle" data-lovdata-URL="SF/forskrift/2001-01-04-7/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Unntak for innførsel av katt fra Australia</span></h3><article class="legalP" id="kapittel-2-paragraf-4-ledd-1">Forbudet i <a href="forskrift/2001-01-04-7/§4">§ 4</a> gjelder ikke innførsel av katt fra Australia såfremt dyret følges av et originalt helsesertifikat som er utstedt av offentlig veterinær i Australia, og som bekrefter at dyret ikke har oppholdt seg i et dyrehold som i løpet av de siste 60 dager før avreise har hatt utbrudd av Hendra.</article><article class="legalP" id="kapittel-2-paragraf-4-ledd-2">Forbudet gjelder ikke for katter i transitt så lenge de befinner seg innenfor terminalområdet til en internasjonal flyplass.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2001-01-04-7/KAPITTEL_3"><h2>Kapittel III. Avsluttende bestemmelser</h2><article class="legalArticle" data-lovdata-URL="SF/forskrift/2001-01-04-7/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h3><article class="legalP" id="kapittel-3-paragraf-1-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-15-332">forskrift 15 jan 2004 nr. 332</a>.</article></article><article class="legalArticle" data-lovdata-URL="SF/forskrift/2001-01-04-7/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Denne forskrift trer i kraft straks. Samtidig oppheves <a href="forskrift/2000-02-07-107">forskrift av 7. februar 2000 nr. 107</a> om særskilte beskyttelsestiltak ved innførsel av hund, katt og flygehund fra Malaysia og Australia.</article></article></section></main></body></html>