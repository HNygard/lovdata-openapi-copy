<!DOCTYPE html><html lang="no"><head><title>Forskrift om faglig utvalg for førerhundspørsmål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-04-15-322</dd><dt class="dokid">DokumentID</dt><dd class="dokid">SF/forskrift/1997-04-15-322</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">Avd I 1997 687</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2014-12-22</dd><dt class="lastChangedBy">Sist endret ved</dt><dd class="lastChangedBy"><a href="forskrift/2014-12-22-1895">forskrift/2014-12-22-1895</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2006-06-16-20/§12">lov/2006-06-16-20/§12</a></li></ul></dd><dt class="lastupdated">Rettet</dt><dd class="lastupdated">2008-01-28 (hjemmel)</dd><dt class="titleShort">Korttittel</dt><dd class="titleShort">Forskr. om faglig utvalg for førerhundspørsmål</dd><dt class="title">Tittel</dt><dd class="title">Forskrift om faglig utvalg for førerhundspørsmål.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 15. april 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§20-8">§ 20-8</a>. <br /> <strong>Tilføyd hjemmel:</strong> <a href="lov/2006-06-16-20">Lov 16. juni 2006 nr. 20</a> om arbeids- og velferdsforvaltningen (arbeids- og velferdsforvaltningsloven) <a href="lov/2006-06-16-20/§12">§ 12</a>. <br /><strong>Endret</strong> ved <a href="forskrift/2002-01-03-7">forskrifter 3 jan 2002 nr. 7</a>, <a href="forskrift/2003-02-07-127">7 feb 2003 nr. 127</a>, <a href="forskrift/2006-06-30-790">30 juni 2006 nr. 790</a>, <a href="forskrift/2006-08-30-1010">30 aug 2006 nr. 1010</a>, <a href="forskrift/2010-04-06-675">6 april 2010 nr. 675</a>, <a href="forskrift/2014-12-22-1895">22 des 2014 nr. 1895</a>. <br /><strong>Rettelser:</strong> 28.01.2008 (hjemmel).</dd><dt class="refid">RefID</dt><dd class="refid">forskrift/1997-04-15-322</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om faglig utvalg for førerhundspørsmål.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Oppnevning m.v.</a></li><li><a href="#paragraf-3">§ 3. Kyndighet</a></li><li><a href="#paragraf-4">§ 4. Rådgivere for førerhundutvalget</a></li><li><a href="#paragraf-5">§ 5. Førerhundutvalgets oppgaver overfor førerhundskolene</a></li><li><a href="#paragraf-6">§ 6. Førerhundutvalgets oppgaver overfor Arbeids- og velferdsetaten</a></li><li><a href="#paragraf-7">§ 7. Godkjenning av hunder</a></li><li><a href="#paragraf-8">§ 8. Godkjenning av førerhundkandidater</a></li><li><a href="#paragraf-9">§ 9. Godkjenning av ekvipasjen</a></li><li><a href="#paragraf-10">§ 10. Bytte av hund under 10 år</a></li><li><a href="#paragraf-11">§ 11. Ugildhet og taushetsplikt</a></li><li><a href="#paragraf-12">§ 12. Innstilling, stemmelikhet og begrunnelse</a></li><li><a href="#paragraf-13">§ 13. Sekretariat for førerhundutvalget. Kontaktperson</a></li><li><a href="#paragraf-14">§ 14. Retningslinjer for førerhundutvalgets virksomhet</a></li><li><a href="#paragraf-15">§ 15. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-04-15-322" id="dokument"><h1>Forskrift om faglig utvalg for førerhundspørsmål.</h1><article class="legalArticle" data-lovdata-URL="SF/forskrift/1997-04-15-322/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Det faglige utvalget for førerhundspørsmål (førerhundutvalget) har til formål å sikre de synshemmede førerhunder av god kvalitet. Utvalget skal bistå førerhundskolene i opplæring av førerhunder og skal være et rådgivende organ for Arbeids- og velferdsetaten i forbindelse med anskaffelse og formidling av førerhund og krav om stønad til kjøp av førerhund.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2010-04-06-675">6 april 2010 nr. 675</a>.</article></article><article class="legalArticle" data-lovdata-URL="SF/forskrift/1997-04-15-322/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppnevning m.v.</span></h2><article class="legalP" id="paragraf-2-ledd-1">Førerhundutvalget skal bestå av fire medlemmer (med personlige varamedlemmer) som oppnevnes av Arbeids- og velferdsdirektoratet.</article><article class="legalP" id="paragraf-2-ledd-2">Arbeids- og velferdsdirektoratet utpeker førerhundutvalgets leder.</article><article class="legalP" id="paragraf-2-ledd-3">Ett av førerhundutvalgets medlemmer skal være førerhundbruker og være representant for brukergruppen. Brukerorganisasjoner kan fremme forslag om brukerrepresentant og varamedlem overfor Arbeids- og velferdsdirektoratet.</article><article class="legalP" id="paragraf-2-ledd-4">Arbeids- og velferdsdirektoratet gir nærmere retningslinjer om hvilke brukerorganisasjoner som kan fremme forslag om brukerrepresentant og varamedlem.</article><article class="changesToParent">Endret ved <a href="forskrift/2002-01-03-7">forskrifter 3 jan 2002 nr. 7</a>, <a href="forskrift/2003-02-07-127">7 feb 2003 nr. 127</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2014-12-22-1895">22 des 2014 nr. 1895</a>.</article></article><article class="legalArticle" data-lovdata-URL="SF/forskrift/1997-04-15-322/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kyndighet</span></h2><article class="legalP" id="paragraf-3-ledd-1">I førerhundutvalget skal det være kyndighet i<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Kynologi</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Bruker av tjenestehunder/førerhunder</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Mobilitet/orienteringsfaget for synshemmede.</article></article></li></ul></article><article class="changesToParent">Endret ved <a href="forskrift/2002-01-03-7">forskrifter 3 jan 2002 nr. 7</a>, <a href="forskrift/2003-02-07-127">7 feb 2003 nr. 127</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2014-12-22-1895">22 des 2014 nr. 1895</a>.</article></article><article class="legalArticle" data-lovdata-URL="SF/forskrift/1997-04-15-322/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rådgivere for førerhundutvalget</span></h2><article class="legalP" id="paragraf-4-ledd-1">Som rådgivere for førerhundutvalget oppnevner Arbeids- og velferdsdirektoratet en representant (med varamedlem) fra hver av de førerhundskoler som Arbeids- og velferdsdirektoratet har inngått pris- og leveringsavtale med.</article><article class="legalP" id="paragraf-4-ledd-2">Førerhundskolene har rett til å foreslå rådgivere og varamedlemmer. Rådgiverne oppnevnes for kontraktsperioden.</article><article class="changesToParent">Endret ved <a href="forskrift/2002-01-03-7">forskrifter 3 jan 2002 nr. 7</a>, <a href="forskrift/2003-02-07-127">7 feb 2003 nr. 127</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2014-12-22-1895">22 des 2014 nr. 1895</a>.</article></article><article class="legalArticle" data-lovdata-URL="SF/forskrift/1997-04-15-322/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Førerhundutvalgets oppgaver overfor førerhundskolene</span></h2><article class="legalP" id="paragraf-5-ledd-1">Førerhundskolene kan rådføre seg med førerhundutvalget i spørsmål om produksjon m.v. av førerhunder, mål for opplæring og organisering av tilsyn med hunder som er i bruk. Førerhundutvalget kan også selv ta opp slike saker.</article><article class="legalP" id="paragraf-5-ledd-2">Medlemmer av førerhundutvalget kan uanmeldt besiktige alle anlegg og lokaliteter som benyttes i førerhundarbeidet.</article></article><article class="legalArticle" data-lovdata-URL="SF/forskrift/1997-04-15-322/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Førerhundutvalgets oppgaver overfor Arbeids- og velferdsetaten</span></h2><article class="legalP" id="paragraf-6-ledd-1">Førerhundutvalgets medlemmer kan benyttes som rådgivere for Arbeids- og velferdsetaten bl.a. i forbindelse med anskaffelse og formidling av førerhunder.</article><article class="legalP" id="paragraf-6-ledd-2">Førerhundutvalget skal vurdere de faglige forutsetninger for stønad til førerhund, jf <a href="forskrift/1997-04-15-322/§7">§§ 7</a>, 8, 9 og 10. Vurderingen skal bygge på<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">prøve av hunder for eventuell samtrening med bruker,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">prøve av bruker for eventuell samtrening med førerhund,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">prøve av bruker og hund (ekvipasjen) etter gjennomført samtrening,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">prøve av hund i arbeid med bruker når det søkes om skifte av hund under 10 år på grunn av forhold som ikke gjelder hundens helsetilstand, jf <a href="forskrift/1997-04-15-322/§10">§ 10</a>.</article></article></li></ul></article><article class="changesToParent">Endret ved <a href="forskrift/2006-08-30-1010">forskrifter 30 aug 2006 nr. 1010</a>, <a href="forskrift/2010-04-06-675">6 april 2010 nr. 675</a>.</article></article><article class="legalArticle" data-lovdata-URL="SF/forskrift/1997-04-15-322/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Godkjenning av hunder</span></h2><article class="legalP" id="paragraf-7-ledd-1">Førerhundutvalget skal vurdere om ferdigtrenede hunder er kvalifisert for samtrening med bruker og i tilfelle godkjenne hver enkelt hund.</article><article class="legalP" id="paragraf-7-ledd-2">Under prøven kan hunden føres av sin trener. Føreren skal under føringen være avskåret fra å nytte sitt eget syn. Om mulig skal prøven foretas under varierende trafikkforhold, herunder også slike forhold som hunden forventes å ville møte i sitt senere arbeid. En hund som framstilles for prøve for tredje gang uten å oppnå godkjenning, vrakes.</article><article class="legalP" id="paragraf-7-ledd-3">En hund som tidligere har gjort tjeneste som førerhund og som etter retrening skal tildeles en ny bruker, må godkjennes for samtrening på samme måte som en ny hund.</article><article class="legalP" id="paragraf-7-ledd-4">Prøvene avlegges for to av førerhundutvalgets medlemmer som må være kyndige i kynologi og/eller bruk av tjenestehund/førerhund. Godkjenningsdommerne avgir forslag til innstilling overfor førerhundutvalget om en hund skal godkjennes for samtrening eller ikke.</article></article><article class="legalArticle" data-lovdata-URL="SF/forskrift/1997-04-15-322/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning av førerhundkandidater</span></h2><article class="legalP" id="paragraf-8-ledd-1">Bruker som søker om stønad til dekning av utgifter til førerhund må gjennomgå et forkurs. Under dette kurset gis det en orientering om hundehold, fordeler og ulemper ved bruk av førerhund etc. Videre foretas det prøver/vurderinger for å avklare om kandidaten kan anses skikket til å ha førerhund og om anskaffelse av førerhund kan anses nødvendig og hensiktsmessig.</article><article class="legalP" id="paragraf-8-ledd-2">Førerhundutvalgets brukerrepresentant bør være til stede under forkurset og gi råd og veiledning til deltakerne.</article><article class="legalP" id="paragraf-8-ledd-3">Førerhundutvalget kan dispensere fra vilkåret om å gjennomgå forkurs hvis den synshemmede har hatt førerhund før, og det godtgjøres at vedkommende fortsatt kan bruke førerhund og fyller de medisinske vilkårene for stønad. Dispensasjon kan likevel ikke gis til kandidater som søker om gjenanskaffelse av førerhund etter fylte 70 år.</article><article class="legalP" id="paragraf-8-ledd-4">Prøvene avlegges for to av førerhundutvalgets medlemmer som er kyndige i bruk av tjeneste- eller førerhund og i mobilitet/orienteringsfaget. Det ene medlemmet bør være brukerrepresentanten. De to utvalgsmedlemmene avgir innstilling overfor førerhundutvalget om en kandidat skal godkjennes for samtrening eller ikke.</article><article class="legalP" id="paragraf-8-ledd-5">Førerhundutvalget skal snarest mulig underrette Arbeids- og velferdsetaten om sin innstilling i den enkelte sak.</article><article class="changesToParent">Endret ved <a href="forskrift/2006-08-30-1010">forskrifter 30 aug 2006 nr. 1010</a>, <a href="forskrift/2014-12-22-1895">22 des 2014 nr. 1895</a>.</article></article><article class="legalArticle" data-lovdata-URL="SF/forskrift/1997-04-15-322/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Godkjenning av ekvipasjen</span></h2><article class="legalP" id="paragraf-9-ledd-1">En godkjent bruker må gjennomgå et samtreningskurs med hund på førerhundskolen. Mot slutten av kurset avlegges en prøve hvor brukeren og hund skal vise om de mestrer de nødvendige ferdigheter og om samarbeidet mellom hund og bruker fungerer.</article><article class="legalP" id="paragraf-9-ledd-2">Brukeren skal kunne gå alene med hunden uten påvirkning av en trener.</article><article class="legalP" id="paragraf-9-ledd-3">Etter avlagt og bestått prøve, avsluttes treningen med et oppfølgingskurs på brukerens hjemsted.</article><article class="legalP" id="paragraf-9-ledd-4">I særlige tilfeller kan Arbeids- og velferdsetaten etter tilråding fra førerhundutvalget samtykke i at hele samtreningen foregår på brukerens hjemsted.</article><article class="legalP" id="paragraf-9-ledd-5">Prøve av ekvipasjen avlegges for to av førerhundutvalgets medlemmer som må være kyndige i kynologi/bruk av tjeneste- eller førerhund og i mobilitet/orienteringsfaget. Førerhundutvalget kan samtykke i at godkjenningsprøven finner sted på brukerens hjemsted når særlige grunner tilsier det. Godkjenningsdommerne avgir innstilling overfor førerhundutvalget. Etter at samtrening er avsluttet og ekvipasjen er prøvet, avgir førerhundutvalget en innstilling til Arbeids- og velferdsetaten.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2014-12-22-1895">22 des 2014 nr. 1895</a>.</article></article><article class="legalArticle" data-lovdata-URL="SF/forskrift/1997-04-15-322/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bytte av hund under 10 år</span></h2><article class="legalP" id="paragraf-10-ledd-1">Dersom hunden er under 10 år og det på grunn av spesielle forhold (som ikke gjelder hundens helsetilstand) søkes om ny førerhund, skal førerhundutvalget foreta en prøve av hunden sammen med brukeren.</article><article class="legalP" id="paragraf-10-ledd-2">Førerhundutvalget avgir deretter en innstilling til Arbeids- og velferdsetaten.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-04-15-322/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ugildhet og taushetsplikt</span></h2><article class="legalP" id="paragraf-11-ledd-1">Forvaltningslovens bestemmelser om ugildhet og folketrygdlovens bestemmelser om taushetsplikt gjelder tilsvarende for førerhundutvalgets medlemmer.</article></article><article class="legalArticle" data-lovdata-URL="SF/forskrift/1997-04-15-322/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Innstilling, stemmelikhet og begrunnelse</span></h2><article class="legalP" id="paragraf-12-ledd-1">Førerhundutvalget avgir sine innstillinger til Arbeids- og velferdsetaten etter avstemming.</article><article class="legalP" id="paragraf-12-ledd-2">Hvis det foreligger stemmelikhet i førerhundutvalget er lederens stemme avgjørende.</article><article class="legalP" id="paragraf-12-ledd-3">Førerhundutvalget må i sine innstillinger til Arbeids- og velferdsetaten gi en kort begrunnelse for sitt standpunkt med opplysning om hvilke faktiske forhold som er lagt til grunn.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-04-15-322/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Sekretariat for førerhundutvalget. Kontaktperson</span></h2><article class="legalP" id="paragraf-13-ledd-1">Arbeids- og velferdsdirektoratet fungerer som sekretariat for førerhundutvalget.</article><article class="legalP" id="paragraf-13-ledd-2">Arbeids- og velferdsdirektoratet kan oppnevne en trygdekyndig kontaktperson for førerhundutvalget. Kontaktpersonen plikter å holde førerhundutvalget underrettet om gjeldende regler og praksis for stønad til anskaffelse av førerhund, og om andre bestemmelser av betydning for førerhundutvalgets virksomhet.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-04-15-322/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Retningslinjer for førerhundutvalgets virksomhet</span></h2><article class="legalP" id="paragraf-14-ledd-1">Arbeids- og velferdsdirektoratet kan gi nærmere retningslinjer (rutiner) for forkurs og samtreningskurs og om de krav som hunden, brukeren og ekvipasjen skal fylle.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-04-15-322/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft den 1. mai 1997.</article></article></main></body></html>