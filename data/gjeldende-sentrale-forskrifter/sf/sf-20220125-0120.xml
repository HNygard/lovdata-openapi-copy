<!DOCTYPE html><html lang="no"><head><title>Forskrift om nasjonalt register for vaktvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-25-120</dd><dt class="dokid">DokumentID</dt><dd class="dokid">SF/forskrift/2022-01-25-120</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2022-04-01</dd><dt class="basedOn">Hjemmel</dt><dd class="basedOn"><ul><li><a href="lov/2001-01-05-1/§19">lov/2001-01-05-1/§19</a></li></ul></dd><dt class="dateOfPublication">Kunngjort</dt><dd class="dateOfPublication">2022-01-26 14:35</dd><dt class="titleShort">Korttittel</dt><dd class="titleShort">Forskrift om nasjonalt register for vaktvirksomhet</dd><dt class="title">Tittel</dt><dd class="title">Forskrift om nasjonalt register for vaktvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 25. januar 2022 med hjemmel i <a href="lov/2001-01-05-1/§19">lov 5. januar 2001 nr. 1 om vaktvirksomhet (vaktvirksomhetsloven) § 19</a> annet ledd.</dd><dt class="refid">RefID</dt><dd class="refid">forskrift/2022-01-25-120</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om nasjonalt register for vaktvirksomhet</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Behandlingsansvarlig</a></li><li><a href="#paragraf-3">§ 3. Opplysninger som kan registreres</a></li><li><a href="#paragraf-4">§ 4. Tilgang (adgang til direkte søk)</a></li><li><a href="#paragraf-5">§ 5. Utlevering</a></li><li><a href="#paragraf-6">§ 6. Retting, sletting og begrensning av behandlingen</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-01-25-120" id="dokument"><h1>Forskrift om nasjonalt register for vaktvirksomhet</h1><article class="legalArticle" data-lovdata-URL="SF/forskrift/2022-01-25-120/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med vaktvirksomhetsregisteret er å bidra til en effektiv og hensiktsmessig løsning av politiets tillatelses- og kontrolloppgaver etter <a href="lov/2001-01-05-1">vaktvirksomhetsloven</a>.</article></article><article class="legalArticle" data-lovdata-URL="SF/forskrift/2022-01-25-120/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Behandlingsansvarlig</span></h2><article class="legalP" id="paragraf-2-ledd-1">Politidirektoratet er behandlingsansvarlig for vaktvirksomhetsregisteret.</article></article><article class="legalArticle" data-lovdata-URL="SF/forskrift/2022-01-25-120/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysninger som kan registreres</span></h2><article class="legalP" id="paragraf-3-ledd-1">I vaktvirksomhetsregisteret kan det registreres opplysninger som er nødvendige for formålene som nevnt i <a href="lov/2001-01-05-1/§1">§ 1</a>, herunder opplysninger om virksomheter og personer som omhandles i <a href="lov/2001-01-05-1/§3">vaktvirksomhetsloven § 3</a> og <a href="lov/2001-01-05-1/§8">§ 8</a>, som<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">navn, adresse, fødselsnummer, kjønn, førerkort, statsborgerskap og utlendingsidentifikasjon</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">utdanning</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">arbeidsforhold og vekterens ID-kort</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">opplysninger om gjennomføring og utfallet av vandelskontroll</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">opplysninger om gjennomføring og utfallet av skikkethetsvurdering av personer som nevnt i <a href="lov/2001-01-05-1/§3">vaktvirksomhetsloven § 3</a></article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">opplysninger om resultat av kontroll av virksomheter</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">opplysninger som mottas etter meldeplikten i <a href="lov/2001-01-05-1/§17">vaktvirksomhetsloven § 17</a></article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">at opplysninger er utlevert etter varslingsplikten i <a href="lov/2001-01-05-1/§8">vaktvirksomhetsloven § 8</a> tredje ledd eller etter <a href="lov/2010-05-28-16/§31">politiregisterloven § 31</a>, jf. <a href="forskrift/2013-09-20-1097/§9-7">politiregisterforskriften § 9-7</a> første ledd nr. 6 med tilhørende saksnummer i politiets saksbehandlingssystem</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">opplysninger som gis til andre offentlige myndigheter for at disse skal kunne ivareta meldeplikten etter <a href="lov/2001-01-05-1/§17">vaktvirksomhetsloven § 17</a></article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">opplysninger som er nødvendige for kontrollfunksjonen etter <a href="lov/2001-01-05-1/§7">vaktvirksomhetsloven § 7</a>.</article></article></li></ol></article></article><article class="legalArticle" data-lovdata-URL="SF/forskrift/2022-01-25-120/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilgang (adgang til direkte søk)</span></h2><article class="legalP" id="paragraf-4-ledd-1">Tilgang til vaktvirksomhetsregisteret skal kun gis til ansatte med tjenestemessig behov, og i tråd med de formål som nevnt i § 1.</article></article><article class="legalArticle" data-lovdata-URL="SF/forskrift/2022-01-25-120/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utlevering</span></h2><article class="legalP" id="paragraf-5-ledd-1">Opplysninger i vaktvirksomhetsregisteret kan utleveres dersom det er adgang til det etter reglene om taushetsplikt i <a href="lov/1995-08-04-53/§24">politiloven § 24</a>, jf. <a href="lov/1967-02-10/§13">forvaltningsloven § 13</a> til <a href="lov/1967-02-10/§13f">§ 13f</a>. Utlevering etter <a href="lov/1995-08-04-53/§24">politiloven § 24</a> fjerde ledd kan etter beslutning fra den behandlingsansvarlige skje i form av adgang til direkte søk.</article><article class="legalP" id="paragraf-5-ledd-2">Politiet kan utlevere opplysninger som er nødvendige for skatte- og avgiftsmyndighetens, tollmyndighetens og Arbeidstilsynets ivaretakelse av deres meldeplikt etter <a href="lov/2001-01-05-1/§17">vaktvirksomhetsloven § 17</a>.</article><article class="legalP" id="paragraf-5-ledd-3">Politiet kan utlevere opplysninger som er nødvendige for politiets ivaretakelse av varslingsplikten til vaktforetak som nevnt i <a href="lov/2001-01-05-1/§8">vaktvirksomhetsloven § 8</a> tredje ledd. Den opplysningene gjelder, skal informeres om utleveringen.</article></article><article class="legalArticle" data-lovdata-URL="SF/forskrift/2022-01-25-120/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Retting, sletting og begrensning av behandlingen</span></h2><article class="legalP" id="paragraf-6-ledd-1"><a href="lov/2018-06-15-38/gdpr/a15">Personvernforordningens artikkel 15</a> (den registrertes rett til innsyn), <a href="lov/2018-06-15-38/gdpr/a16">artikkel 16</a> (retting av opplysninger), <a href="lov/2018-06-15-38/gdpr/a18">artikkel 18</a> (rett til begrensning av behandling) og <a href="lov/2018-06-15-38/gdpr/a17">artikkel 17</a> (sletting av opplysninger) gjelder for behandling av opplysninger i vaktvirksomhetsregisteret. Den registrerte har rett til retting og sletting av personopplysninger og begrensning av behandlingen i samsvar med reglene i <a href="lov/2018-06-15-38/gdpr/a16">personvernforordningen artikkel 16</a> til <a href="lov/2018-06-15-38/gdpr/a19">19</a>.</article><article class="legalP" id="paragraf-6-ledd-2">Opplysninger om personer som nevnt i § 3 skal ikke oppbevares lenger enn nødvendig, og skal slettes senest fire år etter at forholdet som betinget registrering, er opphørt, forutsatt at det i fireårsperioden ikke er oppstått nye forhold som betinger registrering.</article><article class="legalP" id="paragraf-6-ledd-3">Begjæring om innsyn i opplysninger, retting av opplysninger, begrensning av behandlingen av opplysninger eller sletting av opplysninger fremmes skriftlig for den behandlingsansvarlige.</article><article class="legalP" id="paragraf-6-ledd-4">Avgjørelser om innsyn, retting, begrensning av behandlingen og sletting av opplysninger treffes av den behandlingsansvarlige. Avgjørelsene kan ikke påklages til overordnet organ.</article><article class="legalP" id="paragraf-6-ledd-5">Den behandlingsansvarlige skal ved avgjørelser etter fjerde ledd informere den registrerte om rettighetene etter <a href="lov/2018-06-15-38/gdpr/a77">personvernforordningen artikkel 77</a> og <a href="lov/2018-06-15-38/gdpr/a79">79</a>.</article></article><article class="legalArticle" data-lovdata-URL="SF/forskrift/2022-01-25-120/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. april 2022.</article></article></main></body></html>