<!DOCTYPE html><html lang="no"><head><title>Forskrift om tilskudd til frivillig aktivitet på forsvars- og sikkerhetsområdet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-16-3738</dd><dt class="dokid">DokumentID</dt><dd class="dokid">SF/forskrift/2021-12-16-3738</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for personellpolitikk, kompetanse, integritet og felles juridiske tjenester</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-10-09-2475">forskrift/2024-10-09-2475</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2020-02-17-167">forskrift/2020-02-17-167</a></li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2021-12-21 14:45</dd><dt class="title">Tittel</dt><dd class="title">Forskrift om tilskudd til frivillig aktivitet på forsvars- og sikkerhetsområdet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Forsvarsdepartementet 16. desember 2021 til gjennomføring av Stortingets årlige budsjettvedtak. <br /><strong>Endret</strong> ved forskrifter <a href="forskrift/2022-02-02-160">2 feb 2022 nr. 160</a>, <a href="forskrift/2024-10-09-2475">9 okt 2024 nr. 2475</a> (i kraft 1 jan 2025).</dd><dt class="refid">RefID</dt><dd class="refid">forskrift/2021-12-16-3738</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til frivillig aktivitet på forsvars- og sikkerhetsområdet</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Virkeområde</a><ul class="tocSubUl"><li><a href="#kapittel-1-paragraf-1">§ 1. Formålene</a></li><li><a href="#kapittel-1-paragraf-2">§ 2. Definisjoner</a></li></ul></li><li><a href="#kapittel-2" data-child-interval="§§ 3 – 5">Kapittel 2. Tilskudd til frivillige organisasjoner</a><ul class="tocSubUl"><li><a href="#kapittel-2-paragraf-1">§ 3. Hvem og hva det kan tildeles tilskudd til</a></li><li><a href="#kapittel-2-paragraf-2">§ 4. Hvordan søknaden blir vurdert</a></li><li><a href="#kapittel-2-paragraf-3">§ 5. Søknads- og rapporteringsfrist</a></li></ul></li><li><a href="#kapittel-3" data-child-interval="§§ 6 – 9">Kapittel 3. Tilskudd til veteranorganisasjoner og veteranprosjekter</a><ul class="tocSubUl"><li><a href="#kapittel-3-paragraf-1">§ 6. Hvem og hva det kan tildeles tilskudd til</a></li><li><a href="#kapittel-3-paragraf-2">§ 7. Hvordan søknaden blir vurdert</a></li><li><a href="#kapittel-3-paragraf-3">§ 8. Støtte til anerkjennende prosjekter</a></li><li><a href="#kapittel-3-paragraf-4">§ 9. Søknads- og rapporteringsfrist</a></li></ul></li><li><a href="#kapittel-4" data-child-interval="§§ 10 – 12">Kapittel 4. Tilskudd til historie- og minnekulturprosjekter relatert til andre verdenskrig</a><ul class="tocSubUl"><li><a href="#kapittel-4-paragraf-1">§ 10. Hvem og hva det kan tildeles tilskudd til</a></li><li><a href="#kapittel-4-paragraf-2">§ 11. Hvordan søknaden blir vurdert</a></li><li><a href="#kapittel-4-paragraf-3">§ 12. Søknads- og rapporteringsfrist</a></li></ul></li><li><a href="#kapittel-5" data-child-interval="§§ 13 – 15">Kapittel 5. Saksbehandlingen</a><ul class="tocSubUl"><li><a href="#kapittel-5-paragraf-1">§ 13. Krav til søknaden</a></li><li><a href="#kapittel-5-paragraf-2">§ 14. Opplysningsplikt</a></li><li><a href="#kapittel-5-paragraf-3">§ 15. Utbetalingen av tilskudd</a></li></ul></li><li><a href="#kapittel-6" data-child-interval="§§ 16 – 17">Kapittel 6. Felleskrav for alle tilskudd</a><ul class="tocSubUl"><li><a href="#kapittel-6-paragraf-1">§ 16. Rapporteringsplikt</a></li><li><a href="#kapittel-6-paragraf-2">§ 17. Ubenyttede tilskuddsmidler</a></li></ul></li><li><a href="#kapittel-7" data-child-interval="§§ 18 – 19">Kapittel 7. Tilsyn og reaksjoner</a><ul class="tocSubUl"><li><a href="#kapittel-7-paragraf-1">§ 18. Tilsyn og kontroll</a></li><li><a href="#kapittel-7-paragraf-2">§ 19. Reaksjonsformer</a></li></ul></li><li><a href="#kapittel-8" data-child-interval="§ 20">Kapittel 8. Ikrafttredelse</a><ul class="tocSubUl"><li><a href="#kapittel-8-paragraf-1">§ 20. Ikrafttredelse og overgangsregler</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-12-16-3738" id="dokument"><h1>Forskrift om tilskudd til frivillig aktivitet på forsvars- og sikkerhetsområdet</h1><section class="section" data-name="kap1" id="kapittel-1" data-lovdata-URL="SF/forskrift/2021-12-16-3738/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="SF/forskrift/2021-12-16-3738/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formålene</span></h3><article class="legalP" id="kapittel-1-paragraf-1-ledd-1">Formålet med å gi tilskudd til<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">frivillige organisasjoner i <a href="forskrift/2021-12-16-3738/kap2">kapittel 2</a> er å stimulere til en opplyst forsvarsdebatt, økt kunnskap om og forståelse for norsk sikkerhets- og forsvarspolitikk, og at samfunnet bidrar til og støtter oppunder Forsvarets mål og prioriteringer</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">veteranorganisasjoner og veteranprosjekter i <a href="forskrift/2021-12-16-3738/kap3">kapittel 3</a> er å stimulere til økt aktivitet for og ivaretakelse av de som har tjenestegjort for Forsvaret i internasjonale operasjoner, eller til aktivitet som fremmer kunnskap om og engasjement for denne gruppen</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">historie- og minnekulturprosjekter relatert til andre verdenskrig i <a href="forskrift/2021-12-16-3738/kap4">kapittel 4</a> er å bidra til ny kunnskap om og anerkjennelse av innsats for Norge under andre verdenskrig.</article></article></li></ol></article></article><article class="legalArticle" data-lovdata-URL="SF/forskrift/2021-12-16-3738/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>driftsstøtte:</i> tilskudd til daglig drift av virksomheten, som faste og generelle administrative utgifter, og utgifter til anskaffelse og utvikling av administrative verktøy.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>prosjektstøtte:</i> tilskudd til aktiviteter og prosjekter, inkludert prosjektbaserte lønns- og driftsutgifter.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2021-12-16-3738/KAPITTEL_2"><h2>Kapittel 2. Tilskudd til frivillige organisasjoner</h2><article class="legalArticle" data-lovdata-URL="SF/forskrift/2021-12-16-3738/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem og hva det kan tildeles tilskudd til</span></h3><article class="legalP" id="kapittel-2-paragraf-1-ledd-1">Forsvarsdepartementet kan tildele driftsstøtte og prosjektstøtte til frivillige organisasjoner som er registrert i Frivillighetsregisteret.</article><article class="legalP" id="kapittel-2-paragraf-1-ledd-2">Driftsstøtte kan tildeles til en søker som har<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">løpende administrative utgifter</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">en formålsbestemmelse og virksomhet som er i samsvar med formålet i <a href="forskrift/2021-12-16-3738/§1">§ 1</a> bokstav a</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">eget budsjett, årsregnskap og årsmelding</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">tilfredsstillende økonomikontroll.</article></article></li></ol><p class="leddfortsettelse">Driftsstøtte kan ikke tildeles til en søker som mottar driftsstøtte etter <a href="forskrift/2021-12-16-3738/kap3">kapittel 3</a>.</p></article><article class="legalP" id="kapittel-2-paragraf-1-ledd-3">Prosjektstøtte kan tildeles til en søker som har tilfredsstillende økonomikontroll og kan dokumentere at prosjektet<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">ivaretar formålet i <a href="forskrift/2021-12-16-3738/§1">§ 1</a> bokstav a</article></article></li><li data-name="b." value="2"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">har god budsjettbalanse</article></article></li><li data-name="c." value="3"><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">har andre inntektskilder eller inkluderer frivillig egeninnsats.</article></article></li></ol></article><article class="legalP" id="kapittel-2-paragraf-1-ledd-4">Det tildeles ikke tilskudd til<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">akademisk forskning</article></article></li><li data-name="b." value="2"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">forfatterstipend</article></article></li><li data-name="c." value="3"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">prosjekter eller aktiviteter som dupliserer eller konkurrerer med Forsvarets egen virksomhet</article></article></li><li data-name="d." value="4"><article class="listArticle" id="kapittel-2-paragraf-1-ledd-4-punkt-4"><article class="legalP" id="kapittel-2-paragraf-1-ledd-4-punkt-4-ledd-1">museumsdrift og drift og vedlikehold av Forsvarets utrangerte materiell.</article></article></li></ol></article></article><article class="legalArticle" data-lovdata-URL="SF/forskrift/2021-12-16-3738/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hvordan søknaden blir vurdert</span></h3><article class="legalP" id="kapittel-2-paragraf-2-ledd-1">Ved vurderingen av om det skal tildeles driftsstøtte skal det blant annet legges vekt på søkerens<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">relevans for aktuelle og prioriterte politikkområder</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">evne til utvikling</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">medlemstall</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">evne til måloppnåelse i henhold til formålet i <a href="forskrift/2021-12-16-3738/§1">§ 1</a> bokstav a.</article></article></li></ol></article><article class="legalP" id="kapittel-2-paragraf-2-ledd-2">Ved vurderingen av om det skal tildeles prosjektstøtte skal det blant annet legges vekt på om prosjektet<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">støtter opp under Forsvarets virksomhet</article></article></li><li data-name="b." value="2"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">fremmer rekruttering til og mangfold i Forsvaret, særlig å rekruttere og beholde kvinner</article></article></li><li data-name="c." value="3"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">har betydelig informasjonseffekt og gir økt kunnskap om og forståelse for norsk sikkerhets- og forsvarspolitikk</article></article></li><li data-name="d." value="4"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">gjelder dagsaktuelle og prioriterte saker eller bidrar til en opplyst forsvarsdebatt</article></article></li><li data-name="e." value="5"><article class="listArticle" id="kapittel-2-paragraf-2-ledd-2-punkt-5"><article class="legalP" id="kapittel-2-paragraf-2-ledd-2-punkt-5-ledd-1">fremmer tverrsektorielt samarbeid i totalforsvarssammenheng</article></article></li><li data-name="f." value="6"><article class="listArticle" id="kapittel-2-paragraf-2-ledd-2-punkt-6"><article class="legalP" id="kapittel-2-paragraf-2-ledd-2-punkt-6-ledd-1">fremmer samarbeid mellom frivillige organisasjoner.</article></article></li></ol></article></article><article class="legalArticle" data-lovdata-URL="SF/forskrift/2021-12-16-3738/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknads- og rapporteringsfrist</span></h3><article class="legalP" id="kapittel-2-paragraf-3-ledd-1">En søknad om tilskudd skal være sendt senest 1. juni året før tildelingsåret.</article><article class="legalP" id="kapittel-2-paragraf-3-ledd-2">En rapport etter <a href="forskrift/2021-12-16-3738/§16">§ 16</a> skal være sendt senest 1. juni året etter tildelingsåret.</article><article class="legalP" id="kapittel-2-paragraf-3-ledd-3">I tilfeller der søkeren forhindres fra å overholde fristene grunnet forhold utenfor søkerens kontroll som søkeren ikke med rimelighet kunne ventes å ha overvunnet følgene av, kan tilskuddsforvalteren behandle søknader som er sendt inn etter fristen.</article><article class="changesToParent">Endret ved forskrift <a href="forskrift/2022-02-02-160">2 feb 2022 nr. 160</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2021-12-16-3738/KAPITTEL_3"><h2>Kapittel 3. Tilskudd til veteranorganisasjoner og veteranprosjekter</h2><article class="legalArticle" data-lovdata-URL="SF/forskrift/2021-12-16-3738/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvem og hva det kan tildeles tilskudd til</span></h3><article class="legalP" id="kapittel-3-paragraf-1-ledd-1">Forsvaret kan tildele driftsstøtte og prosjektstøtte til frivillige organisasjoner som er registrert i Frivillighetsregisteret.</article><article class="legalP" id="kapittel-3-paragraf-1-ledd-2">Driftsstøtte kan tildeles til en søker som har<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">løpende administrative utgifter</article></article></li><li data-name="b." value="2"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">en formålsbestemmelse og virksomhet som er i samsvar med tilskuddsordningens formål i <a href="forskrift/2021-12-16-3738/§1">§ 1</a> bokstav b</article></article></li><li data-name="c." value="3"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">et eget budsjett, årsregnskap og årsmelding</article></article></li><li data-name="d." value="4"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">tilfredsstillende økonomikontroll.</article></article></li></ol><p class="leddfortsettelse">Driftsstøtte kan ikke tildeles til en søker som mottar driftsstøtte etter <a href="forskrift/2021-12-16-3738/kap2">kapittel 2</a>.</p></article><article class="legalP" id="kapittel-3-paragraf-1-ledd-3">Prosjektstøtte kan tildeles til en søker som har tilfredsstillende økonomikontroll og kan dokumentere at prosjektet<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">ivaretar formålet i <a href="forskrift/2021-12-16-3738/§1">§ 1</a> bokstav b</article></article></li><li data-name="b." value="2"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">har god budsjettbalanse</article></article></li><li data-name="c." value="3"><article class="listArticle" id="kapittel-3-paragraf-1-ledd-3-punkt-3"><article class="legalP" id="kapittel-3-paragraf-1-ledd-3-punkt-3-ledd-1">har andre inntektskilder eller inkluderer frivillig egeninnsats.</article></article></li></ol></article><article class="legalP" id="kapittel-3-paragraf-1-ledd-4">Det tildeles ikke tilskudd til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-4-punkt-1"><article class="legalP" id="kapittel-3-paragraf-1-ledd-4-punkt-1-ledd-1">akademisk forskning</article></article></li><li data-name="b." value="2"><article class="listArticle" id="kapittel-3-paragraf-1-ledd-4-punkt-2"><article class="legalP" id="kapittel-3-paragraf-1-ledd-4-punkt-2-ledd-1">forfatterstipend</article></article></li><li data-name="c." value="3"><article class="listArticle" id="kapittel-3-paragraf-1-ledd-4-punkt-3"><article class="legalP" id="kapittel-3-paragraf-1-ledd-4-punkt-3-ledd-1">museumsdrift og drift og vedlikehold av Forsvarets utrangerte materiell.</article></article></li></ol></article></article><article class="legalArticle" data-lovdata-URL="SF/forskrift/2021-12-16-3738/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Hvordan søknaden blir vurdert</span></h3><article class="legalP" id="kapittel-3-paragraf-2-ledd-1">I vurderingen av om det skal tildeles driftsstøtte skal det blant annet legges vekt på søkerens<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">relevans for aktuelle og prioriterte politikkområder</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">evne til utvikling</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">medlemstall</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">evne til måloppnåelse i henhold til formålet i <a href="forskrift/2021-12-16-3738/§1">§ 1</a> bokstav b.</article></article></li></ol></article><article class="legalP" id="kapittel-3-paragraf-2-ledd-2">I vurderingen av om det skal tildeles prosjektstøtte skal det blant annet legges vekt på om prosjektet<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">skaper aktiviteter for de som har tjenestegjort for Forsvaret i internasjonale operasjoner, og særlig aktiviteter som ivaretar og fanger opp de som ellers faller utenfor</article></article></li><li data-name="b." value="2"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">fremmer aktiviteter i nærmiljøet</article></article></li><li data-name="c." value="3"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">ivaretar familiene, særlig barn og unge, til de som har tjenestegjort for Forsvaret i internasjonale operasjoner</article></article></li><li data-name="d." value="4"><article class="listArticle" id="kapittel-3-paragraf-2-ledd-2-punkt-4"><article class="legalP" id="kapittel-3-paragraf-2-ledd-2-punkt-4-ledd-1">fremmer anerkjennelse og respekt for de som har tjenestegjort for Forsvaret i internasjonale operasjoner</article></article></li><li data-name="e." value="5"><article class="listArticle" id="kapittel-3-paragraf-2-ledd-2-punkt-5"><article class="legalP" id="kapittel-3-paragraf-2-ledd-2-punkt-5-ledd-1">skaper kontakt mellom skadde og friske, eldre og yngre</article></article></li><li data-name="f." value="6"><article class="listArticle" id="kapittel-3-paragraf-2-ledd-2-punkt-6"><article class="legalP" id="kapittel-3-paragraf-2-ledd-2-punkt-6-ledd-1">særlig er rettet mot de som har tjenestegjort for Forsvaret i nyere internasjonale operasjoner</article></article></li><li data-name="g." value="7"><article class="listArticle" id="kapittel-3-paragraf-2-ledd-2-punkt-7"><article class="legalP" id="kapittel-3-paragraf-2-ledd-2-punkt-7-ledd-1">fremmer samarbeid mellom veteranorganisasjoner.</article></article></li></ol></article></article><article class="legalArticle" data-lovdata-URL="SF/forskrift/2021-12-16-3738/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Støtte til anerkjennende prosjekter</span></h3><article class="legalP" id="kapittel-3-paragraf-3-ledd-1">Forsvaret kan tildele prosjektstøtte til organisasjoner, foretak, enkeltpersoner og i særlige tilfeller til andre aktører, for mindre prosjekter i Norge som bidrar til anerkjennelse av norsk militær innsats i internasjonale operasjoner gjennom opprettelse av bautaer, minnesteiner, plaketter eller lignende.</article><article class="legalP" id="kapittel-3-paragraf-3-ledd-2">Slik prosjektstøtte kan tildeles til en søker som kan dokumentere at prosjektet har god budsjettbalanse, har andre inntektskilder og inkluderer frivillig egeninnsats. Unntakene i <a href="forskrift/2021-12-16-3738/§6">§ 6</a> fjerde ledd bokstav a–c gjelder tilsvarende.</article></article><article class="legalArticle" data-lovdata-URL="SF/forskrift/2021-12-16-3738/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Søknads- og rapporteringsfrist</span></h3><article class="legalP" id="kapittel-3-paragraf-4-ledd-1">En søknad om tilskudd skal være sendt senest 1. juni året før tildelingsåret.</article><article class="legalP" id="kapittel-3-paragraf-4-ledd-2">En rapport etter <a href="forskrift/2021-12-16-3738/§16">§ 16</a> skal være sendt senest 1. juni året etter tildelingsåret.</article><article class="legalP" id="kapittel-3-paragraf-4-ledd-3">I tilfeller der søkeren forhindres fra å overholde fristene grunnet forhold utenfor søkerens kontroll som søkeren ikke med rimelighet kunne ventes å ha overvunnet følgene av, kan tilskuddsforvalteren behandle søknader som er sendt inn etter fristen.</article><article class="changesToParent">Endret ved forskrift <a href="forskrift/2022-02-02-160">2 feb 2022 nr. 160</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2021-12-16-3738/KAPITTEL_4"><h2>Kapittel 4. Tilskudd til historie- og minnekulturprosjekter relatert til andre verdenskrig</h2><article class="legalArticle" data-lovdata-URL="SF/forskrift/2021-12-16-3738/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Hvem og hva det kan tildeles tilskudd til</span></h3><article class="legalP" id="kapittel-4-paragraf-1-ledd-1">Forsvarshistorisk museum kan tildele prosjektstøtte til organisasjoner, foretak, enkeltpersoner og i særlige tilfeller til andre aktører.</article><article class="legalP" id="kapittel-4-paragraf-1-ledd-2">Prosjektstøtte kan tildeles til en søker som kan dokumentere at prosjektet<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">ivaretar formålet i <a href="forskrift/2021-12-16-3738/§1">§ 1</a> bokstav c</article></article></li><li data-name="b." value="2"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">har god budsjettbalanse</article></article></li><li data-name="c." value="3"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">har andre inntektskilder eller inkluderer frivillig egeninnsats.</article></article></li></ol></article><article class="legalP" id="kapittel-4-paragraf-1-ledd-3">Det tildeles ikke tilskudd til<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-3-punkt-1"><article class="legalP" id="kapittel-4-paragraf-1-ledd-3-punkt-1-ledd-1">akademisk forskning</article></article></li><li data-name="b." value="2"><article class="listArticle" id="kapittel-4-paragraf-1-ledd-3-punkt-2"><article class="legalP" id="kapittel-4-paragraf-1-ledd-3-punkt-2-ledd-1">forfatterstipend</article></article></li><li data-name="c." value="3"><article class="listArticle" id="kapittel-4-paragraf-1-ledd-3-punkt-3"><article class="legalP" id="kapittel-4-paragraf-1-ledd-3-punkt-3-ledd-1">museumsdrift, oppføring og rehabilitering av bygninger, samt drift og vedlikehold av Forsvarets utrangerte materiell.</article></article></li></ol></article><article class="changesToParent">Endret ved forskrift <a href="forskrift/2024-10-09-2475">9 okt 2024 nr. 2475</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2021-12-16-3738/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Hvordan søknaden blir vurdert</span></h3><article class="legalP" id="kapittel-4-paragraf-2-ledd-1">I vurderingen av om det skal tildeles prosjektstøtte skal det legges vekt på om prosjektet<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">bidrar til ny kunnskap om og anerkjennelse av innsats for Norge under andre verdenskrig.</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">har betydelig informasjonseffekt og er tilgjengelig for en bredere offentlighet.</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">har nasjonal interesse eller ungdom som prioritert målgruppe.</article></article></li></ol></article></article><article class="legalArticle" data-lovdata-URL="SF/forskrift/2021-12-16-3738/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Søknads- og rapporteringsfrist</span></h3><article class="legalP" id="kapittel-4-paragraf-3-ledd-1">En søknad om tilskudd skal være sendt senest 1. mars eller 1. september i tildelingsåret. Forsvarshistorisk museum kan i særlige tilfeller behandle en søknad som sendes inn etter fristen.</article><article class="legalP" id="kapittel-4-paragraf-3-ledd-2">En rapport etter <a href="forskrift/2021-12-16-3738/§16">§ 16</a> skal være sendt senest ett år etter tildelingen, med mindre annet er fastsatt i tildelingsvedtaket slik det fremgår av tilskuddsbrevet.</article><article class="changesToParent">Endret ved forskrifter <a href="forskrift/2022-02-02-160">2 feb 2022 nr. 160</a>, <a href="forskrift/2024-10-09-2475">9 okt 2024 nr. 2475</a> (i kraft 1 jan 2025).</article></article></section><section class="section" data-name="kap5" id="kapittel-5" data-lovdata-URL="SF/forskrift/2021-12-16-3738/KAPITTEL_5"><h2>Kapittel 5. Saksbehandlingen</h2><article class="legalArticle" data-lovdata-URL="SF/forskrift/2021-12-16-3738/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Krav til søknaden</span></h3><article class="legalP" id="kapittel-5-paragraf-1-ledd-1">En søknad om driftsstøtte skal angi<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">søkerens navn, adresse, organisasjonsnummer, kontonummer, telefonnummer og e-postadresse</article></article></li><li data-name="b." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">antall medlemmer i organisasjonen, antall årsverk, informasjon om medlemskontingent og andre finansieringskilder</article></article></li><li data-name="c." value="3"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">hva søkeren vil oppnå med tilskuddet og hvordan dette bidrar til at tilskuddsordningens formål oppnås</article></article></li><li data-name="d." value="4"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">beløpet det søkes om.</article></article></li></ol></article><article class="legalP" id="kapittel-5-paragraf-1-ledd-2">En søknad om driftsstøtte skal ha følgende vedlegg<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">driftsbudsjett for tilskuddsåret</article></article></li><li data-name="b." value="2"><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">siste årsrapport med årsregnskap</article></article></li><li data-name="c." value="3"><article class="listArticle" id="kapittel-5-paragraf-1-ledd-2-punkt-3"><article class="legalP" id="kapittel-5-paragraf-1-ledd-2-punkt-3-ledd-1">søkerens vedtekter.</article></article></li></ol></article><article class="legalP" id="kapittel-5-paragraf-1-ledd-3">En søknad om prosjektstøtte skal angi<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-3-punkt-1"><article class="legalP" id="kapittel-5-paragraf-1-ledd-3-punkt-1-ledd-1">søkerens navn, adresse, organisasjonsnummer, kontonummer, telefonnummer og e-postadresse</article></article></li><li data-name="b." value="2"><article class="listArticle" id="kapittel-5-paragraf-1-ledd-3-punkt-2"><article class="legalP" id="kapittel-5-paragraf-1-ledd-3-punkt-2-ledd-1">prosjektbudsjett med opplysninger om andre finansieringskilder og frivillig egeninnsats</article></article></li><li data-name="c." value="3"><article class="listArticle" id="kapittel-5-paragraf-1-ledd-3-punkt-3"><article class="legalP" id="kapittel-5-paragraf-1-ledd-3-punkt-3-ledd-1">beskrivelse av prosjektet og hva søkeren vil oppnå med tilskuddet</article></article></li><li data-name="d." value="4"><article class="listArticle" id="kapittel-5-paragraf-1-ledd-3-punkt-4"><article class="legalP" id="kapittel-5-paragraf-1-ledd-3-punkt-4-ledd-1">hvordan prosjektet bidrar til at tilskuddsordningens formål oppnås</article></article></li><li data-name="e." value="5"><article class="listArticle" id="kapittel-5-paragraf-1-ledd-3-punkt-5"><article class="legalP" id="kapittel-5-paragraf-1-ledd-3-punkt-5-ledd-1">målgruppe for prosjektet</article></article></li><li data-name="f." value="6"><article class="listArticle" id="kapittel-5-paragraf-1-ledd-3-punkt-6"><article class="legalP" id="kapittel-5-paragraf-1-ledd-3-punkt-6-ledd-1">beløpet det søkes om.</article></article></li></ol></article></article><article class="legalArticle" data-lovdata-URL="SF/forskrift/2021-12-16-3738/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Opplysningsplikt</span></h3><article class="legalP" id="kapittel-5-paragraf-2-ledd-1">Søkeren skal gi tilskuddsforvalteren alle opplysninger som søkeren må forstå har betydning for vurderingen av søknaden. Tilskuddsforvalteren kan også kreve andre opplysninger som er nødvendig for å vurdere søknaden. Søkeren skal kunne dokumentere alle opplysningene som er gitt.</article><article class="legalP" id="kapittel-5-paragraf-2-ledd-2">Tilskuddsmottakeren skal straks melde til tilskuddsforvalteren dersom forutsetningene for tildelingen endres.</article></article><article class="legalArticle" data-lovdata-URL="SF/forskrift/2021-12-16-3738/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Utbetalingen av tilskudd</span></h3><article class="legalP" id="kapittel-5-paragraf-3-ledd-1">Det fastsettes i vedtaket når tilskuddet utbetales.</article></article></section><section class="section" data-name="kap6" id="kapittel-6" data-lovdata-URL="SF/forskrift/2021-12-16-3738/KAPITTEL_6"><h2>Kapittel 6. Felleskrav for alle tilskudd</h2><article class="legalArticle" data-lovdata-URL="SF/forskrift/2021-12-16-3738/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Rapporteringsplikt</span></h3><article class="legalP" id="kapittel-6-paragraf-1-ledd-1">Tilskuddsmottakeren skal så snart som mulig, og senest innen rapporteringsfristene etter <a href="forskrift/2021-12-16-3738/kap2">kapittel 2</a> til <a href="forskrift/2021-12-16-3738/kap4">4</a>, sende tilskuddsforvalteren en rapport om hvordan tilskuddet er benyttet.</article><article class="legalP" id="kapittel-6-paragraf-1-ledd-2">Rapporten skal gjøre rede for om midlene er brukt i tråd med forutsetningene for tildelingen og beskrive hvordan og i hvilken grad tilskuddsordningens formål og vurderingskriterier er oppnådd med de tildelte midlene.</article><article class="legalP" id="kapittel-6-paragraf-1-ledd-3">Tilskuddsmottakere som har mottatt driftsstøtte, skal legge ved en årsrapport med et årsregnskap. Tilskuddsmottakere som har mottatt prosjektstøtte, skal legge ved et prosjektregnskap.</article><article class="legalP" id="kapittel-6-paragraf-1-ledd-4">Er tilskuddet for ett tilskuddsår mindre enn kr 400&#xa0;000, skal regnskapet være signert av bemyndiget person. Er tilskuddet for ett tilskuddsår kr 400&#xa0;000 eller høyere, skal regnskapet være attestert av en statsautorisert eller registrert revisor.</article><article class="changesToParent">Endret ved forskrift <a href="forskrift/2022-02-02-160">2 feb 2022 nr. 160</a>.</article></article><article class="legalArticle" data-lovdata-URL="SF/forskrift/2021-12-16-3738/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ubenyttede tilskuddsmidler</span></h3><article class="legalP" id="kapittel-6-paragraf-2-ledd-1">Har tilskuddsmottakeren ikke benyttet hele tilskuddet ved utgangen av tilskuddsåret, skal mottakeren underrette tilskuddsforvalteren om dette så snart som mulig og senest innen rapporteringsfristene etter kapittel 2–4.</article><article class="legalP" id="kapittel-6-paragraf-2-ledd-2">Tilskuddsforvalteren kan fatte vedtak om å overføre det ubenyttede beløpet til det påfølgende tilskuddsåret, eller kreve tilskuddet tilbakebetalt.</article></article></section><section class="section" data-name="kap7" id="kapittel-7" data-lovdata-URL="SF/forskrift/2021-12-16-3738/KAPITTEL_7"><h2>Kapittel 7. Tilsyn og reaksjoner</h2><article class="legalArticle" data-lovdata-URL="SF/forskrift/2021-12-16-3738/§18" data-name="§18" id="kapittel-7-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tilsyn og kontroll</span></h3><article class="legalP" id="kapittel-7-paragraf-1-ledd-1">Tilskuddsforvalteren fører tilsyn med at<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">tilskuddsmottakerne oppfyller kravene i forskriften og tilskuddsvedtaket</article></article></li><li data-name="b." value="2"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">opplysningene som ligger til grunn for tilskuddene og rapportene er riktige.</article></article></li></ol></article><article class="legalP" id="kapittel-7-paragraf-1-ledd-2">Tilskuddsforvalteren kan kreve innsyn i tilskuddsmottakernes regnskaper for å gjennomføre tilsynet etter første ledd.</article><article class="legalP" id="kapittel-7-paragraf-1-ledd-3">Tilskuddsmottakerne skal samarbeide under tilsynet, blant annet ved å innhente og systematisere nødvendig informasjon.</article></article><article class="legalArticle" data-lovdata-URL="SF/forskrift/2021-12-16-3738/§19" data-name="§19" id="kapittel-7-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Reaksjonsformer</span></h3><article class="legalP" id="kapittel-7-paragraf-2-ledd-1">Tilskuddsforvalteren kan holde tilbake utbetalingen av et tilskudd, kreve et utbetalt tilskudd tilbakebetalt, eller helt eller delvis avslå en søknad om fremtidige tilskudd dersom<ol class="defaultList" type="a"><li data-name="a." value="1"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">tilskuddsmottakeren har brutt opplysningsplikten i <a href="forskrift/2021-12-16-3738/§14">§ 14</a></article></article></li><li data-name="b." value="2"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">tilskuddet ikke blir benyttet i samsvar med betingelsene og vilkårene for tilskuddet</article></article></li><li data-name="c." value="3"><article class="listArticle" id="kapittel-7-paragraf-2-ledd-1-punkt-3"><article class="legalP" id="kapittel-7-paragraf-2-ledd-1-punkt-3-ledd-1">tilskuddsmottakeren unnlater å sende inn eller sender inn mangelfull rapport etter <a href="forskrift/2021-12-16-3738/§16">§ 16</a></article></article></li><li data-name="d." value="4"><article class="listArticle" id="kapittel-7-paragraf-2-ledd-1-punkt-4"><article class="legalP" id="kapittel-7-paragraf-2-ledd-1-punkt-4-ledd-1">tilskuddsmottakeren unnlater å informere om ubenyttede tilskuddsmidler etter <a href="forskrift/2021-12-16-3738/§17">§ 17</a></article></article></li><li data-name="e." value="5"><article class="listArticle" id="kapittel-7-paragraf-2-ledd-1-punkt-5"><article class="legalP" id="kapittel-7-paragraf-2-ledd-1-punkt-5-ledd-1">tilskuddsmottakeren unnlater å medvirke eller legge til rette for tilsyn og kontroll etter <a href="forskrift/2021-12-16-3738/§18">§ 18</a>.</article></article></li></ol></article></article></section><section class="section" data-name="kap8" id="kapittel-8" data-lovdata-URL="SF/forskrift/2021-12-16-3738/KAPITTEL_8"><h2>Kapittel 8. Ikrafttredelse</h2><article class="legalArticle" data-lovdata-URL="SF/forskrift/2021-12-16-3738/§20" data-name="§20" id="kapittel-8-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse og overgangsregler</span></h3><article class="legalP" id="kapittel-8-paragraf-1-ledd-1">Forskriften trer i kraft 1. januar 2022.</article><article class="legalP" id="kapittel-8-paragraf-1-ledd-2">Fra samme tid oppheves <a href="forskrift/2020-02-17-167">forskrift 17. februar 2020 nr. 167 om tilskudd til frivillig aktivitet på forsvars- og sikkerhetsområdet</a>.</article><article class="legalP" id="kapittel-8-paragraf-1-ledd-3">Forskriften gjelder ikke for søknader om tilskudd sendt før forskriften trer i kraft.</article></article></section></main></body></html>