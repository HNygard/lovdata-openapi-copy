<!DOCTYPE html><html lang="no"><head><title>Forskrift om revisjon og revisorer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-2988</dd><dt class="dokid">DokumentID</dt><dd class="dokid">SF/forskrift/2020-12-18-2988</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-11-01-2608">forskrift/2024-11-01-2608</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2012-02-01-111">forskrift/2012-02-01-111</a></li><li><a href="forskrift/1999-06-25-712">forskrift/1999-06-25-712</a></li><li><a href="forskrift/2010-06-30-1055">forskrift/2010-06-30-1055</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2020-11-20-128/§3-2">lov/2020-11-20-128/§3-2</a></li><li><a href="lov/2020-11-20-128/§3-3">lov/2020-11-20-128/§3-3</a></li><li><a href="lov/2020-11-20-128/§3-3a">lov/2020-11-20-128/§3-3a</a></li><li><a href="lov/2020-11-20-128/§10-1">lov/2020-11-20-128/§10-1</a></li><li><a href="lov/2020-11-20-128/§12-6">lov/2020-11-20-128/§12-6</a></li><li><a href="lov/2020-11-20-128/§15-1">lov/2020-11-20-128/§15-1</a></li><li><a href="lov/2020-11-20-128/§16-2">lov/2020-11-20-128/§16-2</a></li></ul></dd><dt class="dateOfPublication">Kunngjort</dt><dd class="dateOfPublication">2020-12-28 16:20</dd><dt class="lastupdated">Rettet</dt><dd class="lastupdated">2024-11-05 (§ 1-6 (1) tredje strekpunkt)</dd><dt class="titleShort">Korttittel</dt><dd class="titleShort">Forskrift om revisjon og revisorer</dd><dt class="title">Tittel</dt><dd class="title">Forskrift om revisjon og revisorer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2020 med hjemmel i <a href="lov/2020-11-20-128/§3-2">lov 20. november 2020 nr. 128 om revisjon og revisorer (revisorloven) § 3-2</a>, <a href="lov/2020-11-20-128/§3-3">§ 3-3</a>, <a href="lov/2020-11-20-128/§3-3a">§ 3-3a</a>, <a href="lov/2020-11-20-128/§10-1">§ 10-1</a>, <a href="lov/2020-11-20-128/§12-6">§ 12-6</a>, <a href="lov/2020-11-20-128/§15-1">§ 15-1</a> og <a href="lov/2020-11-20-128/§16-2">§ 16-2</a>. <br /> <strong>EØS-henvisninger:</strong> <a href="avtale/avt-1992-05-02-1-v22">EØS-avtalen vedlegg XXII</a> nr. 10f (direktiv <a href="eu/32014l0056">2014/56/EU</a>) og nr. 10j (forordning <a href="eu/32014r0537">(EU) nr. 537/2014</a>). <br /><strong>Endret</strong> ved forskrift <a href="forskrift/2024-11-01-2608">1 nov 2024 nr. 2608</a>. <br /><strong>Rettet</strong> 05.11.2024 (§ 1-6 (1) tredje strekpunkt).</dd><dt class="refid">RefID</dt><dd class="refid">forskrift/2020-12-18-2988</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om revisjon og revisorer</a><ul class="tocSubUl"><li><a href="#kapittel-1" data-child-interval="§§ 1-1 – 1-6">Kapittel 1. Krav til utdanning og praksis</a><ul class="tocSubUl"><li><a href="#kapittel-1-paragraf-1">§ 1-1. Krav til utdanning, karakternivå og dokumentasjon av utdanning for å bli statsautorisert revisor</a></li><li><a href="#kapittel-1-paragraf-2">§ 1-2. Unntak fra krav om praksis fra revisjonsforetak</a></li><li><a href="#kapittel-1-paragraf-3">§ 1-3. Dokumentasjon av og krav til praktisk opplæring</a></li><li><a href="#kapittel-1-paragraf-4">§ 1-4. Praktisk eksamen</a></li><li><a href="#kapittel-1-paragraf-5">§ 1-5. Overgangsbestemmelser</a></li><li><a href="#kapittel-1-paragraf-6">§ 1-6. Overgangsordning for tilleggsgodkjenning som bærekraftsrevisor</a></li></ul></li><li><a href="#kapittel-2" data-child-interval="§§ 2-1 – 2-4">Kapittel 2. Registrering av og tilsyn med tredjelandsrevisorer</a><ul class="tocSubUl"><li><a href="#kapittel-2-paragraf-1">§ 2-1. Anvendelsesområde</a></li><li><a href="#kapittel-2-paragraf-2">§ 2-2. Definisjoner</a></li><li><a href="#kapittel-2-paragraf-3">§ 2-3. Registrering</a></li><li><a href="#kapittel-2-paragraf-4">§ 2-4. Tilsyn</a></li></ul></li><li><a href="#kapittel-3" data-child-interval="§ 3-1">Kapittel 3. Unntak fra taushetsplikt</a><ul class="tocSubUl"><li><a href="#kapittel-3-paragraf-1">§ 3-1. Unntak fra taushetsplikten overfor tilsynsmyndigheter i land utenfor EØS</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Ikrafttredelse mv.</a><ul class="tocSubUl"><li><a href="#kapittel-4-paragraf-1">§ 4-1. Ikrafttredelse mv.</a></li><li><a href="#kapittel-4-paragraf-2">§ 4-2. Endringer i andre forskrifter</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-18-2988" id="dokument"><h1>Forskrift om revisjon og revisorer</h1><section class="section" data-name="kap1" id="kapittel-1" data-lovdata-URL="SF/forskrift/2020-12-18-2988/KAPITTEL_1"><h2>Kapittel 1. Krav til utdanning og praksis</h2><article class="legalArticle" data-lovdata-URL="SF/forskrift/2020-12-18-2988/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Krav til utdanning, karakternivå og dokumentasjon av utdanning for å bli statsautorisert revisor</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Statsautorisert revisor må ha avlagt og bestått alle eksamener som etter studieplanen inngår i utdanningen angitt i <a href="lov/2020-11-20-128/§3-2">revisorloven § 3-2</a> første ledd, eller fått fritak fra enkelteksamener i medhold av <a href="lov/2005-04-01-15">universitets- og høyskoleloven</a>.</article><article class="numberedLegalP" data-numerator="2" id="kapittel-1-paragraf-1-nummer-2">(2) Statsautorisert revisor skal ha karakteren C eller bedre i alle eksamener på de siste to årene av mastergraden når bokstavkarakterer er brukt som vurderingsuttrykk.</article><article class="numberedLegalP" data-numerator="3" id="kapittel-1-paragraf-1-nummer-3">(3) Utdanningen skal dokumenteres med et fullstendig vitnemål der det fremgår hvilke eksamener som inngår i mastergraden. Dokumentasjonen skal vise når eksamenene er avlagt, og hvilke karakterer som er oppnådd.</article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article><article class="legalArticle" data-lovdata-URL="SF/forskrift/2020-12-18-2988/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Unntak fra krav om praksis fra revisjonsforetak</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Praksis fra kommunal- og fylkeskommunal revisjon og fra Riksrevisjonen kan godkjennes som praksis etter <a href="lov/2020-11-20-128/§3-3">revisorloven § 3-3</a> første ledd. Kravet til variert praksis gjelder på tilsvarende måte, og praksisen må være opparbeidet under veiledning av en statsautorisert revisor. Det må fremgå av dokumentasjonen hvem som har vært veileder.</article><article class="numberedLegalP" data-numerator="2" id="kapittel-1-paragraf-2-nummer-2">(2) Finanstilsynet kan godkjenne inntil ett års praksis fra internrevisjon, skatterevisjon, utarbeidelse av årsregnskap etter <a href="lov/1998-07-17-56">regnskapsloven</a> eller annen relevant virksomhet som praksis etter <a href="lov/2020-11-20-128/§3-3">revisorloven § 3-3</a> første ledd.</article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article><article class="legalArticle" data-lovdata-URL="SF/forskrift/2020-12-18-2988/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Dokumentasjon av og krav til praktisk opplæring</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Minstekravet til tre års praktisk opplæring gjelder både krav til varighet og omfang. Ett år skal utgjøre 12 måneder og minst 1600 timer. Praktisk opplæring skal omfatte revisjon av årsregnskapet til foretak innen minst seks ulike bransjer.</article><article class="numberedLegalP" data-numerator="2" id="kapittel-1-paragraf-3-nummer-2">(2) Den praktiske opplæringen etter <a href="lov/2020-11-20-128/§3-3">revisorloven § 3-3</a> og <a href="lov/2020-11-20-128/§3-3a">§ 3-3a</a> skal være bekreftet av arbeidsgiver på skjema utarbeidet av Finanstilsynet eller på annen egnet måte som Finanstilsynet bestemmer.</article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article><article class="legalArticle" data-lovdata-URL="SF/forskrift/2020-12-18-2988/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Praktisk eksamen</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) De praktiske eksamenene etter <a href="lov/2020-11-20-128/§3-3/ledd/3">revisorloven § 3-3 tredje ledd</a> og <a href="lov/2020-11-20-128/§3-3a/ledd/3">§ 3-3a tredje ledd</a> kan arrangeres av institusjoner som tilbyr utdanning etter <a href="lov/2020-11-20-128/§3-2">revisorloven § 3-2</a>, eller annen institusjon godkjent av Finanstilsynet.</article><article class="numberedLegalP" data-numerator="2" id="kapittel-1-paragraf-4-nummer-2">(2) Praktisk eksamen skal minst avholdes én gang per år. Institusjon som arrangerer eksamen, skal prøve om vilkårene for å avlegge eksamen er oppfylt.</article><article class="numberedLegalP" data-numerator="3" id="kapittel-1-paragraf-4-nummer-3">(3) Praktisk eksamen etter <a href="lov/2020-11-20-128/§3-3/ledd/3">revisorloven § 3-3 tredje ledd</a> skal være standardisert i form av gjennomføring av et revisjonsoppdrag eller deler av et revisjonsoppdrag. Praktisk eksamen etter <a href="lov/2020-11-20-128/§3-3a/ledd/3">revisorloven § 3-3a tredje ledd</a> skal være standardisert i form av gjennomføring av et oppdrag om attestasjon av pliktig bærekraftsrapportering eller deler av et slikt oppdrag. Det gis karakterene «bestått» eller «ikke bestått».</article><article class="numberedLegalP" data-numerator="4" id="kapittel-1-paragraf-4-nummer-4">(4) Finanstilsynet oppnevner et eksamensutvalg, herunder utvalgets leder. Den norske revisorforening har to medlemmer, og utdanningsinstitusjonene Handelshøyskolen BI og Norges Handelshøyskole har ett medlem hver. I tillegg oppnevner Finanstilsynet ett medlem etter forslag fra utdanningsinstitusjoner som tilbyr utdanning etter <a href="lov/2020-11-20-128/§3-2">revisorloven § 3-2</a>. Medlemmene oppnevnes for fire år av gangen. Utdanningsinstitusjonene som arrangerer praktisk eksamen, ivaretar sekretariatsfunksjonen for utvalget.</article><article class="numberedLegalP" data-numerator="5" id="kapittel-1-paragraf-4-nummer-5">(5) Eksamensutvalget er ansvarlig for gjennomføringen av praktisk eksamen, herunder utarbeidelse av eksamensinstruks, eksamensoppgave, sensorveiledning, organisering av sensur og instruks om klage på sensur. Utvalget treffer sine vedtak ved alminnelig flertall, og utvalgets leder har ved stemmelikhet dobbeltstemme.</article><article class="numberedLegalP" data-numerator="6" id="kapittel-1-paragraf-4-nummer-6">(6) Utdanningsinstitusjonene sender en oversikt over kandidater som har bestått eksamen, til Finanstilsynet straks etter at eventuell klagesensur er gjennomført, og senest syv uker etter gjennomført eksamen.</article><article class="numberedLegalP" data-numerator="7" id="kapittel-1-paragraf-4-nummer-7">(7) Kostnadene til eksamensutvalg, gjennomføring av eksamen, sensur og klagebehandling skal dekkes inn gjennom eksamensavgift. Finanstilsynet kan fastsette nærmere regler for gjennomføring av eksamen.</article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article><article class="legalArticle" data-lovdata-URL="SF/forskrift/2020-12-18-2988/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Overgangsbestemmelser</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Finanstilsynet gir godkjenning som statsautorisert revisor til person som har fullført utdanning som nevnt i <a href="lov/1999-01-15-2/§3-2">lov 15. januar 1999 nr. 2 om revisjon og revisorer (revisorloven) § 3-2</a> første ledd, hvis vedkommende senest 31. desember 2025 har søkt om godkjenning og oppfyller kravene i <a href="lov/2020-11-20-128/§3-3">revisorloven § 3-3</a> til <a href="lov/2020-11-20-128/§3-4">§ 3-4</a> og forskrifter gitt i medhold av disse.</article><article class="numberedLegalP" data-numerator="2" id="kapittel-1-paragraf-5-nummer-2">(2) Hvis det er mer enn fem år siden utløpet av det kalenderåret utdanning nevnt i første ledd ble oppfylt, må søkeren oppfylle kravene i <a href="lov/2020-11-20-128/§5-1">revisorloven § 5-1</a> første og annet ledd. Dokumentasjonskravet i <a href="lov/2020-11-20-128/§5-1">§ 5-1</a> fjerde til sjette ledd gjelder.</article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article><article class="legalArticle" data-lovdata-URL="SF/forskrift/2020-12-18-2988/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Overgangsordning for tilleggsgodkjenning som bærekraftsrevisor</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Finanstilsynet gir tilleggsgodkjenning som bærekraftsrevisor til person som er godkjent som statsautorisert revisor per 31. desember 2025 og har gjennomført minst 40 timer etterutdanning som minst dekker følgende fagtemaer:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-6-nummer-1-punkt-1"><article class="legalP" id="kapittel-1-paragraf-6-nummer-1-punkt-1-ledd-1">lovkrav og standarder for bærekraftsrapportering, inkludert konsolidert bærekraftsrapportering,</article></article></li><li data-li-identifier="-" data-name="-"><article class="listArticle" id="kapittel-1-paragraf-6-nummer-1-punkt-2"><article class="legalP" id="kapittel-1-paragraf-6-nummer-1-punkt-2-ledd-1">bærekraftsanalyse,</article></article></li><li data-li-identifier="-" data-name="-"><article class="listArticle" id="kapittel-1-paragraf-6-nummer-1-punkt-3"><article class="legalP" id="kapittel-1-paragraf-6-nummer-1-punkt-3-ledd-1">prosesser for aktsomhetsvurderinger som gjelder bærekraftsforhold,</article></article></li><li data-li-identifier="-" data-name="-"><article class="listArticle" id="kapittel-1-paragraf-6-nummer-1-punkt-4"><article class="legalP" id="kapittel-1-paragraf-6-nummer-1-punkt-4-ledd-1">lovkrav og standarder for attestasjon av bærekraftsrapportering</article></article></li></ul></article><article class="numberedLegalP" data-numerator="2" id="kapittel-1-paragraf-6-nummer-2">(2) Følgende bestemmelser i <a href="lov/2020-11-20-128/§5-1">revisorloven § 5-1</a> gjelder tilsvarende for etterutdanning som nevnt i første ledd:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-6-nummer-2-punkt-1"><article class="legalP" id="kapittel-1-paragraf-6-nummer-2-punkt-1-ledd-1">første ledd bokstav a</article></article></li><li data-li-identifier="-" data-name="-"><article class="listArticle" id="kapittel-1-paragraf-6-nummer-2-punkt-2"><article class="legalP" id="kapittel-1-paragraf-6-nummer-2-punkt-2-ledd-1">fjerde ledd</article></article></li><li data-li-identifier="-" data-name="-"><article class="listArticle" id="kapittel-1-paragraf-6-nummer-2-punkt-3"><article class="legalP" id="kapittel-1-paragraf-6-nummer-2-punkt-3-ledd-1">femte ledd</article></article></li><li data-li-identifier="-" data-name="-"><article class="listArticle" id="kapittel-1-paragraf-6-nummer-2-punkt-4"><article class="legalP" id="kapittel-1-paragraf-6-nummer-2-punkt-4-ledd-1">sjette ledd.</article></article></li></ul></article><article class="numberedLegalP" data-numerator="3" id="kapittel-1-paragraf-6-nummer-3">(3) Første ledd gjelder også for person som før 1. januar 2026 har deponert revisorgodkjenningen og får godkjenningen som statsautorisert revisor tilbake i samsvar med <a href="lov/2020-11-20-128/§3-8">revisorloven § 3-8</a>. De 40 timene som nevnt i første ledd kan i tilfelle medregnes i kravet til etterutdanning etter <a href="lov/2020-11-20-128/§3-8">revisorloven § 3-8</a>, jf. <a href="lov/2020-11-20-128/§5-1">§ 5-1</a>.</article><article class="changesToParent">Tilføyd ved forskrift <a href="forskrift/2024-11-01-2608">1 nov 2024 nr. 2608</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2020-12-18-2988/KAPITTEL_2"><h2>Kapittel 2. Registrering av og tilsyn med tredjelandsrevisorer</h2><article class="legalArticle" data-lovdata-URL="SF/forskrift/2020-12-18-2988/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Anvendelsesområde</span></h3><article class="legalP" id="kapittel-2-paragraf-1-ledd-1">Dette kapittelet gjelder for registrering av og tilsyn med tredjelandsrevisorer og tredjelandsrevisjonsselskaper som reviderer årsregnskapet til revisjonspliktig som er registrert i et tredjeland, og som utsteder verdipapirer notert på regulert marked i Norge.</article></article><article class="legalArticle" data-lovdata-URL="SF/forskrift/2020-12-18-2988/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Definisjoner</span></h3><article class="legalP" id="kapittel-2-paragraf-2-ledd-1">I denne forskrift menes med:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1"><i>tredjeland</i>, ethvert land utenfor EØS,</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1"><i>tredjelandsrevisjonsselskap</i>, en juridisk enhet som foretar revisjon av årsregnskapet til revisjonspliktige som er registrert i et tredjeland, bortsett fra en juridisk enhet som er registrert som godkjent revisjonsselskap i et EØS-land i medhold av direktiv <a href="eu/32006l0043">2006/43/EF</a>, som endret ved direktiv <a href="eu/32014l0056">2014/56/EU</a>,</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1"><i>tredjelandsrevisor</i>, en fysisk person som reviderer årsregnskapet til revisjonspliktige som er registrert i et tredjeland, bortsett fra en person som er registrert som godkjent som revisor i et EØS-land i medhold av direktiv <a href="eu/32006l0043">2006/43/EF</a>, som endret ved direktiv <a href="eu/32014l0056">2014/56/EU</a>.</article></article></li></ol></article></article><article class="legalArticle" data-lovdata-URL="SF/forskrift/2020-12-18-2988/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Registrering</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Tredjelandsrevisorer og tredjelandsrevisjonsselskaper skal registreres i henhold til bestemmelsene i <a href="lov/2020-11-20-128/§6-2">revisorloven § 6-2</a> og <a href="lov/2020-11-20-128/§6-4">§ 6-4</a> og forskrifter gitt til utfylling av disse, så langt de passer.</article><article class="numberedLegalP" data-numerator="2" id="kapittel-2-paragraf-3-nummer-2">(2) Tredjelandsrevisjonsselskaper må oppfylle følgende vilkår for å kunne registreres:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">Flertallet av styrets medlemmer skal oppfylle krav som tilsvarer <a href="lov/2020-11-20-128">revisorlovens</a> bestemmelser om skikkethet, kvalifikasjoner, fageksamen, teoretisk kunnskap og praksis. Dersom tredjelandsrevisjonsselskapet ikke har et styre, gjelder kravet for tredjelandsrevisjonsselskapets nærmest tilsvarende selskapsorgan.</article></article></li><li data-name="2." value="2"><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">Oppdragsansvarlig revisor skal oppfylle krav som nevnt i nr. 1 første punktum.</article></article></li><li data-name="3." value="3"><article class="listArticle" id="kapittel-2-paragraf-3-nummer-2-punkt-3"><article class="legalP" id="kapittel-2-paragraf-3-nummer-2-punkt-3-ledd-1">Revisjon av årsregnskaper skal gjennomføres i henhold til internasjonale revisjonsstandarder som nevnt i direktiv <a href="eu/32006l0043">2006/43/EF</a>, som endret ved direktiv <a href="eu/32014l0056">2014/56/EU</a>, <a href="eu/32006l0043/a26">artikkel 26</a> og kravene etter <a href="eu/32006l0043/a22">artikkel 22</a>, 22b og <a href="eu/32006l0043/a25">25</a>, eller tilsvarende standarder og krav som er godkjent av EU-kommisjonen.</article></article></li><li data-name="4." value="4"><article class="listArticle" id="kapittel-2-paragraf-3-nummer-2-punkt-4"><article class="legalP" id="kapittel-2-paragraf-3-nummer-2-punkt-4-ledd-1">Det skal offentliggjøres åpenhetsrapporter i samsvar med forordning <a href="eu/32014r0537/a13">(EU) nr. 537/2014 artikkel 13</a> eller tilsvarende utenlandske krav. Rapporten må være offentliggjort på registreringstidspunktet.</article></article></li></ol></article><article class="numberedLegalP" data-numerator="3" id="kapittel-2-paragraf-3-nummer-3">(3) Tredjelandsrevisorer må oppfylle vilkårene i annet ledd nr. 2, 3 og 4.</article><article class="numberedLegalP" data-numerator="4" id="kapittel-2-paragraf-3-nummer-4">(4) Finanstilsynet kan, på grunnlag av gjensidig avtale med tredjelandets tilsynsmyndighet, helt eller delvis frita tredjelandsrevisor eller tredjelandsrevisjonsselskap fra registrering i Finanstilsynets register dersom EU-kommisjonen eller revisortilsynsmyndigheten i et annet EØS-land har vurdert tredjelandets kvalitetssikringssystem som tilsvarende i henhold til direktiv <a href="eu/32006l0043">2006/43/EF</a>, som endret ved direktiv <a href="eu/32014l0056">2014/56/EU</a>, <a href="eu/32006l0043/a46">artikkel 46</a>.</article><article class="numberedLegalP" data-numerator="5" id="kapittel-2-paragraf-3-nummer-5">(5) Tredjelandsrevisor og tredjelandsrevisjonsselskap som helt eller delvis er fritatt for registrering etter fjerde ledd, skal gi Finanstilsynet skriftlig melding når den revisjonspliktige har utstedt verdipapirer notert på regulert marked i Norge. Meldingen skal inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-5-punkt-1"><article class="legalP" id="kapittel-2-paragraf-3-nummer-5-punkt-1-ledd-1">tredjelandsrevisors eller tredjelandsrevisjonsselskaps identifikasjon, navn og kontaktinformasjon</article></article></li><li data-name="b." value="2"><article class="listArticle" id="kapittel-2-paragraf-3-nummer-5-punkt-2"><article class="legalP" id="kapittel-2-paragraf-3-nummer-5-punkt-2-ledd-1">oppdragsansvarlig revisors navn og kontaktinformasjon</article></article></li><li data-name="c." value="3"><article class="listArticle" id="kapittel-2-paragraf-3-nummer-5-punkt-3"><article class="legalP" id="kapittel-2-paragraf-3-nummer-5-punkt-3-ledd-1">revisjonspliktiges foretaksnavn og identifikasjon</article></article></li><li data-name="d." value="4"><article class="listArticle" id="kapittel-2-paragraf-3-nummer-5-punkt-4"><article class="legalP" id="kapittel-2-paragraf-3-nummer-5-punkt-4-ledd-1">dato for notering av verdipapirer på regulert marked i Norge.</article></article></li></ol></article><article class="numberedLegalP" data-numerator="6" id="kapittel-2-paragraf-3-nummer-6">(6) Tredjelandsrevisor eller tredjelandsrevisjonsselskap skal gi Finanstilsynet skriftlig melding om endringer i opplysningene som nevnt i bokstav a. til c., eller når revisjonen av den revisjonspliktige opphører, eller når den revisjonspliktiges verdipapirer ikke lenger er notert på regulert marked i Norge. Melding om endringer skal inneholde dato for når endringen trådte i kraft.</article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article><article class="legalArticle" data-lovdata-URL="SF/forskrift/2020-12-18-2988/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Tilsyn</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Finanstilsynet fører tilsyn med tredjelandsrevisorer og tredjelandsrevisjonsselskaper som er registrert i Finanstilsynets register.</article><article class="numberedLegalP" data-numerator="2" id="kapittel-2-paragraf-4-nummer-2">(2) Finanstilsynet kan, på grunnlag av gjensidig avtale med tredjelandets tilsynsmyndighet, helt eller delvis frita en registrert tredjelandsrevisor eller et tredjelandsrevisjonsselskap fra slikt tilsyn dersom EU-kommisjonen eller revisortilsynsmyndigheten i et annet EØS-land har vurdert tredjelandets kvalitetssikringssystem som tilsvarende i henhold til direktiv <a href="eu/32006l0043">2006/43/EF</a>, som endret ved direktiv <a href="eu/32014l0056">2014/56/EU</a>, <a href="eu/32006l0043/a46">artikkel 46</a></article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2020-12-18-2988/KAPITTEL_3"><h2>Kapittel 3. Unntak fra taushetsplikt</h2><article class="legalArticle" data-lovdata-URL="SF/forskrift/2020-12-18-2988/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Unntak fra taushetsplikten overfor tilsynsmyndigheter i land utenfor EØS</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Finanstilsynet kan ved enkeltvedtak bestemme at revisor eller revisjonsselskap uten hinder av taushetsplikten i <a href="lov/2020-11-20-128/§10-1">revisorloven § 10-1</a> kan gi opplysninger eller utlevere dokumentasjon til tilsynsmyndigheter i land utenfor EØS når den reviderte har utstedt omsettelige verdipapirer som er opptatt til handel på et regulert marked, eller inngår i konsern som utarbeider konsernregnskap underlagt revisjonsplikt i vedkommende land.</article><article class="numberedLegalP" data-numerator="2" id="kapittel-3-paragraf-1-nummer-2">(2) Finanstilsynet kan ved enkeltvedtak nekte revisor eller revisjonsselskap å gi opplysninger eller utlevere dokumenter til tilsynsmyndigheter i andre land, dersom det er nødvendig for å oppfylle Norges internasjonale forpliktelser.</article><article class="changesToParent">Endret ved forskrift <a href="forskrift/2024-11-01-2608">1 nov 2024 nr. 2608</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2020-12-18-2988/KAPITTEL_4"><h2>Kapittel 4. Ikrafttredelse mv.</h2><article class="legalArticle" data-lovdata-URL="SF/forskrift/2020-12-18-2988/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Ikrafttredelse mv.</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2021. På samme tidspunkt oppheves <a href="forskrift/1999-06-25-712">forskrift 25. juni 1999 nr. 712 om revisjon og revisorer (revisorforskriften)</a> og <a href="forskrift/2010-06-30-1055">forskrift 30. juni 2010 nr. 1055 om registrering av og tilsyn med tredjelandsrevisorer</a>.</article></article><article class="legalArticle" data-lovdata-URL="SF/forskrift/2020-12-18-2988/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Endringer i andre forskrifter</span></h3><article class="legalP" id="kapittel-4-paragraf-2-ledd-1">Følgende endring gjøres i <a href="forskrift/2012-02-01-111">forskrift 1. februar 2012 nr. 111 om klagenemnd for revisor- og regnskapsførersaker</a>: – – –</article></article></section></main></body></html>