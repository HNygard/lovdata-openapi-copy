<!DOCTYPE html><html lang="nb"><head><title>Forskrift om studiene ved etter- og videreutdanningen ved Norges Handelshøyskole – NHH Executive (NHHE)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-06-18-1057</dd><dt class="dokid">DokumentID</dt><dd class="dokid">SF/forskrift/2024-06-18-1057</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges Handelshøyskole</li></ul></dd><dt class="dateInForce">I kraft fra</dt><dd class="dateInForce">2024-08-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2021-04-29-1957">forskrift/2021-04-29-1957</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§2-5">lov/2024-03-08-9/§2-5</a></li><li><a href="lov/2024-03-08-9/§8-1">lov/2024-03-08-9/§8-1</a></li><li><a href="lov/2024-03-08-9/§8-3">lov/2024-03-08-9/§8-3</a></li><li><a href="lov/2024-03-08-9/§10-6">lov/2024-03-08-9/§10-6</a></li><li><a href="lov/2024-03-08-9/§10-7">lov/2024-03-08-9/§10-7</a></li><li><a href="lov/2024-03-08-9/§11-1">lov/2024-03-08-9/§11-1</a></li><li><a href="lov/2024-03-08-9/§11-4">lov/2024-03-08-9/§11-4</a></li><li><a href="lov/2024-03-08-9/§11-6">lov/2024-03-08-9/§11-6</a></li><li><a href="lov/2024-03-08-9/§11-7">lov/2024-03-08-9/§11-7</a></li></ul></dd><dt class="dateOfPublication">Kunngjort</dt><dd class="dateOfPublication">2024-06-20 15:20</dd><dt class="lastupdated">Rettet</dt><dd class="lastupdated">2024-08-20 (lenker)</dd><dt class="title">Tittel</dt><dd class="title">Forskrift om studiene ved etter- og videreutdanningen ved Norges Handelshøyskole – NHH Executive (NHHE)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges Handelshøyskole 18. juni 2024 med hjemmel i <a href="lov/2024-03-08-9/§2-5">lov 8. mars 2024 nr. 9 om universiteter og høyskoler (universitets- og høyskoleloven) §§ 2-5</a>, <a href="lov/2024-03-08-9/§8-1">8-1</a>, <a href="lov/2024-03-08-9/§8-3">8-3</a>, <a href="lov/2024-03-08-9/§10-6">10-6</a>, <a href="lov/2024-03-08-9/§10-7">10-7</a>, <a href="lov/2024-03-08-9/§11-1">11-1</a>, <a href="lov/2024-03-08-9/§11-4">11-4</a>, <a href="lov/2024-03-08-9/§11-6">11-6</a> og <a href="lov/2024-03-08-9/§11-7">11-7</a>. <br /> <strong>Rettet</strong> 20.08.2024 (lenker).</dd><dt class="refid">RefID</dt><dd class="refid">forskrift/2024-06-18-1057</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om studiene ved etter- og videreutdanningen ved Norges Handelshøyskole – NHH Executive (NHHE)</a><ul class="tocSubUl"><li><a href="#kapittel-1" data-child-interval="§§ 1-1 – 1-7">Kapittel 1. Virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Definisjoner</a></li><li><a href="#kapittel-1-paragraf-3">§ 1-3. Utfyllende bestemmelser</a></li><li><a href="#kapittel-1-paragraf-4">§ 1-4. Studieåret</a></li><li><a href="#kapittel-1-paragraf-5">§ 1-5. Klageadgang</a></li><li><a href="#kapittel-1-paragraf-6">§ 1-6. Klagenemnd</a></li><li><a href="#kapittel-1-paragraf-7">§ 1-7. Bærbar datamaskin</a></li></ul></li><li><a href="#kapittel-2" data-child-interval="§§ 2-1 – 2-4">Kapittel 2. Opptak og studierett</a><ul class="tocSubUl"><li><a href="#kapittel-2-paragraf-1">§ 2-1. Opptak til studier ved NHHE</a></li><li><a href="#kapittel-2-paragraf-2">§ 2-2. Studierett</a></li><li><a href="#kapittel-2-paragraf-3">§ 2-3. Automatisk tap av studierett</a></li><li><a href="#kapittel-2-paragraf-4">§ 2-4. Tap av studierett</a></li></ul></li><li><a href="#kapittel-3" data-child-interval="§§ 3-1 – 3-4">Kapittel 3. Studieplan, utdanningsplan, fritak og permisjon</a><ul class="tocSubUl"><li><a href="#kapittel-3-paragraf-1">§ 3-1. Studieplan og emneplan</a></li><li><a href="#kapittel-3-paragraf-2">§ 3-2. Utdanningsplan</a></li><li><a href="#kapittel-3-paragraf-3">§ 3-3. Fritak og godskriving</a></li><li><a href="#kapittel-3-paragraf-4">§ 3-4. Permisjon</a></li></ul></li><li><a href="#kapittel-4" data-child-interval="§§ 4-1 – 4-8">Kapittel 4. Vurdering</a><ul class="tocSubUl"><li><a href="#kapittel-4-paragraf-1">§ 4-1. Prinsipper for vurdering</a></li><li><a href="#kapittel-4-paragraf-2">§ 4-2. Vilkår for vurdering</a></li><li><a href="#kapittel-4-paragraf-3">§ 4-3. Vurdering, vurderingsuttrykk, arbeidskrav og frister</a></li><li><a href="#kapittel-4-paragraf-4">§ 4-4. Vurderingsmelding og søknad om tilrettelegging</a></li><li><a href="#kapittel-4-paragraf-5">§ 4-5. Uteblivelse fra vurdering og avbrudd av vurdering</a></li><li><a href="#kapittel-4-paragraf-6">§ 4-6. Antall forsøk</a></li><li><a href="#kapittel-4-paragraf-7">§ 4-7. Særlige sensurfrister</a></li><li><a href="#kapittel-4-paragraf-8">§ 4-8. Plagiatkontroll</a></li></ul></li><li><a href="#kapittel-5" data-child-interval="§§ 5-1 – 5-2">Kapittel 5. Fusk</a><ul class="tocSubUl"><li><a href="#kapittel-5-paragraf-1">§ 5-1. Fusk</a></li><li><a href="#kapittel-5-paragraf-2">§ 5-2. Skyldkrav og sanksjoner</a></li></ul></li><li><a href="#kapittel-6" data-child-interval="§§ 6-1 – 6-2">Kapittel 6. Vitnemål og karakterutskrift</a><ul class="tocSubUl"><li><a href="#kapittel-6-paragraf-1">§ 6-1. Vitnemål</a></li><li><a href="#kapittel-6-paragraf-2">§ 6-2. Karakterutskrift</a></li></ul></li><li><a href="#kapittel-7" data-child-interval="§ 7-1">Kapittel 7. Sluttbestemmelse</a><ul class="tocSubUl"><li><a href="#kapittel-7-paragraf-1">§ 7-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-06-18-1057" id="dokument"><h1>Forskrift om studiene ved etter- og videreutdanningen ved Norges Handelshøyskole – NHH Executive (NHHE)</h1><section class="section" data-name="kap1" id="kapittel-1" data-lovdata-URL="SF/forskrift/2024-06-18-1057/KAPITTEL_1"><h2>Kapittel 1. Virkeområde og definisjoner</h2><article class="legalArticle" data-lovdata-URL="SF/forskrift/2024-06-18-1057/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Bestemmelsene i denne forskriften gjelder studiepoenggivende studier ved etter- og videreutdanningen ved Norges Handelshøyskole (NHH) – NHH Executive (NHHE) og vurderinger i tilknytning til disse.</article><article class="numberedLegalP" data-numerator="2" id="kapittel-1-paragraf-1-nummer-2">(2) Studiepoenggivende studier ved NHHE inkluderer;<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-nummer-2-punkt-1"><article class="legalP" id="kapittel-1-paragraf-1-nummer-2-punkt-1-ledd-1">Executive MBA (erfaringsbasert masterstudium)</article></article></li><li data-name="b." value="2"><article class="listArticle" id="kapittel-1-paragraf-1-nummer-2-punkt-2"><article class="legalP" id="kapittel-1-paragraf-1-nummer-2-punkt-2-ledd-1">Executive mastergrader (erfaringsbasert masterstudium)</article></article></li><li data-name="c." value="3"><article class="listArticle" id="kapittel-1-paragraf-1-nummer-2-punkt-3"><article class="legalP" id="kapittel-1-paragraf-1-nummer-2-punkt-3-ledd-1">Andre videreutdanningsstudier som ikke er gradsgivende.</article></article></li></ol></article><article class="numberedLegalP" data-numerator="3" id="kapittel-1-paragraf-1-nummer-3">(3) Studiene som omhandles av denne forskrift er organisert som deltidsstudier og er finansiert med egenbetaling eller gjennom oppdragsinntekter.</article></article><article class="legalArticle" data-lovdata-URL="SF/forskrift/2024-06-18-1057/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) I denne forskrift menes med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-nummer-1-punkt-1"><article class="legalP" id="kapittel-1-paragraf-2-nummer-1-punkt-1-ledd-1"><i>Videreutdanning</i> gir ny formell kompetanse på universitets- og høyskolenivå og er studiepoengsgivende.</article></article></li><li data-name="b." value="2"><article class="listArticle" id="kapittel-1-paragraf-2-nummer-1-punkt-2"><article class="legalP" id="kapittel-1-paragraf-2-nummer-1-punkt-2-ledd-1"><i>Studieprogram</i> er et studieløp bestående av emner med definert innhold og et samlet læringsutbytte i henhold til studieplan som fører frem til en grad.</article></article></li><li data-name="c." value="3"><article class="listArticle" id="kapittel-1-paragraf-2-nummer-1-punkt-3"><article class="legalP" id="kapittel-1-paragraf-2-nummer-1-punkt-3-ledd-1"><i>Emne</i> kan inngå i et studieprogram, eller tilbys som et frittstående studium med eget opptak.</article></article></li><li data-name="d." value="4"><article class="listArticle" id="kapittel-1-paragraf-2-nummer-1-punkt-4"><article class="legalP" id="kapittel-1-paragraf-2-nummer-1-punkt-4-ledd-1"><i>Emneplan</i> er en plan for en emne som angir omfang og nivå, opptakskrav, læringsutbytte, faginnhold, læringsaktiviteter, arbeidskrav og vurderingsformer. Emne kan inngår i én eller flere studieplaner.</article></article></li><li data-name="e." value="5"><article class="listArticle" id="kapittel-1-paragraf-2-nummer-1-punkt-5"><article class="legalP" id="kapittel-1-paragraf-2-nummer-1-punkt-5-ledd-1"><i>Studieplan</i> er en plan for et studieprogram som angir omfang og nivå, opptakskrav, det totale læringsutbytte, faginnhold, læringsaktiviteter, arbeidskrav og vurderingsformer.</article></article></li><li data-name="f." value="6"><article class="listArticle" id="kapittel-1-paragraf-2-nummer-1-punkt-6"><article class="legalP" id="kapittel-1-paragraf-2-nummer-1-punkt-6-ledd-1"><i>Vurdering</i> er bedømmelse av studentens oppnådde læringsutbytte. Vurderingsform kan variere i innhold og struktur.</article></article></li></ol></article></article><article class="legalArticle" data-lovdata-URL="SF/forskrift/2024-06-18-1057/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Utfyllende bestemmelser</span></h3><article class="legalP" id="kapittel-1-paragraf-3-ledd-1">Direktør NHHE kan fastsette utfyllende bestemmelser innenfor rammene av denne forskriften.</article></article><article class="legalArticle" data-lovdata-URL="SF/forskrift/2024-06-18-1057/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Studieåret</span></h3><article class="legalP" id="kapittel-1-paragraf-4-ledd-1">På et heltidsstudium vil et semesters arbeidsinnsats være normert til 30 studiepoeng i samsvar med det europeiske ECTS-systemet. Etter- og videreutdanning er som hovedregel normert til mindre enn 30 studiepoeng per semester.</article></article><article class="legalArticle" data-lovdata-URL="SF/forskrift/2024-06-18-1057/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Klageadgang</span></h3><article class="legalP" id="kapittel-1-paragraf-5-ledd-1">En student har etter <a href="lov/2024-03-08-9/§11-9">universitets- og høyskoleloven §§ 11-9</a> og <a href="lov/2024-03-08-9/§11-10">11-10</a> rett til å klage på formelle feil ved vurdering og karakterfastsetting. Videre kan en student etter <a href="lov/1967-02-10/§28">forvaltningsloven § 28</a> ha rett til å klage på enkeltvedtak fattet av NHHE.</article></article><article class="legalArticle" data-lovdata-URL="SF/forskrift/2024-06-18-1057/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">Klagenemnd</span></h3><article class="legalP" id="kapittel-1-paragraf-6-ledd-1">NHH har etter <a href="lov/2024-03-08-9/§14-1">universitets- og høyskoleloven § 14-1</a> opprettet en klagenemnd. Styret har fastsatt et reglement for klagenemnden hvor nemndens arbeidsoppgaver er angitt.</article></article><article class="legalArticle" data-lovdata-URL="SF/forskrift/2024-06-18-1057/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">Bærbar datamaskin</span></h3><article class="legalP" id="kapittel-1-paragraf-7-ledd-1">Studenter ved NHHE må ha tilgang til egen bærbar datamaskin for bruk i undervisning og vurdering. Det stilles krav til utstyr og programvare, og studenten er selv ansvarlig for å laste ned nødvendig programvare for gjennomføring av et studium og vurderinger.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-06-18-1057/KAPITTEL_2"><h2>Kapittel 2. Opptak og studierett</h2><article class="legalArticle" data-lovdata-URL="SF/forskrift/2024-06-18-1057/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptak til studier ved NHHE</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Opptak til erfaringsbaserte studier på masternivå skjer i henhold til universitets- og høyskoleforskriften, og ivaretas lokalt.</article><article class="numberedLegalP" data-numerator="2" id="kapittel-2-paragraf-1-nummer-2">(2) Presiseringer av opptakskriteriene, herunder krav til omfang av yrkeserfaring og andre føringer reguleres av studieplan eller emneplan for hvert enkelt studium.</article><article class="numberedLegalP" data-numerator="3" id="kapittel-2-paragraf-1-nummer-3">(3) I tillegg henvises til Retningslinjer for realkompetansevurdering for studier ved etter- og videreutdanningen.</article></article><article class="legalArticle" data-lovdata-URL="SF/forskrift/2024-06-18-1057/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Studieretten gjelder det studieprogrammet eller emne studenten er tatt opp til og omfatter:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">rett og plikt til å delta i undervisning i samsvar med studieplan eller emneplan for hvert enkelt studium</article></article></li><li data-name="b." value="2"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">rett til veiledning i samsvar med studieplan eller emneplan</article></article></li><li data-name="c." value="3"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">rett til å bli vurdert i samsvar med studieplan eller emneplan</article></article></li><li data-name="d." value="4"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">rett til tilgang til læringsplattform og øvrige digitale tjenester NHHE tilbyr, samt tilgang til bibliotek.</article></article></li></ol></article><article class="numberedLegalP" data-numerator="2" id="kapittel-2-paragraf-2-nummer-2">(2) For å opprettholde studieretten gjennom studiet må studenten hvert semester gjennomføre semesterregistrering, samt betale semesteravgift til studentsamskipnaden de(t) semester det gjennomføres vurdering.</article><article class="numberedLegalP" data-numerator="3" id="kapittel-2-paragraf-2-nummer-3">(3) Studieretten gjelder for angitt normert tid for studiet. Forlengelse av studieretten kan innvilges dersom det foreligger vektige grunner.</article></article><article class="legalArticle" data-lovdata-URL="SF/forskrift/2024-06-18-1057/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Automatisk tap av studierett</span></h3><article class="legalP" id="kapittel-2-paragraf-3-ledd-1">Studieretten opphører når studenten:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">har oppnådd studiets kvalifikasjon</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">selv melder fra om at hun eller han ønsker å avslutte aktuelt studium innen angitte frister i inngått studiekontrakt.</article></article></li></ol></article></article><article class="legalArticle" data-lovdata-URL="SF/forskrift/2024-06-18-1057/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Tap av studierett</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Studenten kan miste studieretten:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">ved unnlatt innbetaling av studieavgift</article></article></li><li data-name="b." value="2"><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">ved manglende semesterregistrering og manglende betaling av semesteravgift jf. <a href="forskrift/2024-06-18-1057/§2-2">§ 2-2</a></article></article></li><li data-name="c." value="3"><article class="listArticle" id="kapittel-2-paragraf-4-nummer-1-punkt-3"><article class="legalP" id="kapittel-2-paragraf-4-nummer-1-punkt-3-ledd-1">har brukt opp antall forsøk for vurdering, jf. <a href="forskrift/2024-06-18-1057/§4-6">§ 4-6</a></article></article></li><li data-name="d." value="4"><article class="listArticle" id="kapittel-2-paragraf-4-nummer-1-punkt-4"><article class="legalP" id="kapittel-2-paragraf-4-nummer-1-punkt-4-ledd-1">ved kontroll ikke fremlegger original dokumentene som ligger til grunn for opptak eller for utstedelse av vitnemål</article></article></li><li data-name="e." value="5"><article class="listArticle" id="kapittel-2-paragraf-4-nummer-1-punkt-5"><article class="legalP" id="kapittel-2-paragraf-4-nummer-1-punkt-5-ledd-1">er utestengt pga. fusk, forsøk på fusk eller medvirkning til fusk.</article></article></li></ol></article><article class="numberedLegalP" data-numerator="2" id="kapittel-2-paragraf-4-nummer-2">(2) Vedtak om tap av studierett etter bokstavene a) til d) fattes av NHHE. Vedtak om tap av studierett etter bokstav e) fattes av Klagenemnda etter innstilling fra NHHE.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-06-18-1057/KAPITTEL_3"><h2>Kapittel 3. Studieplan, utdanningsplan, fritak og permisjon</h2><article class="legalArticle" data-lovdata-URL="SF/forskrift/2024-06-18-1057/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studieplan og emneplan</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Styret fastsetter studieplaner etter <a href="lov/2024-03-08-9/§11-1">universitets- og høyskoleloven § 11-1</a>. Rektor NHH kan fastsette endringer i eksisterende studieplaner.</article><article class="numberedLegalP" data-numerator="2" id="kapittel-3-paragraf-1-nummer-2">(2) Alle studieprogram skal være beskrevet i en studieplan. Alle emner skal være beskrevet i emneplaner.</article></article><article class="legalArticle" data-lovdata-URL="SF/forskrift/2024-06-18-1057/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Utdanningsplan</span></h3><article class="legalP" id="kapittel-3-paragraf-2-ledd-1">Etter <a href="lov/2024-03-08-9/§11-3">universitets- og høyskoleloven § 11-3</a> skal det mellom NHHE og studenter tatt opp på studier med omfang på 60 studiepoeng eller mer, utarbeides en utdanningsplan. Planen skal være satt opp slik at studenten skal kunne gjennomføre planlagt studium på normert tid i henhold til aktuell studieplan.</article></article><article class="legalArticle" data-lovdata-URL="SF/forskrift/2024-06-18-1057/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Fritak og godskriving</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) En student med studierett kan søke om å få innpasset tidligere utdanning, jf. <a href="lov/2024-03-08-9/§9-1">universitets- og høyskoleloven § 9-1</a>. Søknad må fremmes overfor NHHE. Det omsøkte emne må minst ha samme omfang målt i studiepoeng, minst være på samme nivå (bachelor/master) og ha tilsvarende innhold og læringsutbytte som emne det søkes fritak for.</article><article class="numberedLegalP" data-numerator="2" id="kapittel-3-paragraf-3-nummer-2">(2) Et vilkår for utstedelse av graden er at minimum 60 studiepoeng som danner grunnlag for graden er bestått ved NHHE, jf. universitets- og høyskoleforskriften.</article></article><article class="legalArticle" data-lovdata-URL="SF/forskrift/2024-06-18-1057/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Permisjon</span></h3><article class="legalP" id="kapittel-3-paragraf-4-ledd-1">Rettigheter til permisjon følger av <a href="lov/2024-03-08-9/§10-6">Universitets- og høyskoleloven § 10-6</a> og <a href="lov/2024-03-08-9/§10-7">§ 10-7</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-06-18-1057/KAPITTEL_4"><h2>Kapittel 4. Vurdering</h2><article class="legalArticle" data-lovdata-URL="SF/forskrift/2024-06-18-1057/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Prinsipper for vurdering</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) NHHE plikter etter <a href="lov/2024-03-08-9/§11-6">universitets- og høyskoleloven § 11-6</a> å sørge for at studentenes kunnskaper og ferdigheter blir prøvd og vurdert på en upartisk og faglig betryggende måte.</article><article class="numberedLegalP" data-numerator="2" id="kapittel-4-paragraf-1-nummer-2">(2) Kun student med gyldig studierett har rett til å gjennomføre vurdering.</article></article><article class="legalArticle" data-lovdata-URL="SF/forskrift/2024-06-18-1057/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Vilkår for vurdering</span></h3><article class="legalP" id="kapittel-4-paragraf-2-ledd-1">Eventuelle vilkår for gjennomføring av vurdering vil fremgå av studiets studieplan eller emneplan.</article></article><article class="legalArticle" data-lovdata-URL="SF/forskrift/2024-06-18-1057/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Vurdering, vurderingsuttrykk, arbeidskrav og frister</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Vurderingsordningen og obligatorisk arbeidskrav fremgår av studiets studieplan eller emneplan.</article><article class="numberedLegalP" data-numerator="2" id="kapittel-4-paragraf-3-nummer-2">(2) En student som ikke har fått godkjent oppgitt obligatorisk arbeidskrav, har ikke anledning til å gjennomføre vurdering i emnet.</article><article class="numberedLegalP" data-numerator="3" id="kapittel-4-paragraf-3-nummer-3">(3) Vurdering skjer i henhold til det pensum, de krav til forkunnskaper og den vurdering som er fastsatt for studiet på tidspunktet for vurderingen.</article><article class="numberedLegalP" data-numerator="4" id="kapittel-4-paragraf-3-nummer-4">(4) Vurderingsordningen i et emne kan bestå av én vurderingsform alene eller en kombinasjon av flere vurderingsformer (deler). Benyttes flere vurderingsformer i kombinasjon skal også vektingen mellom delene være angitt. Bestått resultat forutsetter at samtlige deler er bestått.</article><article class="numberedLegalP" data-numerator="5" id="kapittel-4-paragraf-3-nummer-5">(5) Etter <a href="lov/2024-03-08-9/§11-7">universitets- og høyskoleloven § 11-7</a> skal vurderingsuttrykket ved eksamen, prøve, bedømmelse av oppgave, eller annen vurdering være bestått/ikke bestått eller en gradert skala med fem trinn fra A til E for bestått og F for ikke bestått. De to vurderingsuttrykkene kan ikke kombineres i samme emne.</article><article class="numberedLegalP" data-numerator="6" id="kapittel-4-paragraf-3-nummer-6">(6) En student plikter å gjøre seg kjent med og overholde fastsatte frister for innleveringer som inngår i studier ved NHHE. Fastsatte frister knyttet til en vurdering er absolutte. Det ikke mulig å supplere eller erstatte en innlevert besvarelse etter innleveringsfristen.</article></article><article class="legalArticle" data-lovdata-URL="SF/forskrift/2024-06-18-1057/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Vurderingsmelding og søknad om tilrettelegging</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Studenter ved NHHE er automatisk oppmeldt til vurdering i det semesteret de er registrert som student på et studium. For utsatt vurdering i senere semester, må student selv melde seg opp til vurdering.</article><article class="numberedLegalP" data-numerator="2" id="kapittel-4-paragraf-4-nummer-2">(2) Student som på grunn av funksjonsnedsettelse har særskilt behov for tilrettelegging under gjennomføring av vurdering, må fremme søknad om det senest fire uker før vurdering. Oppstår behovet for tilrettelegging etter fastsatt frist, må søknad fremmes så snart som mulig. Årsaken må være dokumentert i søknaden.</article></article><article class="legalArticle" data-lovdata-URL="SF/forskrift/2024-06-18-1057/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Uteblivelse fra vurdering og avbrudd av vurdering</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Vurderingsmeldt student som ikke møter til vurdering til fastsatt tid, registreres som «ikke møtt». «Ikke møtt» regnes ikke som tellende forsøk etter <a href="forskrift/2024-06-18-1057/§4-6">§ 4-6</a>.</article><article class="numberedLegalP" data-numerator="2" id="kapittel-4-paragraf-5-nummer-2">(2) Student som ikke møter til vurdering på grunn av sykdom eller andre forhold vedkommende ikke selv har kontroll over (force majeure) må senest første virkedag etter endt vurdering, levere dokumentasjon for å unngå avgift for ny vurdering.</article><article class="numberedLegalP" data-numerator="3" id="kapittel-4-paragraf-5-nummer-3">(3) Ny eller utsatt vurdering kan avlegges neste gang emnet arrangeres.</article><article class="numberedLegalP" data-numerator="4" id="kapittel-4-paragraf-5-nummer-4">(4) Ny vurdering må senest avlegges innen tre år etter normert tidspunkt for vurdering.</article><article class="numberedLegalP" data-numerator="5" id="kapittel-4-paragraf-5-nummer-5">(5) Student som har levert besvarelse kan ikke unndra seg sensur.</article></article><article class="legalArticle" data-lovdata-URL="SF/forskrift/2024-06-18-1057/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Antall forsøk</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Under forutsetning av at det gjennomføres vurdering, har en student to forsøk på å gjennomføre vurderingen tilknyttet et emne i et studium.</article><article class="numberedLegalP" data-numerator="2" id="kapittel-4-paragraf-6-nummer-2">(2) I særlige tilfeller kan NHHE innvilge en student som har benyttet alle forsøk etter første ledd, uten å ha oppnådd bestått resultat, ytterligere ett forsøk på vurdering.</article><article class="numberedLegalP" data-numerator="3" id="kapittel-4-paragraf-6-nummer-3">(3) En masteroppgave i et studieprogram kan kun leveres en gang. Det er kun om oppgaven blir bedømt til ikke bestått, at studenten(e) har anledning til å levere en bearbeidet oppgave til bedømming.</article></article><article class="legalArticle" data-lovdata-URL="SF/forskrift/2024-06-18-1057/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Særlige sensurfrister</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Styret ved NHH har i <a href="lov/2024-03-08-9/§11-7">universitets- og høyskoleloven § 11-7</a>, fjerde ledd, hjemmel for å gjøre unntak fra den ordinære sensurfristen på 15 virkedager i to tilfeller. Dette gjelder<ol class="defaultList" type="a"><li data-name="a." value="1"><article class="listArticle" id="kapittel-4-paragraf-7-nummer-1-punkt-1"><article class="legalP" id="kapittel-4-paragraf-7-nummer-1-punkt-1-ledd-1">generelt tidsavgrenset unntak fastsatt i midlertidig forskrift</article></article></li><li data-name="b." value="2"><article class="listArticle" id="kapittel-4-paragraf-7-nummer-1-punkt-2"><article class="legalP" id="kapittel-4-paragraf-7-nummer-1-punkt-2-ledd-1">unntak for avhandlinger og tilsvarende større skriftlige arbeidet fastsatt i forskrift.</article></article></li></ol></article><article class="numberedLegalP" data-numerator="2" id="kapittel-4-paragraf-7-nummer-2">(2) Med hjemmel i <a href="lov/2024-03-08-9/§11-7">universitets- og høyskoleloven § 11-7</a>, fjerde ledd, fastsettes en særskilt sensurfrist på seks uker på masteroppgaver, avhandlinger eller lignende skriftlige arbeider med et omfang på minimum ti studiepoeng.</article></article><article class="legalArticle" data-lovdata-URL="SF/forskrift/2024-06-18-1057/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Plagiatkontroll</span></h3><article class="legalP" id="kapittel-4-paragraf-8-ledd-1">NHHE kan gjennomføre plagiatkontroll både av innleverte arbeider underveis i emner og arbeider innlevert som ledd i en vurderingsordning, herunder det selvstendige arbeidet i et masterprogram. Videre kan NHHE lagre og bruke slike arbeider i forbindelse med fremtidig plagiatkontroll av tilsvarende arbeider.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-06-18-1057/KAPITTEL_5"><h2>Kapittel 5. Fusk</h2><article class="legalArticle" data-lovdata-URL="SF/forskrift/2024-06-18-1057/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Fusk er et alvorlig tillitsbrudd overfor NHHE, medstudenter og samfunnet for øvrig. NHHE reagerer derfor strengt overfor alle former for fusk som inngår i gjennomføringen av studier ved NHHE.</article><article class="numberedLegalP" data-numerator="2" id="kapittel-5-paragraf-1-nummer-2">(2) Som fusk regnes eksempelvis:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-nummer-2-punkt-1"><article class="legalP" id="kapittel-5-paragraf-1-nummer-2-punkt-1-ledd-1">å ha ulovlige hjelpemidler tilgjengelig under vurdering</article></article></li><li data-name="b." value="2"><article class="listArticle" id="kapittel-5-paragraf-1-nummer-2-punkt-2"><article class="legalP" id="kapittel-5-paragraf-1-nummer-2-punkt-2-ledd-1">å presentere andres arbeid som sitt eget</article></article></li><li data-name="c." value="3"><article class="listArticle" id="kapittel-5-paragraf-1-nummer-2-punkt-3"><article class="legalP" id="kapittel-5-paragraf-1-nummer-2-punkt-3-ledd-1">å presentere eget tidligere arbeid, som har gitt uttelling i form av studiepoeng eller rett til å gjennomføre vurdering, som noe nytt (selvplagiat)</article></article></li><li data-name="d." value="4"><article class="listArticle" id="kapittel-5-paragraf-1-nummer-2-punkt-4"><article class="legalP" id="kapittel-5-paragraf-1-nummer-2-punkt-4-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-name="e." value="5"><article class="listArticle" id="kapittel-5-paragraf-1-nummer-2-punkt-5"><article class="legalP" id="kapittel-5-paragraf-1-nummer-2-punkt-5-ledd-1">å ha skaffet seg adgang til vurdering ved å ha fusket på prøve eller lignende som er vilkår for å gjennomføre vurdering</article></article></li><li data-name="f." value="6"><article class="listArticle" id="kapittel-5-paragraf-1-nummer-2-punkt-6"><article class="legalP" id="kapittel-5-paragraf-1-nummer-2-punkt-6-ledd-1">på uriktig grunnlag ha fått godkjenning for deltakelse i obligatorisk undervisning eller andre obligatoriske aktiviteter</article></article></li><li data-name="g." value="7"><article class="listArticle" id="kapittel-5-paragraf-1-nummer-2-punkt-7"><article class="legalP" id="kapittel-5-paragraf-1-nummer-2-punkt-7-ledd-1">ureglementert samarbeid mellom studenter eller grupper av kandidater</article></article></li><li data-name="h." value="8"><article class="listArticle" id="kapittel-5-paragraf-1-nummer-2-punkt-8"><article class="legalP" id="kapittel-5-paragraf-1-nummer-2-punkt-8-ledd-1">manipulering av en besvarelse etter at den er levert</article></article></li><li data-name="i." value="9"><article class="listArticle" id="kapittel-5-paragraf-1-nummer-2-punkt-9"><article class="legalP" id="kapittel-5-paragraf-1-nummer-2-punkt-9-ledd-1">uredelige handlinger eller forhold som tar sikte på å gi eller kan gi studenten et uberettiget fortrinn i tilknytning til oppfyllelse av vilkår for vurdering</article></article></li><li data-name="j." value="10"><article class="listArticle" id="kapittel-5-paragraf-1-nummer-2-punkt-10"><article class="legalP" id="kapittel-5-paragraf-1-nummer-2-punkt-10-ledd-1">handlinger som på andre måter kan bidra til at studentens kunnskaper og ferdigheter ikke blir prøvet og vurdert på en upartisk og faglig betryggende måte (jf. <a href="forskrift/2024-06-18-1057/§4-1">§ 4-1</a>).</article></article></li></ol></article><article class="numberedLegalP" data-numerator="3" id="kapittel-5-paragraf-1-nummer-3">(3) Forsøk på og medvirkning til fusk kan sanksjoneres på samme måte som fusk.</article></article><article class="legalArticle" data-lovdata-URL="SF/forskrift/2024-06-18-1057/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Skyldkrav og sanksjoner</span></h3><article class="legalP" id="kapittel-5-paragraf-2-ledd-1">Krav til skyld ved fusk og sanksjonene overfor fusk følger av <a href="lov/2024-03-08-9/§12-4">universitets- og høyskoleloven § 12-4</a>.</article></article></section><section class="section" data-name="kap6" id="kapittel-6" data-lovdata-URL="SF/forskrift/2024-06-18-1057/KAPITTEL_6"><h2>Kapittel 6. Vitnemål og karakterutskrift</h2><article class="legalArticle" data-lovdata-URL="SF/forskrift/2024-06-18-1057/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vitnemål</span></h3><article class="legalP" id="kapittel-6-paragraf-1-ledd-1">Vitnemål for oppnådd grad utstedes når kravene til kvalifikasjon er oppfylt. Vitnemål utstedes én gang. Ved tap av vitnemål kan NHH, etter søknad, utstede duplikat.</article></article><article class="legalArticle" data-lovdata-URL="SF/forskrift/2024-06-18-1057/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Karakterutskrift</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Den som har avlagt studiepoeng ved NHHE har tilgang til sine resultater gjennom Vitnemålsportalen.</article><article class="numberedLegalP" data-numerator="2" id="kapittel-6-paragraf-2-nummer-2">(2) Emner som er bestått etter at kravene til en grad er innfridd, dokumenteres kun gjennom Vitnemålsportalen.</article></article></section><section class="section" data-name="kap7" id="kapittel-7" data-lovdata-URL="SF/forskrift/2024-06-18-1057/KAPITTEL_7"><h2>Kapittel 7. Sluttbestemmelse</h2><article class="legalArticle" data-lovdata-URL="SF/forskrift/2024-06-18-1057/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Denne forskriften trer i kraft 1. august 2024.</article><article class="numberedLegalP" data-numerator="2" id="kapittel-7-paragraf-1-nummer-2">(2) Fra samme dato oppheves <a href="forskrift/2021-04-29-1957">forskrift 29. april 2021 nr. 1957 om studiene ved etter- og videreutdanningen ved Norges Handelshøyskole – NHH Executive (NHHE)</a>.</article></article></section></main></body></html>