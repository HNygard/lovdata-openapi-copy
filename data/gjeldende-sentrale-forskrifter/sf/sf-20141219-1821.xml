<!DOCTYPE html><html lang="no"><head><title>Forskrift om tilskot til avløysing ved sjukdom og fødsel mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1821</dd><dt class="dokid">DokumentID</dt><dd class="dokid">SF/forskrift/2014-12-19-1821</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2014 hefte 18</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-08-29-2050">forskrift/2024-08-29-2050</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2006-11-08-1227">forskrift/2006-11-08-1227</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2015-01-06 11:00</dd><dt class="lastupdated">Rettet</dt><dd class="lastupdated">2015-08-25 (§ 5 tredje ledd første punktum)</dd><dt class="title">Tittel</dt><dd class="title">Forskrift om tilskot til avløysing ved sjukdom og fødsel mv.</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Landbruks- og matdepartementet 19. desember 2014 med heimel i <a href="lov/1995-05-12-23/§3">lov 12. mai 1995 nr. 23 om jord (jordlova) § 3</a> og <a href="lov/1995-05-12-23/§18">§ 18</a>. <br /> <strong>Endra</strong> ved forskrifter <a href="forskrift/2015-06-30-821">30 juni 2015 nr. 821</a>, <a href="forskrift/2018-07-04-1151">4 juli 2018 nr. 1151</a>, <a href="forskrift/2018-12-17-2120">17 des 2018 nr. 2120</a>, <a href="forskrift/2019-12-03-1620">3 des 2019 nr. 1620</a> (i kraft 1 jan 2020), <a href="forskrift/2020-06-10-1220">10 juni 2020 nr. 1220</a> (i kraft 1 jan 2021, endringa endra ved <a href="forskrift/2020-12-02-2580">forskrift 2 des 2020 nr. 2580</a>), <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2022-11-18-1981">18 nov 2022 nr. 1981</a> (i kraft 1 jan 2023, endringa endra ved forskrift <a href="forskrift/2022-12-15-2235">15 des 2022 nr. 2235</a>), <a href="forskrift/2024-08-29-2050">29 aug 2024 nr. 2050</a> (i kraft 1 jan 2025). <br /> <strong>Rettingar:</strong> 25.08.2015 (§ 5 tredje ledd første punktum).</dd><dt class="refid">RefID</dt><dd class="refid">forskrift/2014-12-19-1821</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskot til avløysing ved sjukdom og fødsel mv.</a><ul class="tocSubUl"><li><a href="#paragraf-1">§ 1. Føremål</a></li><li><a href="#paragraf-2">§ 2. Forholdet til jordbruksavtalen og anna regelverk</a></li><li><a href="#paragraf-3">§ 3. Generelle vilkår</a></li><li><a href="#paragraf-4">§ 4. Tilskot ved sjukdom</a></li><li><a href="#paragraf-5">§ 5. Tilskot ved svangerskap, fødsel, adopsjon og omsorgsovertaking av barn</a></li><li><a href="#paragraf-6">§ 6. Tilskot ved sjukdom hos barn</a></li><li><a href="#paragraf-7">§ 7. Tilskot ved dødsfall</a></li><li><a href="#paragraf-8">§ 8. Søknad</a></li><li><a href="#paragraf-9">§ 9. Administrasjon, dispensasjon og klage</a></li><li><a href="#paragraf-10">§ 10. Kontroll og innhenting av opplysningar</a></li><li><a href="#paragraf-11">§ 11. Avkorting ved regelverksbrot</a></li><li><a href="#paragraf-12">§ 12. Avkorting ved feilopplysningar</a></li><li><a href="#paragraf-13">§ 13. Tilbakebetaling og renter mv.</a></li><li><a href="#paragraf-14">§ 14. Iverksetjing</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-12-19-1821" id="dokument"><h1>Forskrift om tilskot til avløysing ved sjukdom og fødsel mv.</h1><article class="legalArticle" data-lovdata-URL="SF/forskrift/2014-12-19-1821/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" id="paragraf-1-ledd-1">Føremålet med tilskott etter denne forskrifta er å medverke til å dekkje kostnadene til avløysing ved eigen eller barns sjukdom, svangerskap, fødsel, adopsjon eller omsorgsovertaking, og ved dødsfall.</article></article><article class="legalArticle" data-lovdata-URL="SF/forskrift/2014-12-19-1821/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til jordbruksavtalen og anna regelverk</span></h2><article class="legalP" id="paragraf-2-ledd-1">Tilskotet vert utrekna med grunnlag i satsar, definisjonar, utmålingsreglar m.m. fastsett i jordbruksavtalen.</article><article class="changesToParent">Endra ved <a href="forskrift/2018-07-04-1151">forskrift 4 juli 2018 nr. 1151</a> (i kraft 15 aug 2018).</article></article><article class="legalArticle" data-lovdata-URL="SF/forskrift/2014-12-19-1821/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle vilkår</span></h2><article class="legalP" id="paragraf-3-ledd-1">Tilskot etter denne forskrifta kan gjevast til føretak som er registrert i Einingsregisteret og som driv vanleg jordbruksproduksjon. Etter <a href="forskrift/2014-12-19-1821/§7">§ 7</a> kan tilskotet i staden gjevast til attlevande ektefelle, sambuar, forelder eller barn etter avdød jordbrukar.</article><article class="legalP" id="paragraf-3-ledd-2">Den personen som det vert søkt tilskot for må ha hatt næringsinntekt frå jordbruk, gartneri mv. frå føretaket i dei to siste inntektsåra som vedkomande har fått skatteoppgjer for per 1. januar i det året avløysinga finn stad. Dersom personen ikkje er innehavar må inntekta ha vore minimum ½ G i gjennomsnitt per år. For nye innehavarar som per 1. januar enno ikkje har fått skatteoppgjer for dei to fyrste åra etter oppstart krevst i staden at jordbruks- eller gartneridrifta i føretaket er egna til å gje dei positiv næringsinntekt over tid.</article><article class="legalP" id="paragraf-3-ledd-3">Tilskotet kan gjevast til dekking av dokumenterte utgifter til avløysing.</article><article class="legalP" id="paragraf-3-ledd-4">Som avløysing reknast ikkje arbeid utført av person som<ol class="defaultList" type="1"><li data-name="1." value="1"><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">har næringsinntekt frå føretaket eller nokon av føretaka i driftsfellesskapet,</article></article></li><li data-name="2." value="2"><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">er ektefelle eller sambuar til nokon som har næringsinntekt frå føretaket eller føretaka i driftsfellesskapet, eller</article></article></li><li data-name="3." value="3"><article class="listArticle" id="paragraf-3-ledd-4-punkt-3"><article class="legalP" id="paragraf-3-ledd-4-punkt-3-ledd-1">er under 15 år.</article></article></li></ol></article><article class="changesToParent">Endra ved forskrifter <a href="forskrift/2018-07-04-1151">4 juli 2018 nr. 1151</a> (i kraft 15 aug 2018), <a href="forskrift/2018-12-17-2120">17 des 2018 nr. 2120</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2014-12-19-1821/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskot ved sjukdom</span></h2><article class="legalP" id="paragraf-4-ledd-1">Det kan gjevast tilskot ved sjukdom dersom den personen som det vert søkt tilskot til avløysing av er yngre enn 70 år og sjukemeldt frå arbeid i føretaket. Det kan òg gjevast tilskot utan at sjukemelding ligg føre, dersom personen i samband med eigen sjukdom eller skade har vore til naudsynt behandling, kontroll eller undersøking på sjukehus eller hos spesialist godkjend av det offentlege.</article><article class="legalP" id="paragraf-4-ledd-2">Tilskot etter første ledd stansar når det er utbetalt tilskot for personen i til saman 425 dagar i løpet av dei tre siste åra. Teljinga av dagar tek til på nytt kvar gong det er gått 26 samanhengande veker sidan den siste dagen i den føregåande perioden det har vore utbetalt tilskot for.</article><article class="changesToParent">Endra ved forskrifter <a href="forskrift/2015-06-30-821">30 juni 2015 nr. 821</a>, <a href="forskrift/2018-07-04-1151">4 juli 2018 nr. 1151</a> (i kraft 15 aug 2018), <a href="forskrift/2024-08-29-2050">29 aug 2024 nr. 2050</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2014-12-19-1821/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskot ved svangerskap, fødsel, adopsjon og omsorgsovertaking av barn</span></h2><article class="legalP" id="paragraf-5-ledd-1">Det kan gjevast tilskot når den personen det vert søkt tilskot for er gravid og tek i mot svangerskapspengar, eller søkjer kan dokumentere med vedtak eller erklæring frå NAV at personen fyller dei medisinske vilkåra for rett til svangerskapspengar.</article><article class="legalP" id="paragraf-5-ledd-2">Det kan gjevast tilskot når den det vert søkt tilskot for:<ol class="defaultList" type="1"><li data-name="1." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">tek i mot foreldrepengar etter <a href="lov/1997-02-28-19/kap14">folketrygdlova kapittel 14</a>,</article></article></li><li data-name="2." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">har fått eingongsstønad ved fødsel etter <a href="lov/1997-02-28-19/kap14">folketrygdlova kapittel 14</a>, eller</article></article></li><li data-name="3." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">har dagleg omsorg for eit barn og søkjar kan dokumentere <ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-3-ledd-1-punkt-1"><article class="legalP" id="paragraf-5-ledd-2-punkt-3-ledd-1-punkt-1-ledd-1">med avslagsvedtak eller erklæring frå Nav, at årsaka til at personen ikkje får foreldrepengar er at oppteningsvilkåra i <a href="lov/1997-02-28-19/§14-6">folketrygdlova § 14-6</a> ikkje var oppfylte, og</article></article></li><li data-name="b." value="2"><article class="listArticle" id="paragraf-5-ledd-2-punkt-3-ledd-1-punkt-2"><article class="legalP" id="paragraf-5-ledd-2-punkt-3-ledd-1-punkt-2-ledd-1">med attest frå Folkeregisteret, at personen er registrert som far eller medmor til barnet og bur saman med barnet på same adresse.</article></article></li></ol></article></article></li></ol></article><article class="legalP" id="paragraf-5-ledd-3">Tilskot etter andre ledd nr. 2 kan gjevast for ei samanhengande periode tilsvarande mødrekvota og fellesdelen av foreldrepengeperioden ved fullt uttak av 100&#xa0;% foreldrepengar. Tilskot etter andre ledd nr. 3 kan gjevast for ei samanhengande periode tilsvarande fedrekvota ved fullt uttak av 100&#xa0;% foreldrepengar.</article><article class="legalP" id="paragraf-5-ledd-4">I samband med fødsel kan det gjevast tilskot for avløysing av faren i inntil 14 dagar dersom han bur saman med mora til barnet og føretaket ikkje tek i mot tilskot for avløysing av mor i desse dagane. Der adoptivforeldre og fosterforeldre tek over omsorga kan det òg ytast slikt tilskot til ein av foreldra. Dette gjeld likevel ikkje ved stebarnsadopsjon eller der barnet er over 15 år.</article><article class="changesToParent">Endra ved forskrifter <a href="forskrift/2015-06-30-821">30 juni 2015 nr. 821</a>, <a href="forskrift/2018-07-04-1151">4 juli 2018 nr. 1151</a> (i kraft 15 aug 2018), <a href="forskrift/2019-12-03-1620">3 des 2019 nr. 1620</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2014-12-19-1821/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskot ved sjukdom hos barn</span></h2><article class="legalP" id="paragraf-6-ledd-1">Det kan gjevast tilskot når den personen det vert søkt tilskot for må ivareta barn med sjukdom, og det finst dokumentasjon til dømes i form av legeerklæring for heile perioden det vert søkt tilskot for. Det kan og gjevast tilskot når den personen det vert søkt tilskot for følgjer barn til legeundersøking eller anna oppfølging i samband med sjukdom eller skade. Tilskotet kan gjevast til og med det kalenderåret barnet fyller 12 år.</article><article class="legalP" id="paragraf-6-ledd-2">Det kan gjevast tilskot når den personen det vert søkt tilskot for har barn med kronisk sjukdom, langvarig sjukdom eller har nedsett funksjonsevne og det derfor er ei markert auke i risikoen for at personen får fråvær frå arbeidet sitt i føretaket. Tilskotet kan gjevast til og med det kalenderåret barnet fyller 18 år. Det kan òg gjevast tilskot for å kunne delta i opplæring ved godkjend helseinstitusjon eller offentleg kompetansesenter for å kunne ta seg av og behandle barnet.</article><article class="legalP" id="paragraf-6-ledd-3">Tilskotet kan gjevast for inntil 20 dagar per år for kvar av foreldra. For einslege foreldre kan tilskot gjevast for inntil 40 dagar per år. Dersom vilkåra i andre ledd er oppfylt, kan det gjevast tilskot for inntil 30 dagar per år for kvar av foreldra eller inntil 60 dagar per år for einslege foreldre.</article><article class="changesToParent">Endra ved forskrifter <a href="forskrift/2020-06-10-1220">10 juni 2020 nr. 1220</a> (i kraft 1 jan 2021, endringa endra ved <a href="forskrift/2020-12-02-2580">forskrift 2 des 2020 nr. 2580</a>), <a href="forskrift/2022-11-18-1981">18 nov 2022 nr. 1981</a> (i kraft 1 jan 2023 og tilskot kan gjevast for avløysing frå og med denne datoen, endringa endra ved forskrift <a href="forskrift/2022-12-15-2235">15 des 2022 nr. 2235</a>).</article></article><article class="legalArticle" data-lovdata-URL="SF/forskrift/2014-12-19-1821/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilskot ved dødsfall</span></h2><article class="legalP" id="paragraf-7-ledd-1">Attlevande ektemake/sambuar, barn eller foreldre til ein avdød person som dreiv eit føretak med vanleg jordbruksproduksjon, kan gjevast tilskot til avløysing i inntil 8 veker etter dødsfallet. Avdøde må ha hatt ei gjennomsnittleg næringsinntekt frå jordbruk, gartneri mv. frå føretaket på minimum ½ G dei to siste inntektsåra som føretaket har fått skatteoppgjør for pr. 1. januar i dødsåret.</article><article class="legalP" id="paragraf-7-ledd-2">Reglane i <a href="forskrift/2014-12-19-1821/§3">§ 3</a> første og andre ledd gjeld ikkje for attlevande som nemnt i første ledd i paragrafen her.</article></article><article class="legalArticle" data-lovdata-URL="SF/forskrift/2014-12-19-1821/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad</span></h2><article class="legalP" id="paragraf-8-ledd-1">Søkjar av tilskot skal nytte søknadsskjema fastsett av Landbruksdirektoratet.</article><article class="legalP" id="paragraf-8-ledd-2">Søknadsfristen er eitt år etter siste dag i den perioden det vert søkt tilskot for.</article><article class="legalP" id="paragraf-8-ledd-3">Tilskotet kan ikkje overdragast til eige eller pant.</article><article class="changesToParent">Endra ved forskrifter <a href="forskrift/2015-06-30-821">30 juni 2015 nr. 821</a>, <a href="forskrift/2018-07-04-1151">4 juli 2018 nr. 1151</a> (i kraft 15 aug 2018).</article></article><article class="legalArticle" data-lovdata-URL="SF/forskrift/2014-12-19-1821/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-9-ledd-1">Landbruksdirektoratet administrerer tilskot etter denne forskrifta. Vedtak om tilskot gjerast av kommunen.</article><article class="legalP" id="paragraf-9-ledd-2">Landbruksdirektoratet og statsforvaltaren kan i særskilte høve dispensera frå vilkåra i <a href="forskrift/2014-12-19-1821/§3">§ 3</a> andre ledd, <a href="forskrift/2014-12-19-1821/§4">§ 4</a> t.o.m. <a href="forskrift/2014-12-19-1821/§7">§ 7</a> samt <a href="forskrift/2014-12-19-1821/§8">§ 8</a> andre ledd.</article><article class="legalP" id="paragraf-9-ledd-3">Vedtak som er gjort av kommunen kan klagast til statsforvaltaren. Vedtak som er gjort av statsforvaltaren kan klagast til Landbruksdirektoratet.</article><article class="changesToParent">Endra ved <a href="forskrift/2018-07-04-1151">forskrifter 4 juli 2018 nr. 1151</a> (i kraft 15 aug 2018), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-12-19-1821/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll og innhenting av opplysningar</span></h2><article class="legalP" id="paragraf-10-ledd-1">Søkjaren av tilskot pliktar å gje alle opplysningar som kommunen, statsforvaltaren og Landbruksdirektoratet finn naudsynt for å kunne forvalte ordninga.</article><article class="legalP" id="paragraf-10-ledd-2">I samband med søknadshandsaming og kontroll av tilskotsutbetalingar kan kommunen, statsforvaltaren og Landbruksdirektoratet innhente opplysningar frå skatteetaten.</article><article class="legalP" id="paragraf-10-ledd-3">Kommunen, statsforvaltaren og Landbruksdirektoratet kontrollerer at utbetaling av tilskot er rett. Søkjaren pliktar å utlevere all bokføring, korrespondanse og oppteikningar som vedkjem tilskotet. Opplysningar gitt i samband med søknad om tilskot kan òg kontrollerast ved teljing og måling på dei eigedomar som føretaket nyttar i drifta.</article><article class="changesToParent">Endra ved <a href="forskrift/2018-07-04-1151">forskrift 4 juli 2018 nr. 1151</a> (i kraft 15 aug 2018), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-12-19-1821/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Avkorting ved regelverksbrot</span></h2><article class="legalP" id="paragraf-11-ledd-1">Dersom føretaket aktlaust eller forsettleg driv eller har drive verksemda si i strid med anna regelverk for jordbruksverksemd, kan heile eller delar av det tilskotet som tilfell føretaket avkortast.</article></article><article class="legalArticle" data-lovdata-URL="SF/forskrift/2014-12-19-1821/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avkorting ved feilopplysningar</span></h2><article class="legalP" id="paragraf-12-ledd-1">Dersom føretaket aktlaust eller forsettleg har gjeve feil opplysningar i søknaden som har eller ville danna grunnlag for ei urettmessig utbetaling av tilskot, kan heile eller delar av det tilskotet som tilfell føretaket avkortast. Tilskotet kan også avkortast dersom føretaket ikkje følgjer fristar som kommunen, statsforvaltaren eller Landbruksdirektoratet har sett for å kunne utføre kontrolloppgåvene i medhald av <a href="forskrift/2014-12-19-1821/§10">§ 10</a>.</article><article class="changesToParent">Endra ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-12-19-1821/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakebetaling og renter mv.</span></h2><article class="legalP" id="paragraf-13-ledd-1">Dersom nokon, anten som følgje av manglande oppfylling av vilkåra i denne forskrifta eller av andre grunnar, har motteke ei utbetaling som ikkje var rettmessig, kan det feilutbetalte beløpet krevjast tilbakebetalt frå mottakaren eller motreknast i seinare utbetalingar av tilskot. Tilsvarande gjeld differansen mellom utbetalt beløp og redusert tilskot som følgje av vedtak om avkorting etter <a href="forskrift/2014-12-19-1821/§11">§ 11</a> og <a href="forskrift/2014-12-19-1821/§12">§ 12</a>.</article><article class="legalP" id="paragraf-13-ledd-2">For tilbakebetalingskrav kan det krevjast renter når kravet ikkje vert innfridd ved forfall. Ved grov aktløyse eller forsett kan renter krevjast frå tidspunktet for utbetalinga av det urettmessige tilskotet. Størrelsen på renta følgjer rentesatsen fastsett med heimel i <a href="lov/1976-12-17-100">lov 17. desember 1976 nr. 100</a> om renter ved forsinka betaling m.m.</article><article class="legalP" id="paragraf-13-ledd-3">Krav frå offentlege styresmakter som spring ut av jordbruksverksemda til føretaket kan motreknast i seinare tilskotsutbetalingar til føretaket.</article><article class="changesToParent">Endra ved <a href="forskrift/2018-07-04-1151">forskrift 4 juli 2018 nr. 1151</a> (i kraft 15 aug 2018).</article></article><article class="legalArticle" data-lovdata-URL="SF/forskrift/2014-12-19-1821/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Iverksetjing</span></h2><article class="legalP" id="paragraf-14-ledd-1">Forskrifta gjeld frå 1. januar 2015. Frå same tid blir <a href="forskrift/2006-11-08-1227">forskrift 8. november 2006 nr. 1227 om tilskot til avløysing</a> oppheva.</article></article></main></body></html>