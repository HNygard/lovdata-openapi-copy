<!DOCTYPE html><html lang="no"><head><title>Forskrift om opptak til studier ved OsloMet – storbyuniversitetet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-15-1681</dd><dt class="dokid">DokumentID</dt><dd class="dokid">SF/forskrift/2015-12-15-1681</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>OsloMet – storbyuniversitetet</li></ul></dd><dt class="publishedIn">Publisert i</dt><dd class="publishedIn">I 2015 hefte 15</dd><dt class="dateInForce">I kraft fra</dt><dd class="dateInForce">2016-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-03-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-13-251">forskrift/2024-02-13-251</a> fra 2024-03-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2011-12-08-1215">forskrift/2011-12-08-1215</a></li><li><a href="forskrift/2011-12-08-1216">forskrift/2011-12-08-1216</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15/§3-6">lov/2005-04-01-15/§3-6</a></li><li><a href="lov/2005-04-01-15/§3-7">lov/2005-04-01-15/§3-7</a></li><li><a href="forskrift/2005-12-01-1392/§2">forskrift/2005-12-01-1392/§2</a></li><li><a href="forskrift/2017-01-06-13/§1-1">forskrift/2017-01-06-13/§1-1</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-23 15:30</dd><dt class="titleShort">Korttittel</dt><dd class="titleShort">Forskrift om opptak til studier ved OsloMet</dd><dt class="title">Tittel</dt><dd class="title">Forskrift om opptak til studier ved OsloMet – storbyuniversitetet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Oslo og Akershus (nå OsloMet – storbyuniversitetet) 15. desember 2015 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler (universitets- og høyskoleloven) <a href="lov/2005-04-01-15/§3-6">§ 3-6</a> og <a href="lov/2005-04-01-15/§3-7">§ 3-7</a>, <a href="forskrift/2005-12-01-1392">forskrift 1. desember 2005 nr. 1392</a> om krav til mastergrad <a href="forskrift/2005-12-01-1392/§2">§ 2</a> og <a href="forskrift/2007-01-31-173">forskrift 31. januar 2007 nr. 173</a> om opptak til høyere utdanning <a href="forskrift/2007-01-31-173/§1-1">§ 1-1</a> fjerde ledd. <br /> <strong>Tilføyd hjemmel:</strong> <a href="forskrift/2017-01-06-13">Forskrift 6. januar 2017 nr. 13</a> om opptak til høgre utdanning <a href="forskrift/2017-01-06-13/§1-1">§ 1-1</a> fjerde ledd. <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>. <br /> <strong>Endret</strong> ved forskrifter <a href="forskrift/2018-04-24-663">24 april 2018 nr. 663</a>, <a href="forskrift/2018-12-14-2033">14 des 2018 nr. 2033</a>, <a href="forskrift/2022-09-15-1599">15 sep 2022 nr. 1599</a> (i kraft 1 okt 2022), <a href="forskrift/2024-02-13-251">13 feb 2024 nr. 251</a> (i kraft 1 mars 2024).</dd><dt class="refid">RefID</dt><dd class="refid">forskrift/2015-12-15-1681</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opptak til studier ved OsloMet – storbyuniversitetet</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Minstekrav for opptak</a></li><li><a href="#paragraf-3">§ 3. Frister</a></li><li><a href="#paragraf-4">§ 4. Reservasjon av studieplass</a></li><li><a href="#paragraf-5">§ 5. Betinget tilbud</a></li><li><a href="#paragraf-6">§ 6. Trekk av studium</a></li><li><a href="#paragraf-7">§ 7. Enkeltemner</a></li><li><a href="#paragraf-8">§ 8. Innpassingsopptak</a></li><li><a href="#paragraf-9">§ 9. Beregning av karakterpoeng og tilleggspoeng på grunnlag av videregående skole</a></li><li><a href="#paragraf-10">§ 10. Beregning av karakterpoeng på grunnlag av høyere utdanning</a></li><li><a href="#paragraf-11">§ 11. Rangering</a></li><li><a href="#paragraf-12">§ 12. Tilleggspoeng for opptak til masterstudier</a></li><li><a href="#paragraf-13">§ 13. Tilleggspoeng for opptak til videreutdanninger og PPU</a></li><li><a href="#paragraf-14">§ 14. Beregning av karakterpoeng og tilleggspoeng for opptak til forkurs</a></li><li><a href="#paragraf-15">§ 15. Kvoter</a></li><li><a href="#paragraf-16">§ 16. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-15-1681" id="dokument"><h1>Forskrift om opptak til studier ved OsloMet – storbyuniversitetet</h1><article class="legalArticle" data-lovdata-URL="SF/forskrift/2015-12-15-1681/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder opptak til studiepoenggivende studier ved OsloMet. Forskriften gjelder også for opptak til forkurs til ingeniørutdanning.</article><article class="legalP" id="paragraf-1-ledd-2">Regler for opptak til doktorgradsstudier er gitt i forskrift om graden ph.d. ved OsloMet.</article><article class="legalP" id="paragraf-1-ledd-3">Opptak til grunnutdanninger reguleres av <a href="forskrift/2017-01-06-13">forskrift om opptak til høgare utdanning</a>.</article><article class="changesToParent">Endret ved <a href="forskrift/2018-04-24-663">forskrifter 24 april 2018 nr. 663</a>, <a href="forskrift/2018-12-14-2033">14 des 2018 nr. 2033</a> (i kraft 1 jan 2019), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav for opptak</span></h2><article class="numberedLegalP" data-numerator="1" id="paragraf-2-nummer-1">(1) Opptakskrav fastsettes i studiets programplan. Krav til det faglige grunnlaget i henhold til <a href="forskrift/2005-12-01-1392/§3">§ 3</a> og <a href="forskrift/2005-12-01-1392/§5">§ 5</a> i <a href="forskrift/2005-12-01-1392">forskrift om krav til mastergrad</a> skal også fastsettes i programplanen.</article><article class="numberedLegalP" data-numerator="2" id="paragraf-2-nummer-2">(2) Søkere uten generell studiekompetanse må dokumentere at de oppfyller krav til norsk- og engelskkunnskaper i henhold til krav i <a href="forskrift/2017-01-06-13/§2-1">forskrift om opptak til høgare utdanning § 2-1</a>. Unntak fra språkkravene kan fastsettes i programplanen.</article><article class="numberedLegalP" data-numerator="3" id="paragraf-2-nummer-3">(3) Søkere med utenlandsk utdanning fra land utenfor Norden må dokumentere at de oppfyller krav til norsk- og engelskkunnskaper i henhold til krav i <a href="forskrift/2017-01-06-13">forskrift om opptak til høgare utdanning</a>. Krav til norskkunnskaper gjelder ikke dersom både obligatoriske deler av studiet og den aktuelle spesialiseringen i sin helhet foregår på engelsk.</article><article class="numberedLegalP" data-numerator="4" id="paragraf-2-nummer-4">(4) Søkere som er 25 år eller eldre i opptaksåret, og som ikke dekker opptakskravet gjennom formell utdanning, kan få vurdert om de er kvalifiserte for et bestemt studium på grunnlag av realkompetanse. Realkompetanse kan tilkjennes på grunnlag av kunnskaper søker har fått gjennom lønnet og ulønnet arbeid, organisasjonsarbeid, utdanning eller på annen måte.<article class="legalP" id="paragraf-2-nummer-4-ledd-1">Spesielle opptakskrav gitt i forskrift, rammeplan eller programplan som regulerer opptaket til det aktuelle studiet, gjelder også for søkere som blir kvalifisert for opptak på grunnlag av realkompetanse.</article><article class="legalP" id="paragraf-2-nummer-4-ledd-2">Dersom det åpnes for opptak på grunnlag av realkompetanse må retningslinjer for realkompetansevurdering fastsettes i programplanen.</article></article><article class="numberedLegalP" data-numerator="5" id="paragraf-2-nummer-5">(5) Ved beregningen av det faglige grunnlaget for opptak til masterstudier benyttes karakterene fra de enkelte emnene i det faglige grunnlaget, med vekting ut fra emnenes omfang i studiepoeng. Det faglige grunnlaget defineres i programplanen.<article class="legalP" id="paragraf-2-nummer-5-ledd-1">Annen relevant utdanning kan regnes inn i det faglige grunnlaget. Programplanen skal definere prinsippet for hva som er relevant utdanning.</article></article><article class="numberedLegalP" data-numerator="6" id="paragraf-2-nummer-6">(6) For opptak til masterstudier må søker har karaktersnitt C eller bedre i det faglige grunnlaget for opptak.<ol class="defaultList" type="a"><li data-name="a." value="1"><article class="listArticle" id="paragraf-2-nummer-6-punkt-1"><article class="legalP" id="paragraf-2-nummer-6-punkt-1-ledd-1">For søkere med bokstavkarakterer er tallverdien for det faglige minstekravet for opptak 2,5, jf. <a href="forskrift/2015-12-15-1681/§10">§ 10</a>. For søkere med karakterer fra gammel norsk karakterskala er minstekravet for opptak 2,75.</article></article></li><li data-name="b." value="2"><article class="listArticle" id="paragraf-2-nummer-6-punkt-2"><article class="legalP" id="paragraf-2-nummer-6-punkt-2-ledd-1">Der det faglige grunnlaget er vurdert med både tallkarakterer og bokstavkarakterer og ikke begge grunnlag tilfredsstiller karakterkravet, må det foretas en skjønnsmessig vurdering hvorvidt det faglige minstekravet er tilfredsstilt.</article></article></li><li data-name="c." value="3"><article class="listArticle" id="paragraf-2-nummer-6-punkt-3"><article class="legalP" id="paragraf-2-nummer-6-punkt-3-ledd-1">Der det faglige grunnlaget ikke kan poengberegnes, må det foretas en skjønnsmessig vurdering hvorvidt det faglige minstekravet er tilfredsstilt.</article></article></li></ol></article><article class="numberedLegalP" data-numerator="7" id="paragraf-2-nummer-7">(7) For opptak til erfaringsbaserte masterstudier i samsvar med <a href="forskrift/2005-12-01-1392/§5">forskrift om krav til mastergrad § 5</a>, kreves i tillegg minst 2 års relevant yrkespraksis. Det fastsettes i programplanen hva som er relevant yrkespraksis. Det kan i programplanen fastsettes krav om mer enn 2 års yrkespraksis. Yrkespraksis skal være gjennomført etter endt grunnutdanning, med mindre annet fremgår av programplanen.</article><article class="numberedLegalP" data-numerator="8" id="paragraf-2-nummer-8">(8) Søkere til engelskspråklige masterprogram må dokumentere engelskkunnskaper på høyere nivå, tilsvarende engelsk fra vg1 i norsk videregående skole (140 årstimer) med karakteren 4 eller bedre. Engelskkunnskaper kan også dokumenteres med tilsvarende engelsktest. Annen dokumentasjon kan godkjennes etter individuell vurdering. Andre krav til engelskkunnskaper som ikke faller inn under nevnt dokumentasjon kan fastsettes i programplanen.</article><article class="changesToParent">Endret ved <a href="forskrift/2018-04-24-663">forskrifter 24 april 2018 nr. 663</a>, <a href="forskrift/2018-12-14-2033">14 des 2018 nr. 2033</a> (i kraft 1 jan 2019), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024), <a href="forskrift/2024-02-13-251">13 feb 2024 nr. 251</a> (i kraft 1 mars 2024, gjelder fra og med opptaket til studieåret 2024–2025).</article></article><article class="legalArticle" data-lovdata-URL="SF/forskrift/2015-12-15-1681/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frister</span></h2><article class="numberedLegalP" data-numerator="1" id="paragraf-3-nummer-1">(1) Søknadsfrister for opptak til OsloMet kunngjøres samtidig med utlysing av studiene.</article><article class="numberedLegalP" data-numerator="2" id="paragraf-3-nummer-2">(2) All utdanning, praksis og andre forhold som skal gi grunnlag for opptak, må være dokumentert ved søknadsfristens utløp. Resultater som har betydning for søknadsbehandlingen, men som foreligger først etter søknadsfristen, kan ettersendes innen fastsatte frister.</article><article class="changesToParent">Endret ved <a href="forskrift/2018-04-24-663">forskrifter 24 april 2018 nr. 663</a>, <a href="forskrift/2018-12-14-2033">14 des 2018 nr. 2033</a> (i kraft 1 jan 2019), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reservasjon av studieplass</span></h2><article class="legalP" id="paragraf-4-ledd-1">Tildelt studieplass kan reserveres til neste opptak dersom det foreligger tungtveiende grunner, som alvorlig sykdom, innkalling til plikttjeneste, fødsel, adopsjon, uforutsett omsorgsansvar eller lignende.</article><article class="changesToParent">Endret ved <a href="forskrift/2018-12-14-2033">forskrift 14 des 2018 nr. 2033</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2015-12-15-1681/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Betinget tilbud</span></h2><article class="numberedLegalP" data-numerator="1" id="paragraf-5-nummer-1">(1) Universitetet kan etter nærmere vurdering gi betinget tilbud der søker mangler del(er) av opptaksgrunnlaget. Forutsetningen er at søker kvalifiserer seg før studiet starter.</article><article class="numberedLegalP" data-numerator="2" id="paragraf-5-nummer-2">(2) Søkere med betinget tilbud må dokumentere opptakskravene innen nærmere angitt frist for å beholde tilbudet.</article><article class="changesToParent">Endret ved forskrifter <a href="forskrift/2018-04-24-663">24 april 2018 nr. 663</a>, <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Trekk av studium</span></h2><article class="numberedLegalP" data-numerator="1" id="paragraf-6-nummer-1">(1) Et studium kan trekkes selv om det er kvalifiserte søkere, dersom det ikke er tilstrekkelig antall søkere eller faglige eller økonomiske ressurser til å gi et fullverdig tilbud. Studiet må senest trekkes før tilbud om studieplasser sendes ut.</article><article class="numberedLegalP" data-numerator="2" id="paragraf-6-nummer-2">(2) For studier med rangering etter <a href="forskrift/2015-12-15-1681/§11">§ 11</a> (10) kan det gjøres unntak dersom det i tilbudsbrevet er tatt forbehold om det.</article><article class="changesToParent">Endret ved forskrifter <a href="forskrift/2018-12-14-2033">14 des 2018 nr. 2033</a> (i kraft 1 jan 2019), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Enkeltemner</span></h2><article class="legalP" id="paragraf-7-ledd-1">For opptak til enkeltemner gjelder de generelle krav for opptak til det programmet emnet tilhører. For emner som ikke tilhører et studieprogram, eller emner som har avvikende opptakskrav må det fastsettes egne krav i program- eller emneplanen.</article><article class="changesToParent">Endret ved <a href="forskrift/2018-12-14-2033">forskrift 14 des 2018 nr. 2033</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2015-12-15-1681/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innpassingsopptak</span></h2><article class="numberedLegalP" data-numerator="1" id="paragraf-8-nummer-1">(1) Innpassingsopptak kan brukes i følgende tilfeller:<ol class="defaultList" type="a"><li data-name="a." value="1"><article class="listArticle" id="paragraf-8-nummer-1-punkt-1"><article class="legalP" id="paragraf-8-nummer-1-punkt-1-ledd-1">Fra og med 2. studieår i grunnutdanninger med ledig kapasitet</article></article></li><li data-name="b." value="2"><article class="listArticle" id="paragraf-8-nummer-1-punkt-2"><article class="legalP" id="paragraf-8-nummer-1-punkt-2-ledd-1">For søknader fra søkere som har bestått deler av masterprogrammet det søkes opptak til.</article></article></li></ol></article><article class="numberedLegalP" data-numerator="2" id="paragraf-8-nummer-2">(2) Søkere til innpassingsopptak må dekke de gjeldende opptakskrav til studiet de søker opptak til.</article><article class="numberedLegalP" data-numerator="3" id="paragraf-8-nummer-3">(3) Retningslinjer for innpassingsopptaket må være fastsatt i studiets programplan. Retningslinjene må definere hvilke deler av utdanningen som må være avlagt for å kunne kvalifisere for innpassingsopptak til det aktuelle studieåret og hvordan søkerne skal rangeres.</article><article class="changesToParent">Endret ved <a href="forskrift/2018-12-14-2033">forskrifter 14 des 2018 nr. 2033</a> (i kraft 1 jan 2019), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av karakterpoeng og tilleggspoeng på grunnlag av videregående skole</span></h2><article class="legalP" id="paragraf-9-ledd-1">Der opptakskravet er generell studiekompetanse beregnes karakterpoeng og tilleggspoeng etter reglene i <a href="forskrift/2017-01-06-13">forskrift om opptak til høgare utdanning</a>.</article><article class="changesToParent">Endret ved <a href="forskrift/2018-12-14-2033">forskrifter 14 des 2018 nr. 2033</a> (i kraft 1 jan 2019), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Beregning av karakterpoeng på grunnlag av høyere utdanning</span></h2><article class="numberedLegalP" data-numerator="1" id="paragraf-10-nummer-1">(1) Følgende tallverdier benyttes for bokstavkarakterer: A = 5 poeng, B = 4 poeng, C = 3 poeng, D = 2 poeng, E = 1 poeng.</article><article class="numberedLegalP" data-numerator="2" id="paragraf-10-nummer-2">(2) Følgende tallverdi benyttes for søkere med kun karakteren bestått: 3 poeng.</article><article class="numberedLegalP" data-numerator="3" id="paragraf-10-nummer-3">(3) Direktør for utdanning kan fastsette andre omregningstabeller for avvikende karaktersystemer.</article><article class="changesToParent">Endret ved <a href="forskrift/2018-12-14-2033">forskrift 14 des 2018 nr. 2033</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2015-12-15-1681/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Rangering</span></h2><article class="numberedLegalP" data-numerator="1" id="paragraf-11-nummer-1">(1) Dersom det er flere kvalifiserte søkere enn antall studieplasser, rangeres søkerne innbyrdes på følgende måte:<ol class="defaultList" type="a"><li data-name="a." value="1"><article class="listArticle" id="paragraf-11-nummer-1-punkt-1"><article class="legalP" id="paragraf-11-nummer-1-punkt-1-ledd-1">Søkere som konkurrerer med karakterpoeng uten tilleggspoeng, rangeres på grunnlag av karakterpoeng fra det faglige grunnlaget.</article></article></li><li data-name="b." value="2"><article class="listArticle" id="paragraf-11-nummer-1-punkt-2"><article class="legalP" id="paragraf-11-nummer-1-punkt-2-ledd-1">Søkere som konkurrerer med tilleggspoeng, rangeres på grunnlag av karakterpoeng fra det faglige grunnlaget pluss oppnådde tilleggspoeng.</article></article></li></ol></article><article class="numberedLegalP" data-numerator="2" id="paragraf-11-nummer-2">(2) Søkere med høy poengsum rangeres foran søkere med lav poengsum. Ved lik poengsum gjelder følgende:<ol class="defaultList" type="a"><li data-name="a." value="1"><article class="listArticle" id="paragraf-11-nummer-2-punkt-1"><article class="legalP" id="paragraf-11-nummer-2-punkt-1-ledd-1">Ved for øvrig lik poengsum rangeres eldre søkere foran yngre.</article></article></li><li data-name="b." value="2"><article class="listArticle" id="paragraf-11-nummer-2-punkt-2"><article class="legalP" id="paragraf-11-nummer-2-punkt-2-ledd-1">Det kan fastsettes i studiets programplan at det underrepresenterte kjønn skal prioriteres først.</article></article></li></ol></article><article class="numberedLegalP" data-numerator="3" id="paragraf-11-nummer-3">(3) Søkere som har flere mulige rangeringsgrunnlag, skal poengberegnes på den måten som gir gunstigst resultat for søkeren.</article><article class="numberedLegalP" data-numerator="4" id="paragraf-11-nummer-4">(4) Søkere skal i utgangspunktet vurderes etter karakterer fra ECTS-skalaen.</article><article class="numberedLegalP" data-numerator="5" id="paragraf-11-nummer-5">(5) For oppdragsfinansierte studier kan fakultetet selv fastsette andre rangeringsregler for opptak i program- eller emneplan.</article><article class="numberedLegalP" data-numerator="6" id="paragraf-11-nummer-6">(6) Det kan i programplanen fastsettes egne rangeringsregler for opptak i kvote for søkere fra utenfor EU/EØS, jf. <a href="forskrift/2015-12-15-1681/§15">§ 15</a> andre ledd, uavhengig av øvrige regler fastsatt etter denne forskriften.</article><article class="numberedLegalP" data-numerator="7" id="paragraf-11-nummer-7">(7) Det kan i programplanen fastsettes at søkere rangeres kun på grunnlag av opptaksprøven til studier der opptaksprøve er et krav for å bli kvalifisert for opptak. Rangeringsregler og retningslinjer fastsettes i programplanen.</article><article class="numberedLegalP" data-numerator="8" id="paragraf-11-nummer-8">(8) Kvalifiserte søkere som ikke kan poengberegnes etter denne forskriften og søkere som får godkjent realkompetanse som en del av sitt opptaksgrunnlag, skal rangeres etter en helhetlig og skjønnsmessig vurdering av om søkeren har likeverdige kvalifikasjoner med søkere som tas opp etter rangering på grunnlag av poengberegning.</article><article class="numberedLegalP" data-numerator="9" id="paragraf-11-nummer-9">(9) Dersom det har vist seg umulig å fylle studieplassene på et studium, kan ledige studieplasser etter ordinær søknadsfrist tilbys kvalifiserte søkere uten hensyn til fastsatte rangeringsregler.</article><article class="numberedLegalP" data-numerator="10" id="paragraf-11-nummer-10">(10) Søkere til studier med løpende opptak rangeres på grunnlag av tidspunktet søknaden blir registrert.</article><article class="changesToParent">Endret ved <a href="forskrift/2018-12-14-2033">forskrifter 14 des 2018 nr. 2033</a> (i kraft 1 jan 2019, tidligere § 12), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilleggspoeng for opptak til masterstudier</span></h2><article class="numberedLegalP" data-numerator="1" id="paragraf-12-nummer-1">(1) Det gis normalt ikke tilleggspoeng for opptak til masterstudier.</article><article class="numberedLegalP" data-numerator="2" id="paragraf-12-nummer-2">(2) Det kan i spesielle tilfeller gis tilleggspoeng (utdanningspoeng) for relevant utdanning utover det faglige grunnlaget på følgende måte: 0,25 poeng per 30 studiepoeng, maksimalt 1 poeng. Det må framgå av programplanen for det enkelte studium hva som er relevant utdanning.</article><article class="numberedLegalP" data-numerator="3" id="paragraf-12-nummer-3">(3) Det kan i spesielle tilfeller gis tilleggspoeng (praksispoeng) for relevant yrkespraksis på følgende måte: 0,25 poeng per halvår i inntil 2 år, maksimalt 1 poeng. Det må framgå av programplanen for det enkelte studium hva som er relevant yrkespraksis. For opptak til erfaringsbaserte masterstudier i samsvar med <a href="forskrift/2005-12-01-1392/§5">forskrift om krav til mastergrad § 5</a> gis tilleggspoeng kun for yrkespraksis utover det faglige grunnlaget. Yrkespraksis må være opparbeidet etter endt grunnutdanning.</article><article class="numberedLegalP" data-numerator="4" id="paragraf-12-nummer-4">(4) I helt spesielle tilfeller kan det fastsettes i programplanen at det gis ytterligere inntil 1 tilleggspoeng (bonuspoeng) for spesiell yrkespraksis, utdanning eller andre forhold.</article><article class="changesToParent">Endret ved <a href="forskrift/2018-12-14-2033">forskrifter 14 des 2018 nr. 2033</a> (i kraft 1 jan 2019, tidligere § 13), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilleggspoeng for opptak til videreutdanninger og PPU</span></h2><article class="numberedLegalP" data-numerator="1" id="paragraf-13-nummer-1">(1) Det gis normalt ikke tilleggspoeng for opptak til videreutdanninger og PPU.</article><article class="numberedLegalP" data-numerator="2" id="paragraf-13-nummer-2">(2) Det kan i spesielle tilfeller gis tilleggspoeng (utdanningspoeng) for relevant utdanning utover det faglige grunnlaget på følgende måte: 0,25 per 30 studiepoeng, maksimalt 1,5 poeng. Det må framgå av program- eller emneplanen for det enkelte studium hva som er relevant utdanning.</article><article class="numberedLegalP" data-numerator="3" id="paragraf-13-nummer-3">(3) Det kan i spesielle tilfeller gis tilleggspoeng (praksispoeng) for relevant yrkespraksis utover det faglige grunnlaget på følgende måte: 0,25 poeng per halvår i inntil 5 år, maksimalt 2,5 poeng. Det må framgå av program- eller emneplanen for det enkelte studium hva som er relevant yrkespraksis. Yrkespraksis må være opparbeidet etter endt grunnutdanning.</article><article class="numberedLegalP" data-numerator="4" id="paragraf-13-nummer-4">(4) I helt spesielle tilfeller kan øvrige tilleggspoeng fastsettes i program- eller emneplanen.</article><article class="changesToParent">Endret ved <a href="forskrift/2018-12-14-2033">forskrifter 14 des 2018 nr. 2033</a> (i kraft 1 jan 2019, tidligere § 14), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Beregning av karakterpoeng og tilleggspoeng for opptak til forkurs</span></h2><article class="legalP" id="paragraf-14-ledd-1">Regler for karakterpoeng og tilleggspoeng for opptak til forkurs fastsettes i programplanen.</article><article class="changesToParent">Endret ved <a href="forskrift/2018-12-14-2033">forskrift 14 des 2018 nr. 2033</a> (i kraft 1 jan 2019, tidligere § 15).</article></article><article class="legalArticle" data-lovdata-URL="SF/forskrift/2015-12-15-1681/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kvoter</span></h2><article class="numberedLegalP" data-numerator="1" id="paragraf-15-nummer-1">(1) For opptak til master- og videreutdanninger med tilleggspoeng må eventuell kvotefordeling fastsettes i programplanen. Dersom kvotefordeling ikke er omtalt konkurrerer alle søkere i en kvote.</article><article class="numberedLegalP" data-numerator="2" id="paragraf-15-nummer-2">(2) For opptak til engelskspråklige masterstudier etter <a href="forskrift/2005-12-01-1392/§3">forskrift om krav til mastergrad § 3</a>, kan det i programplanen fastsettes at inntil 50&#xa0;% av studieplassene forbeholdes søkere fra utenfor EU/EØS.</article><article class="numberedLegalP" data-numerator="3" id="paragraf-15-nummer-3">(3) For opptak til forkurs kan det fastsettes egne kvoter i programplanen.</article><article class="numberedLegalP" data-numerator="4" id="paragraf-15-nummer-4">(4) Det kan i helt spesielle tilfeller fastsettes egne kvoter. Regler for slike kvoter må beskrives i programplanen.</article><article class="numberedLegalP" data-numerator="5" id="paragraf-15-nummer-5">(5) For opptak til masterstudier gis tilbud i kvote for karakterpoeng først. For andre opptak med kvoter hentes tilbud i den minste kvoten først.</article><article class="changesToParent">Endret ved <a href="forskrift/2018-12-14-2033">forskrifter 14 des 2018 nr. 2033</a> (i kraft 1 jan 2019, tidligere § 11), <a href="forskrift/2022-09-15-1599">15 sep 2022 nr. 1599</a> (i kraft 1 okt 2022 og gjelder fra og med opptaket til studieåret 2023-2024).</article></article><article class="legalArticle" data-lovdata-URL="SF/forskrift/2015-12-15-1681/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Forskriften trer i kraft 1. januar 2016 og gjelder fra og med opptaket til studieåret 2016–2017. Samtidig oppheves <a href="forskrift/2011-12-08-1215">forskrift 8. desember 2011 nr. 1215</a> om opptak til masterstudier ved Høgskolen i Oslo og Akershus og <a href="forskrift/2011-12-08-1216">forskrift 8. desember 2011 nr. 1216</a> om opptak til studier ved Høgskolen i Oslo og Akershus.</article></article></main></body></html>