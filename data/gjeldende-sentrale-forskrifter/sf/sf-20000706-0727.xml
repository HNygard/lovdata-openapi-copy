<!DOCTYPE html><html lang="no"><head><title>Forskrift om registrering og utveksling av opplysninger (meldesystem) for å gjennomføre bestemmelsene i samordningsloven mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-07-06-727</dd><dt class="dokid">DokumentID</dt><dd class="dokid">SF/forskrift/2000-07-06-727</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 2000 1676</dd><dt class="dateInForce">I kraft fra</dt><dd class="dateInForce">2000-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-21-2283">forskrift/2023-12-21-2283</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1961-04-07-4116">forskrift/1961-04-07-4116</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1957-07-06-26/§27">lov/1957-07-06-26/§27</a></li></ul></dd><dt class="titleShort">Korttittel</dt><dd class="titleShort">Forskrift om meldesystem etter samordningsloven</dd><dt class="title">Tittel</dt><dd class="title">Forskrift om registrering og utveksling av opplysninger (meldesystem) for å gjennomføre bestemmelsene i samordningsloven mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 6. juli 2000 med hjemmel i <a href="lov/1957-07-06-26">lov av 6. juli 1957 nr. 26</a> om samordning av pensjons- og trygdeytelser <a href="lov/1957-07-06-26/§25">§ 25</a> nr. 2, nå <a href="lov/1957-07-06-26/§27">§ 27</a> nr. 2. <br /><strong>Endret</strong> ved <a href="forskrift/2002-03-13-265">forskrifter 13 mars 2002 nr. 265</a>, <a href="forskrift/2006-06-30-790">30 juni 2006 nr. 790</a>, <a href="forskrift/2010-04-20-527">20 april 2010 nr. 527</a>, <a href="forskrift/2020-06-18-1226">18 juni 2020 nr. 1226</a> (i kraft 1 juli 2020), <a href="forskrift/2023-12-21-2283">21 des 2023 nr. 2283</a> (i kraft 1 jan 2024).</dd><dt class="refid">RefID</dt><dd class="refid">forskrift/2000-07-06-727</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om registrering og utveksling av opplysninger (meldesystem) for å gjennomføre bestemmelsene i samordningsloven mv.</a><ul class="tocSubUl"><li><a href="#paragraf-1">§ 1. Formål og omfang</a></li><li><a href="#paragraf-2">§ 2. Om registrering av opplysninger</a></li><li><a href="#paragraf-3">§ 3. Generelt om utveksling av opplysninger mellom Arbeids- og velferdsetaten og pensjons- eller trygdeordning</a></li><li><a href="#paragraf-4">§ 4. Melding fra pensjons- eller trygdeordning til Arbeids- og velferdsetaten ved innvilgelse, endring eller opphør av ytelse</a></li><li><a href="#paragraf-5">§ 5. Melding fra Arbeids- og velferdsetaten til pensjons- eller trygdeordning</a></li><li><a href="#paragraf-6">§ 5a. (Opphevet)</a></li><li><a href="#paragraf-7">§ 6. Melding fra Arbeids- og velferdsetaten til tjenestepensjonsleverandør om samordning med alderspensjon etter folketrygdloven kapittel 20</a></li><li><a href="#paragraf-8">§ 7. Øvrige meldinger fra pensjons- eller trygdeordning</a></li><li><a href="#paragraf-9">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-07-06-727" id="dokument"><h1>Forskrift om registrering og utveksling av opplysninger (meldesystem) for å gjennomføre bestemmelsene i samordningsloven mv.</h1><article class="legalArticle" data-lovdata-URL="SF/forskrift/2000-07-06-727/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og omfang</span></h2><article class="legalP" id="paragraf-1-ledd-1">Formålet med denne forskriften er å sikre at det skjer korrekt samordning og tilpassing av ytelser fra pensjons- eller trygdeordninger som omfattes av samordningsloven.</article><article class="changesToParent">Endret ved <a href="forskrift/2020-06-18-1226">forskrift 18 juni 2020 nr. 1226</a> (i kraft 1 juli 2020).</article></article><article class="legalArticle" data-lovdata-URL="SF/forskrift/2000-07-06-727/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Om registrering av opplysninger</span></h2><article class="legalP" id="paragraf-2-ledd-1">Når en person er innvilget ytelser fra en pensjons- eller trygdeordning, skal opplysninger om dette registreres av Arbeids- og velferdsetaten i et samordningsregister.</article><article class="legalP" id="paragraf-2-ledd-2">Det skal registreres opplysninger om fødselsnummer (eventuelt D-nummer), pensjons- eller trygdeordning, ytelsestype, virkningstidspunkt, opphørstidspunkt og eventuelt andre nødvendige opplysninger som Arbeids- og velferdsdirektoratet bestemmer.</article><article class="legalP" id="paragraf-2-ledd-3">Det skal foretas registrering selv om ytelsen er bortfalt som følge av fradragsreglene i samordningsloven eller særskilte fradragsregler for vedkommende pensjonsordning.</article><article class="changesToParent">Endret ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2020-06-18-1226">18 juni 2020 nr. 1226</a> (i kraft 1 juli 2020).</article></article><article class="legalArticle" data-lovdata-URL="SF/forskrift/2000-07-06-727/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelt om utveksling av opplysninger mellom Arbeids- og velferdsetaten og pensjons- eller trygdeordning</span></h2><article class="legalP" id="paragraf-3-ledd-1">Utveksling av opplysninger mellom Arbeids- og velferdsetaten og pensjons- eller trygdeordning skal skje elektronisk.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2020-06-18-1226">18 juni 2020 nr. 1226</a> (i kraft 1 juli 2020).</article></article><article class="legalArticle" data-lovdata-URL="SF/forskrift/2000-07-06-727/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding fra pensjons- eller trygdeordning til Arbeids- og velferdsetaten ved innvilgelse, endring eller opphør av ytelse</span></h2><article class="legalP" id="paragraf-4-ledd-1">Pensjons- eller trygdeordning skal sende melding til Arbeids- og velferdsetaten når ytelsen innvilges, endres eller opphører.</article><article class="legalP" id="paragraf-4-ledd-2">Arbeids- og velferdsetaten skal registrere opplysningene fra pensjons- eller trygdeordningen.</article><article class="legalP" id="paragraf-4-ledd-3">Når en ytelse er innvilget, må pensjons- eller trygdeordning ikke utbetale ytelsen før svarmelding er mottatt etter <a href="forskrift/2000-07-06-727/§5">§ 5</a> første ledd.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2020-06-18-1226">18 juni 2020 nr. 1226</a> (i kraft 1 juli 2020).</article></article><article class="legalArticle" data-lovdata-URL="SF/forskrift/2000-07-06-727/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding fra Arbeids- og velferdsetaten til pensjons- eller trygdeordning</span></h2><article class="legalP" id="paragraf-5-ledd-1">Arbeids- og velferdsetaten skal sende svarmelding til pensjons- eller trygdeordning når etaten har mottatt melding fra ordningen om at det er innvilget en ytelse, jf. <a href="forskrift/2000-07-06-727/§4">§ 4</a>. Svarmeldingen skal gi opplysninger om det er registrert andre ytelser i den aktuelle saken, eventuelt at det ikke er registrert andre ytelser.</article><article class="legalP" id="paragraf-5-ledd-2">Arbeids- og velferdsetaten skal gi pensjons- eller trygdeordning de opplysningene om ytelser etaten selv administrerer som er nødvendig for at ordningen skal kunne foreta korrekt pensjonsberegning og samordning.</article><article class="legalP" id="paragraf-5-ledd-3">Arbeids- og velferdsetaten skal gi melding til pensjons- eller trygdeordning om ny ytelse, endring eller opphør av ytelse som det er mottatt melding om fra annen pensjons- eller trygdeordning.</article><article class="legalP" id="paragraf-5-ledd-4">Arbeids- og velferdsetaten kan inngå avtale med pensjons- eller trygdeordning om rapporter over utbetalte arbeidsavklaringspenger, herunder opplysninger om endringer på grunn av arbeid, fravær, trekk på grunn av for sen melding mv.</article><article class="legalP" id="paragraf-5-ledd-5">Når det skjer endringer i faktisk eller forventet arbeidsinntekt etter <a href="lov/1997-02-28-19/§17A-6">folketrygdloven § 17 A-6</a> som fører til at en pensjon fra folketrygden omregnes, skal Arbeids- og velferdsetaten oppgi den nye inntekten til tjenestepensjonsleverandøren sammen med meldingen om at ytelsen fra folketrygden er endret.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2010-04-20-527">20 april 2010 nr. 527</a> (med virkning fra 1 mars 2010), <a href="forskrift/2020-06-18-1226">18 juni 2020 nr. 1226</a> (i kraft 1 juli 2020), <a href="forskrift/2023-12-21-2283">21 des 2023 nr. 2283</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2000-07-06-727/§5a" data-name="§5a" data-repealeddate="2006-07-01" id="paragraf-6"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2006-06-30-790">forskrift 30 juni 2006 nr. 790</a> (i kraft 1 juli 2006).</article></article><article class="legalArticle" data-lovdata-URL="SF/forskrift/2000-07-06-727/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melding fra Arbeids- og velferdsetaten til tjenestepensjonsleverandør om samordning med alderspensjon etter <a href="lov/1997-02-28-19/kap20">folketrygdloven kapittel 20</a></span></h2><article class="legalP" id="paragraf-7-ledd-1">Arbeids- og velferdsetaten skal gi opplysninger om opptjente rettigheter i folketrygden som danner grunnlag for samordning etter <a href="lov/1957-07-06-26/§24a">samordningsloven § 24a</a> og <a href="lov/1957-07-06-26/§24c">§ 24c</a>. Arbeids og velferdsetaten skal også gi opplysninger som er nødvendige for å vurdere om det skal foretas ny samordningsberegning.</article><article class="legalP" id="paragraf-7-ledd-2">Tjenestepensjonsleverandøren fastsetter samordningsbeholdningen og samordningsfradraget på grunnlag av opplysninger fra Arbeids- og velferdsetaten.</article><article class="changesToParent">Tilføyd ved <a href="forskrift/2020-06-18-1226">forskrift 18 juni 2020 nr. 1226</a> (i kraft 1 juli 2020).</article></article><article class="legalArticle" data-lovdata-URL="SF/forskrift/2000-07-06-727/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Øvrige meldinger fra pensjons- eller trygdeordning</span></h2><article class="legalP" id="paragraf-8-ledd-1">Enhver pensjons- eller trygdeordning skal gi melding om egen pensjonsberegning til annen pensjons- eller trygdeordning når dette har betydning for beregningen av ytelsene fra vedkommende ordning.</article><article class="changesToParent">Endret ved <a href="forskrift/2002-03-13-265">forskrifter 13 mars 2002 nr. 265</a>, <a href="forskrift/2020-06-18-1226">18 juni 2020 nr. 1226</a> (i kraft 1 juli 2020, tidligere § 6).</article></article><article class="legalArticle" data-lovdata-URL="SF/forskrift/2000-07-06-727/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft den 1. september 2000. Fra samme tidspunkt oppheves <a href="forskrift/1961-04-07-4116">forskrift av 7. april 1961 nr. 4116</a> om registrering av personer med pensjons- og trygdeytelser som omfattes av samordningsloven m.v. (samordningsforskrift 47).</article><article class="changesToParent">Endret ved <a href="forskrift/2020-06-18-1226">forskrift 18 juni 2020 nr. 1226</a> (i kraft 1 juli 2020, tidligere § 7).</article></article></main></body></html>