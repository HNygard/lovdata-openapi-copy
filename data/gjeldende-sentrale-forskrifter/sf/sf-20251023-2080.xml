<!DOCTYPE html><html lang="nb"><head><title>Forskrift om reduksjon av tidligpensjon og livsvarig reduksjon av særalderspåslag på grunn av inntekt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-10-23-2080</dd><dt class="dokid">DokumentID</dt><dd class="dokid">SF/forskrift/2025-10-23-2080</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li><a href="lov/1949-07-28-26/§26q">lov/1949-07-28-26/§26q</a></li><li><a href="lov/1949-07-28-26/§26s">lov/1949-07-28-26/§26s</a></li><li><a href="lov/1962-06-22-12/§11q">lov/1962-06-22-12/§11q</a></li></ul></dd><dt class="dateOfPublication">Kunngjort</dt><dd class="dateOfPublication">2025-10-24 13:40</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om reduksjon av tidligpensjon og livsvarig reduksjon av særalderspåslag på grunn av inntekt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 23. oktober 2025 med hjemmel i <a href="lov/1949-07-28-26/§26q">lov 28. juli 1949 nr. 26 om Statens pensjonskasse § 26q</a> og <a href="lov/1949-07-28-26/§26s">§ 26s</a> og <a href="lov/1962-06-22-12/§11q">lov 22. juni 1962 nr. 12 om pensjonsordning for sykepleiere § 11q</a>.</dd><dt class="refid">RefID</dt><dd class="refid">forskrift/2025-10-23-2080</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om reduksjon av tidligpensjon og livsvarig reduksjon av særalderspåslag på grunn av inntekt</a><ul class="tocSubUl"><li><a href="#kapittel-1" data-child-interval="§ 1">Kapittel 1. Hva forskriften gjelder</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li></ul></li><li><a href="#kapittel-2" data-child-interval="§§ 2 – 4">Kapittel 2. Reduksjon av tidligpensjon etter lov om Statens pensjonskasse § 26q</a><ul class="tocSubUl"><li><a href="#kapittel-2-paragraf-1">§ 2. Inntekt som ikke skal føre til reduksjon av tidligpensjon</a></li><li><a href="#kapittel-2-paragraf-2">§ 3. Utfyllende bestemmelser om reduksjon av tidligpensjon</a></li><li><a href="#kapittel-2-paragraf-3">§ 4. Utfyllende bestemmelser om etteroppgjør av tidligpensjon</a></li></ul></li><li><a href="#kapittel-3" data-child-interval="§§ 5 – 6">Kapittel 3. Livsvarig reduksjon av særalderspåslag etter lov om Statens pensjonskasse § 26s og lov om pensjonsordning for sykepleiere § 11q</a><ul class="tocSubUl"><li><a href="#kapittel-3-paragraf-1">§ 5. Inntekt som ikke skal føre til reduksjon av særalderspåslag</a></li><li><a href="#kapittel-3-paragraf-2">§ 6. Utfyllende bestemmelser om livsvarig reduksjon av særalderspåslag som følge av inntekt over inntektsgrensen</a></li></ul></li><li><a href="#kapittel-4" data-child-interval="§ 7">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 7. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-10-23-2080" id="dokument"><h1>Forskrift om reduksjon av tidligpensjon og livsvarig reduksjon av særalderspåslag på grunn av inntekt</h1><section class="section" data-name="kap1" id="kapittel-1" data-lovdata-URL="SF/forskrift/2025-10-23-2080/KAPITTEL_1"><h2>Kapittel 1. Hva forskriften gjelder</h2><article class="legalArticle" data-lovdata-URL="SF/forskrift/2025-10-23-2080/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gir utfyllende regler om reduksjon av tidligpensjon etter <a href="lov/1949-07-28-26/§26q">lov om Statens pensjonskasse § 26q</a> og livsvarig reduksjon av særalderspåslag etter <a href="lov/1949-07-28-26/§26s">lov om Statens pensjonskasse § 26s</a> og <a href="lov/1962-06-22-12/§11q">lov om pensjonsordning for sykepleiere § 11q</a>.</article><article class="legalP" id="kapittel-1-paragraf-1-ledd-2">Med inntekt i denne forskriften menes pensjonsgivende inntekt etter <a href="lov/1997-02-28-19/§3-15">folketrygdloven § 3-15</a> og inntekt av samme art fra utlandet.</article></article></section><section class="section" data-name="kap2" id="kapittel-2" data-lovdata-URL="SF/forskrift/2025-10-23-2080/KAPITTEL_2"><h2>Kapittel 2. Reduksjon av tidligpensjon etter lov om Statens pensjonskasse § 26q</h2><article class="legalArticle" data-lovdata-URL="SF/forskrift/2025-10-23-2080/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Inntekt som ikke skal føre til reduksjon av tidligpensjon</span></h3><article class="legalP" id="kapittel-2-paragraf-1-ledd-1">Følgende inntekter skal ikke føre til reduksjon i pensjonen, selv om de defineres som pensjonsgivende inntekt i folketrygden:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Erstatning for inntektstap ved erstatningsoppgjør etter <a href="lov/1969-06-13-26/§3-1">skadeserstatningsloven § 3-1</a>, <a href="lov/1989-06-16-65/§13">yrkesskadeforsikringsloven § 13</a> eller <a href="lov/2001-06-15-53/§4/ledd/1">pasientskadeloven § 4 første ledd</a>.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Inntekt, herunder feriepenger, som stammer fra avsluttet arbeid eller virksomhet før det enkelte uttaket av tidligpensjon startet (etterslepsinntekt).</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Etterbetaling av trygdeytelser som gjelder for tidsrom før det enkelte uttaket av tidligpensjon startet.</article></article></li></ol></article><article class="legalP" id="kapittel-2-paragraf-1-ledd-2">Medlemmet må selv opplyse om og dokumentere slike inntekter.</article></article><article class="legalArticle" data-lovdata-URL="SF/forskrift/2025-10-23-2080/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utfyllende bestemmelser om reduksjon av tidligpensjon</span></h3><article class="legalP" id="kapittel-2-paragraf-2-ledd-1">Tidligpensjonen reduseres når inntekten i et kalenderår overstiger inntektsgrensen fastsatt etter <a href="lov/1949-07-28-26/§26q">lov om Statens pensjonskasse § 26q</a>. Inntektsgrensen per kalenderår vektes forholdsmessig ut fra pensjonsgrunnlaget i medlemspliktig stilling per måned etter uttak av tidligpensjon og grunnbeløpet i den aktuelle måneden. Dersom pensjonisten har meldt fra om forventet inntekt gjennom et kalenderår, kan Statens pensjonskasse gjennomføre en jevn reduksjon av tidligpensjon gjennom kalenderåret, selv om inntekten varierer gjennom året.</article></article><article class="legalArticle" data-lovdata-URL="SF/forskrift/2025-10-23-2080/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utfyllende bestemmelser om etteroppgjør av tidligpensjon</span></h3><article class="legalP" id="kapittel-2-paragraf-3-ledd-1">Dersom medlemmet i et kalenderår har fått utbetalt for lite eller for mye tidligpensjon, skal det foretas et etteroppgjør. Etteroppgjøret skal foretas når skatteoppgjøret foreligger.</article><article class="legalP" id="kapittel-2-paragraf-3-ledd-2">Etteroppgjøret skal baseres på hele kalenderår. I uttaksår eller opphørsår skal likevel etteroppgjøret avgrenses til perioden for mottak av tidligpensjon og inntekten i samme periode.</article><article class="legalP" id="kapittel-2-paragraf-3-ledd-3">Etterbetaling av for lite utbetalt tidligpensjon kan unnlates hvis beløpet er mindre enn 25 prosent av rettsgebyret, jf. <a href="lov/1982-12-17-86">rettsgebyrloven</a>. Tilbakekreving av for mye utbetalt tidligpensjon kan unnlates hvis beløpet er mindre enn ett rettsgebyr.</article><article class="legalP" id="kapittel-2-paragraf-3-ledd-4">Avregning av for mye utbetalt tidligpensjon mot framtidige utbetalinger av uførepensjon og alderspensjon fra en tjenestepensjonsordning kan foretas med et beløp opp til 25 prosent av samlet månedlig utbetaling av ytelser fra tjenestepensjonsordningen.</article><article class="legalP" id="kapittel-2-paragraf-3-ledd-5">Dersom medlemmet døde i samme år som etteroppgjøret gjelder for, skal det unnlates å gjennomføre etteroppgjør. Dersom dødsfallet er senere enn det året etteroppgjøret gjelder for, skal tilbakekreving unnlates, mens etterbetaling gjennomføres etter de vanlige reglene.</article><article class="legalP" id="kapittel-2-paragraf-3-ledd-6">Etteroppgjør utsettes ikke som følge av klage over skattefastsettingen.</article></article></section><section class="section" data-name="kap3" id="kapittel-3" data-lovdata-URL="SF/forskrift/2025-10-23-2080/KAPITTEL_3"><h2>Kapittel 3. Livsvarig reduksjon av særalderspåslag etter <a href="lov/1949-07-28-26/§26s">lov om Statens pensjonskasse § 26s</a> og <a href="lov/1962-06-22-12/§11q">lov om pensjonsordning for sykepleiere § 11q</a></h2><article class="legalArticle" data-lovdata-URL="SF/forskrift/2025-10-23-2080/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Inntekt som ikke skal føre til reduksjon av særalderspåslag</span></h3><article class="legalP" id="kapittel-3-paragraf-1-ledd-1">Følgende inntekter skal ikke føre til reduksjon i særalderspåslaget, selv om de defineres som pensjonsgivende inntekt i folketrygden:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Erstatning for inntektstap ved erstatningsoppgjør etter <a href="lov/1969-06-13-26/§3-1">skadeserstatningsloven § 3-1</a>, <a href="lov/1989-06-16-65/§13">yrkesskadeforsikringsloven § 13</a> eller <a href="lov/2001-06-15-53/§4/ledd/1">pasientskadeloven § 4 første ledd</a>.</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Inntekt, herunder feriepenger, som stammer fra avsluttet arbeid eller virksomhet før det enkelte uttaket av særalderspåslaget startet (etterslepsinntekt).</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Etterbetaling av trygdeytelser som gjelder for tidsrom før det enkelte uttaket av særalderspåslaget startet.</article></article></li></ol></article><article class="legalP" id="kapittel-3-paragraf-1-ledd-2">Medlemmet må selv opplyse om og dokumentere slike inntekter.</article></article><article class="legalArticle" data-lovdata-URL="SF/forskrift/2025-10-23-2080/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utfyllende bestemmelser om livsvarig reduksjon av særalderspåslag som følge av inntekt over inntektsgrensen</span></h3><article class="legalP" id="kapittel-3-paragraf-2-ledd-1">Ved hver reduksjon av særalderspåslaget, skal det til enhver tid gjeldende nivået på særalderspåslaget benyttes som beregningsgrunnlag.</article><article class="legalP" id="kapittel-3-paragraf-2-ledd-2">Livsvarig reduksjon utsettes ikke som følge av klage over skattefastsettingen.</article></article></section><section class="section" data-name="kap4" id="kapittel-4" data-lovdata-URL="SF/forskrift/2025-10-23-2080/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="SF/forskrift/2025-10-23-2080/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2026.</article></article></section></main></body></html>