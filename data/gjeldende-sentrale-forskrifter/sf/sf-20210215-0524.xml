<!DOCTYPE html><html lang="no"><head><title>Forskrift om luftfartsoperasjoner med nasjonalt sertifiserte luftfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-15-524</dd><dt class="dokid">DokumentID</dt><dd class="dokid">SF/forskrift/2021-02-15-524</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2016-08-30-1024">forskrift/2016-08-30-1024</a></li><li><a href="forskrift/2016-08-30-1025">forskrift/2016-08-30-1025</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§5-1">lov/1993-06-11-101/§5-1</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="forskrift/1999-12-10-1265">forskrift/1999-12-10-1265</a></li><li><a href="forskrift/1999-12-10-1273">forskrift/1999-12-10-1273</a></li></ul></dd><dt class="dateOfPublication">Kunngjort</dt><dd class="dateOfPublication">2021-02-24 15:45</dd><dt class="titleShort">Korttittel</dt><dd class="titleShort">Forskrift om luftfartsoperasjoner med nasjonalt sertifiserte luftfartøy</dd><dt class="title">Tittel</dt><dd class="title">Forskrift om luftfartsoperasjoner med nasjonalt sertifiserte luftfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 15. februar 2021 med hjemmel i <a href="lov/1993-06-11-101/§5-1">lov 11. juni 1993 nr. 101 om luftfart (luftfartsloven) § 5-1</a>, <a href="lov/1993-06-11-101/§9-1">§ 9-1</a> og <a href="lov/1993-06-11-101/§15-4">§ 15-4</a>, jf. <a href="forskrift/1999-12-10-1265">delegeringsvedtak 10. desember 1999 nr. 1265</a> og <a href="forskrift/1999-12-10-1273">delegeringsvedtak 10. desember 1999 nr. 1273</a>.</dd><dt class="refid">RefID</dt><dd class="refid">forskrift/2021-02-15-524</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om luftfartsoperasjoner med nasjonalt sertifiserte luftfartøy</a><ul class="tocSubUl"><li><a href="#kapittel-1" data-child-interval="§ 1">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li></ul></li><li><a href="#kapittel-2" data-child-interval="§§ 2 – 11">Kapittel 2. Felles operative regler</a><ul class="tocSubUl"><li><a href="#kapittel-2-paragraf-1">§ 2. Operative krav for alle luftfartøy</a></li><li><a href="#kapittel-2-paragraf-2">§ 3. Sidevind under avgang og landing</a></li><li><a href="#kapittel-2-paragraf-3">§ 4. Vurdering av passasjerene</a></li><li><a href="#kapittel-2-paragraf-4">§ 5. Informasjon til passasjerene</a></li><li><a href="#kapittel-2-paragraf-5">§ 6. Rett til å avbryte</a></li><li><a href="#kapittel-2-paragraf-6">§ 7. For passasjerer under 18 år</a></li><li><a href="#kapittel-2-paragraf-7">§ 8. Forbud mot betaling</a></li><li><a href="#kapittel-2-paragraf-8">§ 9. Kostnadsdeling</a></li><li><a href="#kapittel-2-paragraf-9">§ 10. Introduksjonsflyging</a></li><li><a href="#kapittel-2-paragraf-10">§ 11. Betaling for introduksjonsflyging</a></li></ul></li><li><a href="#kapittel-3" data-child-interval="§§ 12 – 17">Kapittel 3. Operativ organisasjon</a><ul class="tocSubUl"><li><a href="#kapittel-3-paragraf-1">§ 12. Krav til operativ organisasjon</a></li><li><a href="#kapittel-3-paragraf-2">§ 13. Erklæring</a></li><li><a href="#kapittel-3-paragraf-3">§ 14. Varsel om endringer</a></li><li><a href="#kapittel-3-paragraf-4">§ 15. Sikkerhetssystem</a></li><li><a href="#kapittel-3-paragraf-5">§ 16. Dimensjonering av organisasjonen</a></li><li><a href="#kapittel-3-paragraf-6">§ 17. Krav til dokumentasjon</a></li></ul></li><li><a href="#kapittel-4" data-child-interval="§§ 18 – 25">Kapittel 4. Opplevelsesflyging</a><ul class="tocSubUl"><li><a href="#kapittel-4-paragraf-1">§ 18. Opplevelsesflyging</a></li><li><a href="#kapittel-4-paragraf-2">§ 19. Krav om tillatelse</a></li><li><a href="#kapittel-4-paragraf-3">§ 20. Operativ organisasjon</a></li><li><a href="#kapittel-4-paragraf-4">§ 21. Vilkår for tillatelsen</a></li><li><a href="#kapittel-4-paragraf-5">§ 22. Operative begrensninger</a></li><li><a href="#kapittel-4-paragraf-6">§ 23. Endringer</a></li><li><a href="#kapittel-4-paragraf-7">§ 24. Flygesjef</a></li><li><a href="#kapittel-4-paragraf-8">§ 25. Informasjon til passasjerene og kontaktinformasjon</a></li></ul></li><li><a href="#kapittel-5" data-child-interval="§§ 26 – 27">Kapittel 5. Overtredelsesgebyr og dispensasjon</a><ul class="tocSubUl"><li><a href="#kapittel-5-paragraf-1">§ 26. Overtredelsesgebyr</a></li><li><a href="#kapittel-5-paragraf-2">§ 27. Dispensasjon</a></li></ul></li><li><a href="#kapittel-6" data-child-interval="§§ 28 – 29">Kapittel 6. Overgangsregel og ikrafttredelse</a><ul class="tocSubUl"><li><a href="#kapittel-6-paragraf-1">§ 28. Overgangsregel</a></li><li><a href="#kapittel-6-paragraf-2">§ 29. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-02-15-524" id="dokument"><h1>Forskrift om luftfartsoperasjoner med nasjonalt sertifiserte luftfartøy</h1><section class="section" data-name="kap1" id="kapittel-1" data-lovdata-URL="SF/forskrift/2021-02-15-524/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2021-02-15-524/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften gjelder for bemannet luftfartøy med nasjonal sertifisering som brukes til privatflyging, opplevelsesflyging eller luftsport.</article></article></section><section class="section" data-name="kap2" id="kapittel-2" data-lovdata-URL="SF/forskrift/2021-02-15-524/KAPITTEL_2"><h2>Kapittel 2. Felles operative regler</h2><article class="legalArticle" data-lovdata-URL="SF/forskrift/2021-02-15-524/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Operative krav for alle luftfartøy</span></h3><article class="legalP" id="kapittel-2-paragraf-1-ledd-1">Med mindre noe annet følger av denne forskriften, gjelder forordning <a href="eu/32012r0965/a2">(EU) nr. 965/2012 artikkel 2</a>, <a href="eu/32012r0965/a5">5</a> og <a href="eu/32012r0965/a6">6</a>, samt forordningens vedlegg I og VII (del-NCO) som gjennomført i <a href="forskrift/2013-08-07-956">forskrift 7. august 2013 nr. 956 om luftfartsoperasjoner</a>, så langt det passer, med de unntak som følger av annet og tredje ledd.</article><article class="legalP" id="kapittel-2-paragraf-1-ledd-2">For seilfly gjelder forordning <a href="eu/32018r1976">(EU) 2018/1976</a> som gjennomført i <a href="forskrift/2019-05-15-663">forskrift 15. mai 2019 nr. 663 om luftfart med seilfly</a>, så langt det passer.</article><article class="legalP" id="kapittel-2-paragraf-1-ledd-3">For ballong gjelder forordning <a href="eu/32018r0395">(EU) 2018/395</a> som gjennomført i <a href="forskrift/2018-06-07-836">forskrift 7. juni 2018 nr. 836 om luftfart med ballong</a>, så langt det passer.</article></article><article class="legalArticle" data-lovdata-URL="SF/forskrift/2021-02-15-524/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Sidevind under avgang og landing</span></h3><article class="legalP" id="kapittel-2-paragraf-2-ledd-1">Hvis høyeste tillatte sidevindskomponent ikke fremgår av flygehåndboken, skal det anvendes en forsvarlig komponent for det aktuelle luftfartøyet.</article></article><article class="legalArticle" data-lovdata-URL="SF/forskrift/2021-02-15-524/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vurdering av passasjerene</span></h3><article class="legalP" id="kapittel-2-paragraf-3-ledd-1">Fartøysjefen skal før avgang vurdere om passasjerene er skikket til å være med på den planlagte flygingen.</article></article><article class="legalArticle" data-lovdata-URL="SF/forskrift/2021-02-15-524/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Informasjon til passasjerene</span></h3><article class="legalP" id="kapittel-2-paragraf-4-ledd-1">Fartøysjefen skal informere passasjerene om de viktigste forskjellene mellom den planlagte flygingen og kommersielle flyginger, blant annet at luftfartøyet ikke oppfyller internasjonale krav til teknisk standard. Fartøysjefen skal informere om passasjerenes rettigheter etter § 6.</article><article class="legalP" id="kapittel-2-paragraf-4-ledd-2">Informasjonen skal være egnet til å gi passasjerene et grunnlag for å vurdere om de ønsker å delta på flygingen.</article></article><article class="legalArticle" data-lovdata-URL="SF/forskrift/2021-02-15-524/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rett til å avbryte</span></h3><article class="legalP" id="kapittel-2-paragraf-5-ledd-1">En passasjer har rett til kostnadsfritt å avbryte flyturen frem til luftfartøyet er i bevegelse for avgang.</article></article><article class="legalArticle" data-lovdata-URL="SF/forskrift/2021-02-15-524/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">For passasjerer under 18 år</span></h3><article class="legalP" id="kapittel-2-paragraf-6-ledd-1">For en mindreårig passasjer som ikke er i følge med en verge, skal det foreligge skriftlig samtykke fra en av vergene til passasjeren. Fartøysjefen skal dokumentere at samtykket er basert på informasjonen som skal gis etter § 5.</article></article><article class="legalArticle" data-lovdata-URL="SF/forskrift/2021-02-15-524/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot betaling</span></h3><article class="legalP" id="kapittel-2-paragraf-7-ledd-1">Det er forbudt å ta betalt for en flygning, med unntak av flyginger omfattet av § 9, § 10 og § 18.</article></article><article class="legalArticle" data-lovdata-URL="SF/forskrift/2021-02-15-524/§9" data-name="§9" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kostnadsdeling</span></h3><article class="legalP" id="kapittel-2-paragraf-8-ledd-1">Privatpersoner kan dele de direkte kostnadene for en flyging. Alle personer om bord skal dele kostnadene.</article><article class="legalP" id="kapittel-2-paragraf-8-ledd-2">Antall personer per flyging er begrenset til maksimalt 6. Denne begrensingen gjelder ikke for luftfartøy som kan ta med inntil 19 passasjerer og som opereres av en operativ organisasjon, jf. § 19.</article></article><article class="legalArticle" data-lovdata-URL="SF/forskrift/2021-02-15-524/§10" data-name="§10" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Introduksjonsflyging</span></h3><article class="legalP" id="kapittel-2-paragraf-9-ledd-1">En treningsorganisasjon eller organisasjon som skal fremme luftsport eller flyging, kan tilby introduksjonsflyging. Organisasjonen må være registrert i Enhetsregisteret.</article><article class="legalP" id="kapittel-2-paragraf-9-ledd-2">Luftfartøy brukt til introduksjonsflyging skal ha norsk registrering. Luftfartøyet må være eid av organisasjonen. Innleide luftfartøy kan benyttes når det foreligger en skriftlig avtale om leie som omfatter oppfølging av luftfartøyets luftdyktighet.</article></article><article class="legalArticle" data-lovdata-URL="SF/forskrift/2021-02-15-524/§11" data-name="§11" id="kapittel-2-paragraf-10"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Betaling for introduksjonsflyging</span></h3><article class="legalP" id="kapittel-2-paragraf-10-ledd-1">Introduksjonsflyging skal utgjøre en marginal del av organisasjonens samlede aktivitet. Betaling for introduksjonsflyging må gå uavkortet til organisasjonen som tilbyr flygingen og holdes innenfor organisasjonen.</article></article></section><section class="section" data-name="kap3" id="kapittel-3" data-lovdata-URL="SF/forskrift/2021-02-15-524/KAPITTEL_3"><h2>Kapittel 3. Operativ organisasjon</h2><article class="legalArticle" data-lovdata-URL="SF/forskrift/2021-02-15-524/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til operativ organisasjon</span></h3><article class="legalP" id="kapittel-3-paragraf-1-ledd-1">Fly med maksimal avgangsvekt over 5700 kg, fly med turbojetmotor med maksimal avgangsvekt over 2730 kg, fly med stempelmotor med mer enn 800 hestekrefter og helikopter med maksimal avgangsvekt over 3175 kg, skal drives av en operativ organisasjon. Med operativ organisasjon menes en organisasjon med ansvar for at flygingen skjer i henhold til regelverket og godkjenninger som gjelder for luftfartøyet.</article><article class="legalP" id="kapittel-3-paragraf-1-ledd-2">Luftfartstilsynet kan også stille krav om en operativ organisasjon for driften av andre luftfartøy, dersom tekniske eller operative egenskaper ved fartøyet tilsier det.</article></article><article class="legalArticle" data-lovdata-URL="SF/forskrift/2021-02-15-524/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Erklæring</span></h3><article class="legalP" id="kapittel-3-paragraf-2-ledd-1">Før luftfartøy omfattet av § 12 settes i drift, skal den operative organisasjonen sende en erklæring på skjema fastsatt av Luftfartstilsynet. Organisasjonen kan tidligst ta i bruk luftfartøyet 30 dager etter at Luftfartstilsynet har bekreftet mottak av erklæringen.</article></article><article class="legalArticle" data-lovdata-URL="SF/forskrift/2021-02-15-524/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Varsel om endringer</span></h3><article class="legalP" id="kapittel-3-paragraf-3-ledd-1">Dersom organisasjonen gjør endringer på områder som er omfattet av erklæringen, skal den sende oppdatert erklæring til Luftfartstilsynet før endringene tas i bruk.</article></article><article class="legalArticle" data-lovdata-URL="SF/forskrift/2021-02-15-524/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sikkerhetssystem</span></h3><article class="legalP" id="kapittel-3-paragraf-4-ledd-1">En operativ organisasjon skal ha et sikkerhetssystem utviklet etter en standard for kvalitetssystem som er akseptert av Luftfartstilsynet. Sikkerhetssystemet skal ta utgangspunkt i en risikoanalyse som identifiserer konkrete farer, risikoer og behov for kompenserende tiltak. Sikkerhetssystemet skal minst omfatte:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">en beskrivelse av organisasjonen,</article></article></li><li data-name="b." value="2"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">mekanismer som sikrer at organisasjonen har operativ kontroll med at hver flyging gjennomføres i henhold til regelverket og sikkerhetssystemet,</article></article></li><li data-name="c." value="3"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">kravene til opplæring av personell, inkludert oppfølging av kompetanse og godkjenning av flygere,</article></article></li><li data-name="d." value="4"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">et system for rapportering av avvik,</article></article></li><li data-name="e." value="5"><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">beskrivelse av metodene for etterlevelse og forbedring av sikkerhetssystemet.</article></article></li></ol></article></article><article class="legalArticle" data-lovdata-URL="SF/forskrift/2021-02-15-524/§16" data-name="§16" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dimensjonering av organisasjonen</span></h3><article class="legalP" id="kapittel-3-paragraf-5-ledd-1">Den operative organisasjonen skal være oppbygd og dimensjonert på en måte som sikrer at den kan utføre sine oppgaver og oppfylle sitt ansvar. Det skal blant annet tas hensyn til luftfartøyenes egenskaper og kompleksitet, flygernes erfaring og kompetanse, samt driftsområde og forventet aktivitetsnivå.</article></article><article class="legalArticle" data-lovdata-URL="SF/forskrift/2021-02-15-524/§17" data-name="§17" id="kapittel-3-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Krav til dokumentasjon</span></h3><article class="legalP" id="kapittel-3-paragraf-6-ledd-1">All dokumentasjon knyttet til driften av organisasjonen skal lagres i minst fem år. Dokumentasjon for forberedelse og gjennomføring av en flyging, og tilhørende rapporter, skal lagres i minst tre måneder.</article></article></section><section class="section" data-name="kap4" id="kapittel-4" data-lovdata-URL="SF/forskrift/2021-02-15-524/KAPITTEL_4"><h2>Kapittel 4. Opplevelsesflyging</h2><article class="legalArticle" data-lovdata-URL="SF/forskrift/2021-02-15-524/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opplevelsesflyging</span></h3><article class="legalP" id="kapittel-4-paragraf-1-ledd-1">En operativ organisasjon som har til formål å fremme bevaring og drift av luftfartøy, kan tilby opplevelsesflyging med landbaserte fly. Opplevelsesflyging er en flyging med avgang fra og landing på samme landingsplass, der hovedformålet med flygingen er å gi passasjerene en opplevelse av luftfartøyet.</article><article class="legalP" id="kapittel-4-paragraf-1-ledd-2">Opplevelsesflyging kan kun utføres med<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">tidligere militære fly og kopier av slike,</article></article></li><li data-name="b." value="2"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">sivile fly der produksjonen ble stanset før 1975,</article></article></li><li data-name="c." value="3"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">sivile fly som har deltatt i spesielle hendelser eller som har spilt en viktig rolle i utviklingen av sivil luftfart, uavhengig av produksjonsår,</article></article></li><li data-name="d." value="4"><article class="listArticle" id="kapittel-4-paragraf-1-ledd-2-punkt-4"><article class="legalP" id="kapittel-4-paragraf-1-ledd-2-punkt-4-ledd-1">restaurerte fly som nevnt over.</article></article></li></ol></article></article><article class="legalArticle" data-lovdata-URL="SF/forskrift/2021-02-15-524/§19" data-name="§19" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Krav om tillatelse</span></h3><article class="legalP" id="kapittel-4-paragraf-2-ledd-1">En organisasjon som skal tilby opplevelsesflyging må ha tillatelse etter <a href="lov/1993-06-11-101/§8-8">luftfartsloven § 8-8</a> første ledd. Søknad gjøres på skjema fastsatt av Luftfartstilsynet.</article></article><article class="legalArticle" data-lovdata-URL="SF/forskrift/2021-02-15-524/§20" data-name="§20" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Operativ organisasjon</span></h3><article class="legalP" id="kapittel-4-paragraf-3-ledd-1">Opplevelsesflyging skal utføres av en operativ organisasjon som oppfyller kravene i kapittel 3, uavhengig av luftfartøyets vekt og egenskaper.</article></article><article class="legalArticle" data-lovdata-URL="SF/forskrift/2021-02-15-524/§21" data-name="§21" id="kapittel-4-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Vilkår for tillatelsen</span></h3><article class="legalP" id="kapittel-4-paragraf-4-ledd-1">Tillatelse til opplevelsesflyging etter <a href="lov/1993-06-11-101/§8-8">luftfartsloven § 8-8</a> kan gis når den operative organisasjonen anses egnet til å tilby opplevelsesflyging. Ved vurdering av om organisasjonen er egnet, skal det legges vekt på dimensjoneringen av den operative organisasjonen, sikkerhetssystemet, type fly og forventet aktivitetsnivå.</article><article class="legalP" id="kapittel-4-paragraf-4-ledd-2">Tillatelse kan kun gis til organisasjoner som er registrert i Enhetsregisteret.</article><article class="legalP" id="kapittel-4-paragraf-4-ledd-3">Luftfartøy brukt til opplevelsesflyging skal ha norsk registrering. Luftfartøyet må være eid av organisasjonen. Innleide luftfartøy kan benyttes når det foreligger en skriftlig avtale om leie som omfatter oppfølging av luftfartøyets luftdyktighet.</article><article class="legalP" id="kapittel-4-paragraf-4-ledd-4">Det kan stilles ytterligere vilkår for tillatelsen for å kompensere for konkrete risikofaktorer.</article></article><article class="legalArticle" data-lovdata-URL="SF/forskrift/2021-02-15-524/§22" data-name="§22" id="kapittel-4-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Operative begrensninger</span></h3><article class="legalP" id="kapittel-4-paragraf-5-ledd-1">Opplevelsesflyging skal gjennomføres fra en landingsplass og i et operasjonsområde som er omfattet av tillatelsen.</article><article class="legalP" id="kapittel-4-paragraf-5-ledd-2">Opplevelsesflyging skal gjennomføres under visuelle flygeforhold. Organisasjonen skal sikre overvåkning av den enkelte flygningen, og ha et system som sikrer at avvik fra normal operasjon blir varslet.</article><article class="legalP" id="kapittel-4-paragraf-5-ledd-3">Hvis en passasjer sitter i et sete som gir tilgang til styrekontrollene, er det ikke tillatt å ha med flere passasjerer.</article></article><article class="legalArticle" data-lovdata-URL="SF/forskrift/2021-02-15-524/§23" data-name="§23" id="kapittel-4-paragraf-6"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Endringer</span></h3><article class="legalP" id="kapittel-4-paragraf-6-ledd-1">Den operative organisasjonen skal søke om godkjenning av alle endringer som berører innholdet i tillatelsen.</article></article><article class="legalArticle" data-lovdata-URL="SF/forskrift/2021-02-15-524/§24" data-name="§24" id="kapittel-4-paragraf-7"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Flygesjef</span></h3><article class="legalP" id="kapittel-4-paragraf-7-ledd-1">Den operative organisasjonen skal ha en flygesjef som er godkjent av Luftfartstilsynet. For å oppnå godkjenning må det dokumenteres at vedkommende har erfaring, ferdigheter og kunnskap som er nødvendig for å oppfylle ansvaret som ligger til funksjonen.</article><article class="legalP" id="kapittel-4-paragraf-7-ledd-2">Flygesjefen skal autorisere hver flyging med betalende passasjerer, med mindre flygeren har oppnådd et erfaringsnivå bestemt av organisasjonen og fått tildelt rett til selvautorisering av flygingen.</article></article><article class="legalArticle" data-lovdata-URL="SF/forskrift/2021-02-15-524/§25" data-name="§25" id="kapittel-4-paragraf-8"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Informasjon til passasjerene og kontaktinformasjon</span></h3><article class="legalP" id="kapittel-4-paragraf-8-ledd-1">Den operative organisasjonen skal i forkant av hver flyging innhente navn og kontaktinformasjon til passasjerene, og opplysninger om deres nærmeste pårørende.</article><article class="legalP" id="kapittel-4-paragraf-8-ledd-2">Informasjonen skal være tilgjengelig på bakken.</article></article></section><section class="section" data-name="kap5" id="kapittel-5" data-lovdata-URL="SF/forskrift/2021-02-15-524/KAPITTEL_5"><h2>Kapittel 5. Overtredelsesgebyr og dispensasjon</h2><article class="legalArticle" data-lovdata-URL="SF/forskrift/2021-02-15-524/§26" data-name="§26" id="kapittel-5-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Overtredelsesgebyr</span></h3><article class="legalP" id="kapittel-5-paragraf-1-ledd-1">Luftfartstilsynet kan ilegge overtredelsesgebyr etter <a href="lov/1993-06-11-101/§13a-5">luftfartsloven § 13a-5</a> for brudd på bestemmelsene i forskriftens kapittel 2, 3 og 4.</article></article><article class="legalArticle" data-lovdata-URL="SF/forskrift/2021-02-15-524/§27" data-name="§27" id="kapittel-5-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Luftfartstilsynet kan dispensere fra § 2, § 12, § 16, § 17 og § 24. Dispensasjon kan gis når det foreligger spesielle behov som er begrenset i tid og omfang, samt at risikovurderingen og de foreslåtte kompenserende tiltak anses egnet til å ivareta sikkerheten.</article></article></section><section class="section" data-name="kap6" id="kapittel-6" data-lovdata-URL="SF/forskrift/2021-02-15-524/KAPITTEL_6"><h2>Kapittel 6. Overgangsregel og ikrafttredelse</h2><article class="legalArticle" data-lovdata-URL="SF/forskrift/2021-02-15-524/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Overgangsregel</span></h3><article class="legalP" id="kapittel-6-paragraf-1-ledd-1">En operativ organisasjon som har ansvaret for luftfartøy som nevnt i § 12 og som ble registrert i Norges luftfartøyregister før 1. januar 2021, må sende erklæring, jf. § 13, innen 1. januar 2023.</article></article><article class="legalArticle" data-lovdata-URL="SF/forskrift/2021-02-15-524/§29" data-name="§29" id="kapittel-6-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Forskriften trer i kraft 1. juli 2021.</article><article class="legalP" id="kapittel-6-paragraf-2-ledd-2">Fra samme tidspunkt oppheves <a href="forskrift/2016-08-30-1024">driftsforskrifter 30. august 2016 nr. 1024 for ikke-ervervsmessig flyging med fly (privatflyging)</a> og <a href="forskrift/2016-08-30-1025">forskrift 30. august 2016 nr. 1025 om ikke-ervervsmessig luftfart med helikopter</a>.</article></article></section></main></body></html>