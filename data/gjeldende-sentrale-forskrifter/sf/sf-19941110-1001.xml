<!DOCTYPE html><html lang="no"><head><title>Rikspolitiske retningslinjer for vernede vassdrag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1994-11-10-1001</dd><dt class="dokid">DokumentID</dt><dd class="dokid">SF/forskrift/1994-11-10-1001</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Planavd.</li></ul></dd><dt class="publishedIn">Publisert i</dt><dd class="publishedIn">Avd I 1994 1792</dd><dt class="dateInForce">I kraft fra</dt><dd class="dateInForce">1995-01-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-12-10-3466">forskrift/2021-12-10-3466</a> fra 2022-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1985-06-14-77/§17-1">lov/1985-06-14-77/§17-1</a></li><li><a href="lov/2008-06-27-71/§6-2">lov/2008-06-27-71/§6-2</a></li><li><a href="lov/2008-06-27-71/§34-2">lov/2008-06-27-71/§34-2</a></li></ul></dd><dt class="titleShort">Korttittel</dt><dd class="titleShort">Rikspolitiske retningslinjer for vernede vassdrag</dd><dt class="title">Tittel</dt><dd class="title">Rikspolitiske retningslinjer for vernede vassdrag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. november 1994 med hjemmel i plan- og <a href="lov/1985-06-14-77/§17-1">bygningsloven av 14. juni 1985 nr. 77 § 17-1</a>, første ledd. Fremmet av Miljøverndepartementet (nå Kommunal- og moderniseringsdepartementet). <br /> <strong>Endret</strong> ved instruks <a href="forskrift/2021-12-10-3466">10 des 2021 nr. 3466</a> (i kraft 1 jan 2022, bl.a. tittel).</dd><dt class="refid">RefID</dt><dd class="refid">forskrift/1994-11-10-1001</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Rikspolitiske retningslinjer for vernede vassdrag</a><ul class="tocSubUl"><li><a href="#kapittel-1">1. Retningslinjenes virkeområde</a></li><li><a href="#kapittel-2">2. Saklig virkeområde</a></li><li><a href="#kapittel-3">3. Nasjonale mål for forvaltning av vernede vassdrag</a></li><li><a href="#kapittel-4">4. Retningslinjer for vassdragsbeltet</a></li><li><a href="#kapittel-5">5. Ansvar for oppfølging</a></li><li><a href="#kapittel-6">Utfyllende kommentarer til rikspolitiske retningslinjer for vernede vassdrag</a><ul class="tocSubUl"><li><a href="#kapittel-6-kapittel-1">Bakgrunn</a></li><li><a href="#kapittel-6-kapittel-2">Til de enkelte punkter i retningslinjene</a><ul class="tocSubUl"><li><a href="#kapittel-6-kapittel-2-kapittel-1">Til pkt 1, retningslinjenes virkeområde</a></li><li><a href="#kapittel-6-kapittel-2-kapittel-2">Til pkt 2, saklig virkeområde</a></li><li><a href="#kapittel-6-kapittel-2-kapittel-3">Til pkt 3, nasjonale mål for forvaltning av vernede vassdrag</a></li><li><a href="#kapittel-6-kapittel-2-kapittel-4">Til pkt 4, retningslinjer for vassdragsbeltet</a></li><li><a href="#kapittel-6-kapittel-2-kapittel-5">Til pkt 5, ansvar for oppfølging</a></li></ul></li></ul></li><li><a href="#kapittel-7">Vedlegg 1. Kommunal planlegging</a><ul class="tocSubUl"><li><a href="#kapittel-7-kapittel-1">Vannstrengen</a></li><li><a href="#kapittel-7-kapittel-2">Arealet langs vannstrengen</a></li><li><a href="#kapittel-7-kapittel-3">Båndleggingsområder</a></li><li><a href="#kapittel-7-kapittel-4">Andre områder i nedbørfeltet med spesielle verdier</a></li></ul></li><li><a href="#kapittel-8">Vedlegg 2. Kriterier for fastsettelse av vassdragenes verneverdi – verneplan for vassdrag</a></li><li><a href="#kapittel-9">Vedlegg 3. Eksempler på inngrep som kan skade verneverdier i vassdrag</a></li><li><a href="#kapittel-10">Vedlegg 4. Eksempler på lovverk utenom PBL der RPR kan få anvendelse, jf. retningslinjenes pkt 2 og 5</a></li></ul></li></ul></dd></dl></header><main class="documentBody" data-lovdata-URL="SF/forskrift/1994-11-10-1001" id="dokument"><h1>Rikspolitiske retningslinjer for vernede vassdrag</h1><section class="section" data-name="kap1" id="kapittel-1" data-lovdata-URL="SF/forskrift/1994-11-10-1001/KAPITTEL_1"><h2>1. Retningslinjenes virkeområde</h2><article class="legalP" id="kapittel-1-ledd-1">Disse retningslinjene gjelder vernede vassdrag, som er de vassdrag eller deler av vassdrag som omfattes av Stortingsvedtak av:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">6. april 1973, om Verneplan I for vassdrag,</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">30. oktober 1980, om Verneplan II for vassdrag,</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">19. juni 1986, om Verneplan III for vassdrag,</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">1. april 1993, om Verneplan IV for vassdrag.</article></article></li></ul></article><article class="legalP" id="kapittel-1-ledd-2">Retningslinjene gjelder følgende deler av det enkelte verneobjekt avgrenset slik:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">vassdragsbeltet, dvs. hovedelver, sideelver, større bekker, sjøer og tjern og et område på inntil 100 meters bredde langs sidene av disse,</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">andre deler av nedbørfeltet som det er faglig dokumentert at har betydning for vassdragets verneverdi.</article></article></li></ul></article></section><section class="section" data-name="kap2" id="kapittel-2" data-lovdata-URL="SF/forskrift/1994-11-10-1001/KAPITTEL_2"><h2>2. Saklig virkeområde</h2><article class="defaultP"><i>Kommuner og fylkeskommuner</i></article><article class="legalP" id="kapittel-2-ledd-1">Berørte kommuner og fylkeskommuner skal legge retningslinjene til grunn for planleggingen etter plan- og bygningsloven, (jf. § 17-1, 1. ledd).</article><article class="legalP" id="kapittel-2-ledd-2">Retningslinjene skal også legges til grunn ved behandlingen av enkeltsaker i forhold til planer vedtatt i samsvar med retningslinjene, og de bør tas med i vurderingen av enkeltsaker i forhold til øvrige planer.</article><article class="legalP" id="kapittel-2-ledd-3">Kommunale og fylkeskommunale organer bør også ta hensyn til retningslinjene i sin øvrige forvaltningsvirksomhet innenfor de rammer plan- og bygningsloven og vedkommende sektorlov gir.</article><article class="defaultP"><i>Statlige fagmyndigheter</i></article><article class="legalP" id="kapittel-2-ledd-4">Statlige fagmyndigheter skal legge retningslinjene til grunn ved sin medvirkning til planlegging og enkeltsaksbehandling etter plan- og bygningsloven.</article><article class="legalP" id="kapittel-2-ledd-5">De bør bruke retningslinjene i sin øvrige forvaltningsvirksomhet innenfor de rammer vedkommende sektorlov gir.</article></section><section class="section" data-name="kap3" id="kapittel-3" data-lovdata-URL="SF/forskrift/1994-11-10-1001/KAPITTEL_3"><h2>3. Nasjonale mål for forvaltning av vernede vassdrag</h2><article class="legalP" id="kapittel-3-ledd-1">De nasjonale mål for forvaltningen av de vernede vassdrag er gitt ved Stortingets behandling av verneplanene for vassdrag, bl.a. i Innst.S. nr. 10 (1980-81).</article><article class="legalP" id="kapittel-3-ledd-2">For å oppnå målene, må det særlig legges vekt på å gi grunnlag for å:<ol class="defaultList" type="a"><li data-name="a." value="1"><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">unngå inngrep som reduserer verdien for landskapsbilde, naturvern, friluftsliv, vilt, fisk, kulturminner og kulturmiljø,</article></article></li><li data-name="b." value="2"><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">sikre referanseverdien i de mest urørte vassdragene,</article></article></li><li data-name="c." value="3"><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">sikre og utvikle friluftslivsverdien, særlig i områder nær befolkningskonsentrasjoner,</article></article></li><li data-name="d." value="4"><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">sikre verdien knyttet til forekomster/områder i de vernede vassdragenes nedbørfelt som det er faglig dokumentert at har betydning for vassdragets verneverdi,</article></article></li><li data-name="e." value="5"><article class="listArticle" id="kapittel-3-ledd-2-punkt-5"><article class="legalP" id="kapittel-3-ledd-2-punkt-5-ledd-1">sikre de vassdragsnære områdenes verdi for landbruk og reindrift mot nedbygging der disse interessene var en del av grunnlaget for vernevedtaket.</article></article></li></ol></article></section><section class="section" data-name="kap4" id="kapittel-4" data-lovdata-URL="SF/forskrift/1994-11-10-1001/KAPITTEL_4"><h2>4. Retningslinjer for vassdragsbeltet</h2><article class="legalP" id="kapittel-4-ledd-1">Vassdragsbeltets avgrensning og forvaltning bør differensieres etter registrerte verneverdier og arealtilstand. Det anbefales at dette skjer i forbindelse med arbeidet med kommuneplanens arealdel. Et hjelpemiddel i den forbindelse er å dele vassdragsbeltet inn i klasser. Hensikten med en inndeling i forvaltningsklasser er å få fram ulike kriterier for interesseavveining i de ulike avsnitt av vassdragsbeltet. Nedenfor angis tre klasser som anbefales benyttet. Kommunene kan også definere andre klasser tilpasset lokale forhold.</article><article class="defaultP"><i>Klasse 1</i><ul class="defaultList"><li><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1"><i>Beskrivelse:</i> Vassdragsbelte i og ved byer og tettsteder, som har eller kan få stor betydning for friluftsliv.</article></article></li><li><article class="listArticle" id="kapittel-4-ledd-1-punkt-2"><article class="legalP" id="kapittel-4-ledd-1-punkt-2-ledd-1"><i>Forvaltning:</i> Inngrep som er til skade for pedagogiske verdier, friluftslivsverdier, herunder fiske og framkommelighet i og langs vannstrengen, eller opplevelsesverdier, bør unngås.</article></article></li></ul></article><article class="defaultP"><i>Klasse 2</i><ul class="defaultList"><li><article class="listArticle" id="kapittel-4-ledd-1-punkt-3"><article class="legalP" id="kapittel-4-ledd-1-punkt-3-ledd-1"><i>Beskrivelse:</i> Vassdragsbelte med moderate inngrep i selve vannstrengen, og hvor nærområdene består av utmark, skogbruksområder og jordbruksområder med spredt bebyggelse.</article></article></li><li><article class="listArticle" id="kapittel-4-ledd-1-punkt-4"><article class="legalP" id="kapittel-4-ledd-1-punkt-4-ledd-1"><i>Forvaltning:</i> Hovedtrekkene i landskapet må søkes opprettholdt. Inngrep som endrer forholdene i kantvegetasjonen langs vannstrengen og i de områder som oppfattes som en del av vassdragsnaturen, bør unngås. Inngrep som enkeltvis eller i sum medfører endringer av en viss betydning i selve vannstrengen, bør unngås. Leveområder for truede plante- og dyrearter og mindre områder med store verneverdier bør gis særlig beskyttelse.</article></article></li></ul></article><article class="defaultP"><i>Klasse 3</i><ul class="defaultList"><li><article class="listArticle" id="kapittel-4-ledd-1-punkt-5"><article class="legalP" id="kapittel-4-ledd-1-punkt-5-ledd-1"><i>Beskrivelse:</i> Vassdragsbelte som er lite berørt av moderne menneskelig aktivitet, og som derfor har stor opplevelsesverdi og vitenskapelig verdi.</article></article></li><li><article class="listArticle" id="kapittel-4-ledd-1-punkt-6"><article class="legalP" id="kapittel-4-ledd-1-punkt-6-ledd-1"><i>Forvaltning:</i> Det er svært viktig å bevare naturens preg av å være lite berørt av moderne menneskelig aktivitet. Alle former for omdisponering av arealer i vassdragsbeltet bør unngås. Vannkvalitet og naturlig vannføring må søkes opprettholdt, og alle former for inngrep som reduserer vassdragets verdi må søkes unngått.</article></article></li></ul></article></section><section class="section" data-name="kap5" id="kapittel-5" data-lovdata-URL="SF/forskrift/1994-11-10-1001/KAPITTEL_5"><h2>5. Ansvar for oppfølging</h2><article class="legalP" id="kapittel-5-ledd-1">Ansvaret for å følge opp disse retningslinjene i forhold til planmyndighetene i kommunene og fylkeskommunene tillegges følgende instanser:<ol class="defaultList" type="a"><li data-name="a." value="1"><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">Miljøverndepartementet har overordnet ansvar for generell veiledning, utvikling og oppfølging i forhold til disse retningslinjene. Ansvaret skal utøves i nært samarbeid med andre berørte departementer.</article></article></li><li data-name="b." value="2"><article class="listArticle" id="kapittel-5-ledd-1-punkt-2"><article class="legalP" id="kapittel-5-ledd-1-punkt-2-ledd-1">Miljøverndepartementets og Nærings- og energidepartementets underliggende etater vil: <ul class="defaultList"><li data-name="-" value="0"><article class="listArticle" id="kapittel-5-ledd-1-punkt-2-ledd-1-punkt-1"><article class="legalP" id="kapittel-5-ledd-1-punkt-2-ledd-1-punkt-1-ledd-1">sørge for å øke kunnskapsnivået om verneverdiene tilknyttet de vernede vassdrag,</article></article></li><li data-name="-" value="0"><article class="listArticle" id="kapittel-5-ledd-1-punkt-2-ledd-1-punkt-2"><article class="legalP" id="kapittel-5-ledd-1-punkt-2-ledd-1-punkt-2-ledd-1">utarbeide informasjon om effekter av inngrep i og ved vassdrag.</article></article></li></ul></article></article></li><li data-name="c." value="3"><article class="listArticle" id="kapittel-5-ledd-1-punkt-3"><article class="legalP" id="kapittel-5-ledd-1-punkt-3-ledd-1">Statsforvalteren, fylkeskommunen, samisk kulturminnevern, og statlige fagmyndigheter har ansvar for å gi opplysninger om verneverdier tilknyttet de vernede vassdragene og å se til at kommunene følger opp disse retningslinjene.</article></article></li></ol></article><article class="legalP" id="kapittel-5-ledd-2">Statlige fagmyndigheter har ansvar for å tillempe retningslinjene i sin øvrige forvaltningsvirksomhet så langt mulig.</article><article class="changesToParent">Endret ved instruks <a href="forskrift/2021-12-10-3466">10 des 2021 nr. 3466</a> (i kraft 1 jan 2022).</article></section><section class="section" id="kapittel-6" data-lovdata-URL="SF/forskrift/1994-11-10-1001/KAPITTEL_6"><h2>Utfyllende kommentarer til rikspolitiske retningslinjer for vernede vassdrag</h2><section class="section" id="kapittel-6-kapittel-1" data-lovdata-URL="SF/forskrift/1994-11-10-1001/KAPITTEL_6-1"><h3>Bakgrunn</h3><article class="legalP" id="kapittel-6-kapittel-1-ledd-1">Vassdragene er viktige elementer i norsk natur. Ingen andre nasjoner i Europa kan vise til lignende variasjon i vassdragsnaturen. Samtidig har vann og vassdrag til alle tider vært viktig lokaliseringsfaktor for bosetting og ferdsel. Store deler av landets kulturminner og kulturmiljøer finnes derfor i vassdragsnære områder. Mange av disse har direkte tilknytning til vassdragene og viser at utnytting av vannkraft har lange tradisjoner.</article><article class="legalP" id="kapittel-6-kapittel-1-ledd-2">Utover i vårt århundre, særlig i etterkrigstiden, har imidlertid kraftutbygging representert stadig større inngrep i vassdragene. På grunn av de store konfliktene med verne- og friluftslivsinteressene, ble spørsmålet om en landsplan for utbygging og vern av vassdrag tatt opp av Stortinget allerede i 1960.</article><article class="legalP" id="kapittel-6-kapittel-1-ledd-3">I dag er resultatet at fire verneplaner for vassdrag er vedtatt av Stortinget. I tillegg har vi Samlet plan for vassdrag, som angir prioritering av aktuelle utbyggingsprosjekter.</article><article class="legalP" id="kapittel-6-kapittel-1-ledd-4">I de ulike etappene av verneplanarbeidet har kriteriene for fastsettelse av vassdragenes verneverdi vært noe forskjellige. Det er gjort nærmere rede for dette i vedlegg 2.</article><article class="legalP" id="kapittel-6-kapittel-1-ledd-5">Gjennom hele verneplanarbeidet har det blitt presisert at vassdrag som er vernet mot kraftutbygging også må behandles med varsomhet når det gjelder andre typer inngrep.</article><article class="legalP" id="kapittel-6-kapittel-1-ledd-6">Eksempler på inngrep som kan skade verneverdier i vassdrag er vegbygging, masseuttak, vannuttak, forbygning/strandkledning, flomvern, kanalisering, bygg/anlegg og forurensning. Ei fyldigere liste over inngrep er gitt i vedlegg 3. Der antydes også hvilke formål inngrepene er ment å tjene og enkelte skadeeffekter av slike inngrep.</article><article class="legalP" id="kapittel-6-kapittel-1-ledd-7">Lista i vedlegg 3 er ment som en foreløpig informasjon og veiledning, og den er ikke fullstendig, verken når det gjelder inngrepstyper eller mulige skadevirkninger på verneverdier. Lista utgjør heller ikke noe fullstendig grunnlag for interesseavveining i konkrete saker. Det vil etter hvert bli utarbeidet nærmere informasjon om mulige virkninger på vassdrag ved ulike inngrep.</article></section><section class="section" id="kapittel-6-kapittel-2" data-lovdata-URL="SF/forskrift/1994-11-10-1001/KAPITTEL_6-2"><h3>Til de enkelte punkter i retningslinjene</h3><section class="section" id="kapittel-6-kapittel-2-kapittel-1" data-lovdata-URL="SF/forskrift/1994-11-10-1001/KAPITTEL_6-2-1"><h4>Til pkt 1, retningslinjenes virkeområde</h4><article class="legalP" id="kapittel-6-kapittel-2-kapittel-1-ledd-1">De vernevedtak Stortinget har fattet gjelder som hovedregel hele vassdraget innenfor grensene av nedbørfeltet. Videre er Stortingets verneplanvedtak som hovedregel begrenset til vern mot kraftutbygging. I forbindelse med vernevedtakene har Stortinget gitt en generell henstilling om at en søker å unngå tiltak i verneplanvassdragene som reduserer deres verneverdi. (Jf. St.prp. nr. 89 (1984-85) og Innst.S. nr. 243 (1985-86)).</article><article class="legalP" id="kapittel-6-kapittel-2-kapittel-1-ledd-2">Selv om hele nedbørfeltet er vernet mot kraftutbygging, er RPR for vernede vassdrag bare forutsatt å ha innvirkning på planlegging og virksomhet i områder som har betydning for vassdragets verneverdi, jf. <a href="forskrift/1994-11-10-1001/kap3">pkt</a> 3. Dette vil i første rekke si det vassdragsbeltet som er definert i retningslinjene og som er særskilt behandlet i retningslinjenes <a href="forskrift/1994-11-10-1001/kap4">pkt</a> 4. I tillegg omfatter retningslinjene andre deler av nedbørfeltet som det er faglig dokumentert at har betydning for vassdragets verneverdi. Dette dreier seg om arealer med betydelige verdier knyttet til zoologi, botanikk, geologi, kulturhistorie, landskapsbilde eller friluftsliv (jf. ellers kommentarene til <a href="forskrift/1994-11-10-1001/kap3">pkt</a> 3 nedenfor).</article><article class="legalP" id="kapittel-6-kapittel-2-kapittel-1-ledd-3">Bare vassdragsbeltet omfattes av den klasseinndelingen som er omtalt i retningslinjenes <a href="forskrift/1994-11-10-1001/kap4">pkt</a> 4. Videre er det klart at adgangen etter PBL til å fastsette utfyllende bestemmelser i kommuneplanen er mer begrenset når avstanden fra vannstrengen blir mer enn 100 meter. Muligheten for å følge opp RPR vil derfor være forskjellig i de områder som retningslinjene omfatter.</article><article class="legalP" id="kapittel-6-kapittel-2-kapittel-1-ledd-4">De deler av nedbørfeltet som det er faglig dokumentert at har betydning for vassdragets verneverdi, kan som nevnt være arealer med betydelige verdier knyttet til zoologi, botanikk, geologi, kulturhistorie, landskapsbilde eller friluftsliv. Kunnskapen om denne type verneverdier kan være forskjellig for de ulike verneobjekter. Det forutsettes at man som ellers i kommuneplanleggingen legger til grunn den kunnskap som til enhver tid er tilgjengelig.</article></section><section class="section" id="kapittel-6-kapittel-2-kapittel-2" data-lovdata-URL="SF/forskrift/1994-11-10-1001/KAPITTEL_6-2-2"><h4>Til pkt 2, saklig virkeområde</h4><article class="defaultP"><i>Utarbeiding av planer</i></article><article class="legalP" id="kapittel-6-kapittel-2-kapittel-2-ledd-1">Kommunene har som planmyndighet det primære ansvar for utvikling av arealbruk i og ved vernede vassdrag og skal legge retningslinjene til grunn for planlegging. Hvordan dette kan følges opp er nærmere beskrevet i vedlegg 1.</article><article class="legalP" id="kapittel-6-kapittel-2-kapittel-2-ledd-2">Fylkeskommunen skal legge retningslinjene til grunn i fylkesplanene.</article><article class="legalP" id="kapittel-6-kapittel-2-kapittel-2-ledd-3">Retningslinjene vil være bindende for den kommunale og fylkeskommunale planlegging innenfor virkeområdet, jf. § 17-1, som bestemmer at de retningslinjer som fastsettes etter første ledd skal legges til grunn for planleggingen etter loven. Det betyr en plikt for kommunene til å bruke retningslinjene i sin planlegging, men slik at det er rom for ulike plantilpasninger. Rikspolitiske retningslinjer innebærer likevel ikke i seg selv noen direkte binding overfor borgerne. Det vil si at det er planene som er rettslig bindende, og ikke retningslinjene i seg selv.</article><article class="legalP" id="kapittel-6-kapittel-2-kapittel-2-ledd-4">Siden RPR er én av kanalene for politikkformidling for den sektorovergripende planlegging, er retningslinjene ett av de nødvendige virkemidler for å gjøre kommuner og fylkeskommuner kjent med de hensyn de må ta i planleggingen. Statlige fagorganer som etter § 9-3 skal medvirke i planprosessene er forpliktet til å følge opp retningslinjene, jf. §§ 20-5 og 27-2, om deres rolle som høringsorgan med innsigelsesmulighet.</article><article class="defaultP"><i>Enkeltsaker i forhold til planer etter PBL</i></article><article class="legalP" id="kapittel-6-kapittel-2-kapittel-2-ledd-5">Ved dispensasjon etter PBL § 7 fra planer som bygger på RPR, vil rikspolitiske retningslinjer måtte inngå i vurderingene av om særlige grunner foreligger. Dette fordi RPR er en del av de offentlige hensyn som ligger bak en plan. Dette er også nødvendig for å unngå at planer som er utarbeidet i tråd med retningslinjene, i ettertid kan uthules gjennom dispensasjoner eller avgjørelser i klagesaker hvor slike overordnede hensyn ikke tas. Det betyr ikke at rikspolitiske retningslinjer i slike tilfeller nødvendigvis skal være avgjørende for sakens utfall, men at de må inngå i vurderingen og tillegges vekt.</article><article class="legalP" id="kapittel-6-kapittel-2-kapittel-2-ledd-6">Det som er sagt her om å legge vekt på retningslinjene, har først og fremst betydning i forhold til avgjørelser som gjelder områder hvor det foreligger planer som bygger på RPR. Retningslinjene kan imidlertid være relevante å ta i betraktning i skjønnsvurderingen i andre enkeltsaker i forhold til plan.</article><article class="defaultP"><i>Enkeltsaker forøvrig</i></article><article class="legalP" id="kapittel-6-kapittel-2-kapittel-2-ledd-7">RPR retter seg primært mot planlegging og enkeltsaksbehandling i forhold til planer. Men retningslinjene kan også ha betydning for avgjørelser etter PBL forøvrig og annet lovverk.</article><article class="legalP" id="kapittel-6-kapittel-2-kapittel-2-ledd-8">Hvorvidt retningslinjene kan tillegges vekt under skjønnsutøvelsen ved avgjørelser som treffes etter PBL forøvrig og andre lover, vil i utgangspunktet bero på en tolkning av vedkommende lov. Ved denne tolkningen vil man måtte ta i betraktning at ett av formålene med PBL er å komme fram til samordnede vedtak om bruk og vern av ressurser og om utbygging, se PBL § 2.</article><article class="legalP" id="kapittel-6-kapittel-2-kapittel-2-ledd-9">Miljøformål kan ivaretas ved hjelp av ulike virkemidler, og det forhold at visse hensyn må sies å være hovedhensyn ved praktiseringen av én lov, eller er spesielt utarbeidet med tanke på denne, utelukker ikke at de samme hensynene er relevante ved praktiseringen av andre lover.</article><article class="legalP" id="kapittel-6-kapittel-2-kapittel-2-ledd-10">Rikspolitiske retningslinjer, som uttrykk for overordnede miljøinteresser, vil i dette perspektivet ofte være relevante hensyn ved vedtak som berører natur- og ressursgrunnlaget. Eksempler på bestemmelser hvor dette kan være aktuelt finnes oppført i vedlegg 4.</article></section><section class="section" id="kapittel-6-kapittel-2-kapittel-3" data-lovdata-URL="SF/forskrift/1994-11-10-1001/KAPITTEL_6-2-3"><h4>Til pkt 3, nasjonale mål for forvaltning av vernede vassdrag</h4><article class="legalP" id="kapittel-6-kapittel-2-kapittel-3-ledd-1">Stortingets vedtak om Verneplan I hvilte på fire hovedforutsetninger, der den fjerde lyder: «Andre inngrep i de sikrede områder som kan redusere deres verdi for naturvern- og friluftsformål og vitenskap må søkes unngått». Dette er videreført i seinere verneplaner, jf. bl.a. Innst.S. nr. 10 (1980-81) der det heter:</article><article class="legalP" id="kapittel-6-kapittel-2-kapittel-3-ledd-2">«Komiteen vil understreke at skal verneplanens intensjoner oppnås, er det imidlertid viktig at det ikke foretas andre tiltak som kan gripe inn i de vernede vassdrag og som reduserer områdenes verneverdi.»</article><article class="legalP" id="kapittel-6-kapittel-2-kapittel-3-ledd-3">Stortingets vedtak gir ikke videre retningslinjer for sikringen av de vernede vassdrag mot andre inngrep enn kraftutbygging, men i vedtakene ligger en intensjon om å sørge for at verneverdiene som er knyttet til vassdraget ikke blir ødelagt.</article><article class="legalP" id="kapittel-6-kapittel-2-kapittel-3-ledd-4">Vedtakene om vern av vassdrag har til hensikt å bevare et representativt utvalg av norsk vassdragsnatur for ettertiden. De faglige begrunnelsene for vern varierer fra vassdrag til vassdrag. Det er derfor nødvendig med en differensiert forvaltning etter beliggenhet og miljøtilstand. I Mellquistutvalgets forslag til Verneplan IV (<a href="forarbeid/nou-1991-12a">NOU 1991:12A</a>) ble det lagt betydelig vekt på dette.</article><article class="legalP" id="kapittel-6-kapittel-2-kapittel-3-ledd-5">Punktene 3a-e gir et grunnlag for å forvalte de ulike vassdrag og deler av vassdrag forskjellig etter beliggenhet og miljøtilstand. De utgjør en totaloversikt over hva som ligger til grunn for at vassdrag er vernet, og alle punktene vil ikke være like aktuelle for alle verneobjekter.</article><article class="legalP" id="kapittel-6-kapittel-2-kapittel-3-ledd-6">I retningslinjene omfatter begrepet landskapsbilde (jf. <a href="forskrift/1994-11-10-1001/kap3">pk</a>t 3a) både naturlandskap og kulturlandskap.</article><article class="legalP" id="kapittel-6-kapittel-2-kapittel-3-ledd-7">Med begrepet vassdragets referanseverdi (jf. <a href="forskrift/1994-11-10-1001/kap3">pk</a>t 3b) menes vassdragets verdi som målestokk for endringer forårsaket av naturinngrep og påvirkninger av ulike slag i andre sammenlignbare vassdrag.</article><article class="legalP" id="kapittel-6-kapittel-2-kapittel-3-ledd-8">Vassdrag som betyr mye for mange mennesker, fordi de er lokalisert i eller nær byer og tettsteder, er blitt prioritert i verneplanarbeidet. Den primære målsetting for disse områdene er bevaring av grunnlaget for et aktivt friluftsliv og tilrettelegging uten større skade på natur- og kulturminneverdier (jf. <a href="forskrift/1994-11-10-1001/kap3">pk</a>t 3c).</article><article class="legalP" id="kapittel-6-kapittel-2-kapittel-3-ledd-9">En begrunnelse for vern av vassdrag har vært spesielle botaniske, zoologiske, geologiske eller kulturhistoriske forekomster i eller ved vannstrengen eller andre steder i nedbørfeltet. Også forekomster/områder av særlig betydning for landskapsbilde eller for friluftsliv vil utgjøre deler av vassdragets verneverdi. Det er et mål å gi disse områdene spesielt god beskyttelse (jf. <a href="forskrift/1994-11-10-1001/kap3">pk</a>t 3d). For de ulike verneobjektene kan kunnskapen om denne type verneverdier være svært forskjellig. Ved praktiseringen av retningslinjene må man forholde seg til den kunnskap som til enhver tid foreligger.</article><article class="legalP" id="kapittel-6-kapittel-2-kapittel-3-ledd-10">Eventuelle skader på verdifulle eller potensielt verdifulle områder for landbruk eller reindrift er blitt tillagt vekt ved fastsettelsen av enkelte vassdrags verneverdi (jf. <a href="forskrift/1994-11-10-1001/kap3">pk</a>t 3e).</article><article class="legalP" id="kapittel-6-kapittel-2-kapittel-3-ledd-11">De rikspolitiske retningslinjene for vernede vassdrag må ikke oppfattes som noe hinder for at de kommuner som ønsker det kan gjøre mer for å sikre verneverdiene enn det retningslinjene legger opp til.</article></section><section class="section" id="kapittel-6-kapittel-2-kapittel-4" data-lovdata-URL="SF/forskrift/1994-11-10-1001/KAPITTEL_6-2-4"><h4>Til pkt 4, retningslinjer for vassdragsbeltet</h4><article class="legalP" id="kapittel-6-kapittel-2-kapittel-4-ledd-1">I retningslinjenes <a href="forskrift/1994-11-10-1001/kap1">pkt</a> 1 blir det definert et vassdragsbelte som omfatter verneobjektets hovedelver, sideelver, større bekker, sjøer og tjern (også kalt vannstrengen) og et område på inntil 100 meters bredde langs sidene av disse (målt i horisontalplanet fra gjennomsnittlig flomvannstand). Retningslinjene angir at vassdragsbeltet bør avgrenses og deles inn i klasser ut fra registrerte verneverdier og arealtilstand i forbindelse med arbeidet med kommuneplanens arealdel. Det er bare vassdragsbeltet som omfattes av klasseinndelingen. Men naturligvis kan det være forhold også utenfor det definerte vassdragsbeltet som har betydning for vassdragets verneverdi. Kommunen bør derfor i kommuneplanleggingen ta hensyn til arealer i vassdragets nedbørfelt med betydelige verdier knyttet til zoologi, botanikk, geologi, kulturhistorie, landskapsbilde eller friluftsliv som har betydning for vassdragets verneverdi.</article><article class="legalP" id="kapittel-6-kapittel-2-kapittel-4-ledd-2">Et sentralt virkemiddel for å beskytte nærområdene til vassdrag er <a href="lov/2008-06-27-71/§20-4">PBL § 20-4</a>, andre ledd bokstav a) og f). Bestemmelsene gir adgang til å etablere et inntil 100 meter bredt område langs vassdrag med enten forbud eller krav om reguleringsplan før det iverksettes nærmere angitte tiltak.</article><article class="legalP" id="kapittel-6-kapittel-2-kapittel-4-ledd-3">På mange steder vil det være naturlig å gi området en smalere utstrekning enn 100 meter, fordi arealene allerede er benyttet til veg, jernbane eller tettbebyggelse. Området bør altså ikke omfatte mer enn det som naturlig hører sammen med vassdraget, inkludert kulturminner og verdifulle kulturlandskap. Innenfor vassdragsbeltet er det ønskelig at vassdraget får utvikle seg på mest mulig naturlig vis.</article><article class="legalP" id="kapittel-6-kapittel-2-kapittel-4-ledd-4">Lenger ut fra vannstrengen enn 100 meter, er adgangen til å fastsette utfyllende kommuneplanbestemmelser mer begrenset. Her vil således muligheten til å gi utfyllende bestemmelser til LNF-områdene etter <a href="lov/2008-06-27-71/§20-4">PBL § 20-4</a>, andre ledd bokstav a) og f) ikke være til stede.</article><article class="legalP" id="kapittel-6-kapittel-2-kapittel-4-ledd-5">De vernede vassdragsobjektene er svært ulike når det gjelder størrelse, utforming, beliggenhet og innhold av faglige kvaliteter. Slike forskjeller kan også finnes på ulike strekninger innenfor ett og samme vassdrag. For å oppnå målsettingen med verneplanen om å sikre variasjonsbredden i norsk vassdragsnatur, er det nødvendig å forvalte de ulike vassdrag eller deler av vassdrag forskjellig, men på en slik måte at de kvalitetene som er verdifulle i det aktuelle området blir tatt vare på. Ideen om en slik differensiert forvaltning, som er omtalt i <a href="forarbeid/nou-1991-12a">NOU 1991:12A</a> og St.prp. nr. 118 (1991-92) Verneplan IV for vassdrag, danner grunnlaget for den klasseinndeling som inngår i RPR.</article><article class="legalP" id="kapittel-6-kapittel-2-kapittel-4-ledd-6">Grunnlaget for en differensiert forvaltning av de vernede vassdragene legges ved utarbeidelse og revisjon av kommuneplanens arealdel. Det vil synliggjøre og lette den differensierte forvaltningen dersom kommuneplankartet viser hvilken forvaltningsklasse det enkelte vassdragsavsnitt tilhører. Dette vil være et hjelpemiddel for å komme fram til hvilke av PBL's arealbestemmelser som skal brukes. Inndelingen i forvaltningsklasser gjøres for å få fram ulike kriterier for avveining i ulike typer vassdragsavsnitt. Klasseinndelingen vil følge kravene til planprosess i PBL, der det bl.a. legges stor vekt på samråd, medvirkning og informasjon. Inndeling i forvaltningsklasser vil avgjøres av kommunen i nært samarbeid med fylkeskommunen og statlige fagmyndigheter.</article><article class="legalP" id="kapittel-6-kapittel-2-kapittel-4-ledd-7">Inndeling i forvaltningsklasser med anbefalt forvaltning må ikke forveksles med inndeling i arealbrukskategorier med tilhørende bestemmelser etter PBLs regelverk.</article><article class="legalP" id="kapittel-6-kapittel-2-kapittel-4-ledd-8">I vedlegg 1 gis nærmere veiledning i hvordan retningslinjene kan fremmes i den kommunale planleggingen.</article><article class="legalP" id="kapittel-6-kapittel-2-kapittel-4-ledd-9">De bestemmelsene som knyttes til PBL's arealbrukskategorier gjennom kommuneplanen, skal også være retningsgivende for den statlige virksomheten i området.</article></section><section class="section" id="kapittel-6-kapittel-2-kapittel-5" data-lovdata-URL="SF/forskrift/1994-11-10-1001/KAPITTEL_6-2-5"><h4>Til pkt 5, ansvar for oppfølging</h4><article class="legalP" id="kapittel-6-kapittel-2-kapittel-5-ledd-1">Det overordnede ansvaret for forvaltningen av de vernede vassdragene er i henhold til gjeldende lovgivning delt mellom Miljøverndepartementet og Nærings- og energidepartementet.</article><article class="legalP" id="kapittel-6-kapittel-2-kapittel-5-ledd-2">Kunnskapen om verneverdiene i de vernede vassdragene er svært forskjellig, og det er nødvendig for enkelte vassdrags vedkommende å utføre undersøkelser på ulike fagfelt. Ansvaret for å øke kunnskapsnivået og for framdriften i dette arbeidet tillegges Direktoratet for naturforvaltning, Norges vassdrags- og energiverk og Riksantikvaren.</article><article class="legalP" id="kapittel-6-kapittel-2-kapittel-5-ledd-3">De samme etatene har også ansvar for å utarbeide informasjonsmateriell som beskriver hvilke skader som kan påføres vassdrag og deres nærområder ved ulike former for inngrep. Dette vil bidra til at disposisjoner blir foretatt på et reelt og mer helhetlig grunnlag.</article><article class="legalP" id="kapittel-6-kapittel-2-kapittel-5-ledd-4">Etter <a href="lov/2008-06-27-71/§9-3">PBL § 9-3</a>, første og andre ledd, har statlige fagorganer plikt til å hjelpe kommunene i planleggingsarbeidet. Innholdet i retningslinjene innebærer at fylkesmannen får en særskilt plikt til å gi opplysninger om verneverdier innen feltene vilt, fisk, naturvern, friluftsliv, forurensning og landbruk. Tilsvarende har reindriftskontoret ansvaret for å gi opplysninger om verneverdier tilknyttet reindrift. På samme måte får fylkeskommunen og Samisk kulturminnevern en særlig plikt til å gi opplysninger om kulturminner og kulturmiljøer som har betydning for de vernede vassdragene (<a href="lov/2008-06-27-71/§12-3">PBL § 12-3</a>, siste ledd).</article><article class="legalP" id="kapittel-6-kapittel-2-kapittel-5-ledd-5">Fylkesmannen og fylkeskommunen skal også se til at kommunene følger opp retningslinjene. I praksis vil dette skje gjennom uttalelser til kommunale planer og dispensasjonssaker og gjennom innsigelser til planer som strider mot nasjonale målsettinger.</article></section></section></section><section class="section" data-name="vedlegg1" id="kapittel-7" data-lovdata-URL="SF/forskrift/1994-11-10-1001/KAPITTEL_7"><h2>Vedlegg 1. Kommunal planlegging</h2><article class="legalP" id="kapittel-7-ledd-1">De nasjonale mål for forvaltningen av de vernede vassdragene kan fremmes i kommunal planlegging slik:</article><section class="section" id="kapittel-7-kapittel-1" data-lovdata-URL="SF/forskrift/1994-11-10-1001/KAPITTEL_7-1"><h3>Vannstrengen</h3><article class="legalP" id="kapittel-7-kapittel-1-ledd-1">Bruk og vern av selve vannstrengen planlegges etter <a href="lov/2008-06-27-71/§20-4">PBL § 20-4</a>, første ledd nr 5 («Områder for særskilt bruk eller vern av sjø og vassdrag, herunder ferdsel-, fiske-, akvakultur-, natur- og friluftsområder hver for seg eller i kombinasjon med en eller flere av de nevnte brukskategorier»).</article><article class="legalP" id="kapittel-7-kapittel-1-ledd-2">Vannstrengen bør i kommuneplanens arealdel legges ut til:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-1-ledd-2-punkt-1"><article class="legalP" id="kapittel-7-kapittel-1-ledd-2-punkt-1-ledd-1">friluftsområde i områder av klasse 1,</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-2-punkt-2"><article class="legalP" id="kapittel-7-kapittel-1-ledd-2-punkt-2-ledd-1">frilufts- og naturområde i kombinasjon i områder av klasse 2,</article></article></li><li data-li-identifier="-" data-name="-"><article class="listArticle" id="kapittel-7-kapittel-1-ledd-2-punkt-3"><article class="legalP" id="kapittel-7-kapittel-1-ledd-2-punkt-3-ledd-1">naturområde i områder av klasse 3.</article></article></li></ul></article></section><section class="section" id="kapittel-7-kapittel-2" data-lovdata-URL="SF/forskrift/1994-11-10-1001/KAPITTEL_7-2"><h3>Arealet langs vannstrengen</h3><article class="legalP" id="kapittel-7-kapittel-2-ledd-1">Arealer i vassdragsbeltet langs vannstrengen som ikke båndlegges, bør legges ut til landbruks-, natur- og friluftsområde i kommuneplanens arealdel, <a href="lov/2008-06-27-71/§20-4">PBL § 20-4</a>, første ledd nr 2.</article><article class="legalP" id="kapittel-7-kapittel-2-ledd-2">Avhengig av verneverdier og arealtilstand, bør bygge- og anleggstiltak i vassdragsbeltet enten forbys, jf. <a href="lov/2008-06-27-71/§20-4">PBL § 20-4</a>, andre ledd e) og f), eller bare tillates dersom tiltaket inngår i reguleringsplan eller bebyggelsesplan, jf. <a href="lov/2008-06-27-71/§20-4">PBL § 20-4</a>, andre ledd a).</article></section><section class="section" data-name="kapB" id="kapittel-7-kapittel-3" data-lovdata-URL="SF/forskrift/1994-11-10-1001/KAPITTEL_7-3"><h3>Båndleggingsområder</h3><article class="legalP" id="kapittel-7-kapittel-3-ledd-1">Arealer i vassdragsbeltet som har spesielt stor verdi for naturvern, kulturminnevern eller friluftsliv og som bare kan ivaretas gjennom regulering (PBL § 25, første ledd, 6), bør i kommuneplanens arealdel båndlegges for regulering til disse formål, jf. <a href="lov/2008-06-27-71/§20-4">PBL § 20-4</a>, første ledd, 4.</article></section><section class="section" id="kapittel-7-kapittel-4" data-lovdata-URL="SF/forskrift/1994-11-10-1001/KAPITTEL_7-4"><h3>Andre områder i nedbørfeltet med spesielle verdier</h3><article class="legalP" id="kapittel-7-kapittel-4-ledd-1">Arealer i vassdragets nedbørfelt med betydelige verdier knyttet til zoologi, botanikk, geologi, kulturhistorie, landskapsbilde eller friluftsliv, og som har betydning for vassdragets verneverdi, bør legges ut som landbruks-, natur- og friluftsområde i kommuneplanens arealdel, <a href="lov/2008-06-27-71/§20-4">PBL § 20-4</a>, første ledd, 2, jf. også <a href="lov/2008-06-27-71/§20-4">§ 20-4</a>, andre ledd, c) om lokalisering og omfang av spredt bebyggelse.</article><article class="legalP" id="kapittel-7-kapittel-4-ledd-2">I det følgende blir enkelte av punktene ovenfor nærmere utdypet.</article><article class="defaultP"><i>LNF-områdene og landbruket</i></article><article class="legalP" id="kapittel-7-kapittel-4-ledd-3">Kommuneplanens arealdel gir ikke mulighet til å styre all slags virksomhet. Det tenkes i denne sammenheng spesielt på inngrep som er knyttet til landbruk. I kommuneplanens arealdel kan landbruks-, natur- og friluftsområder (LNF-områder) bare legges ut som kombinerte arealbruksformål. Videre er det ikke adgang til å gi utfyllende bestemmelser med bindende rettslig virkning i LNF-området for bebyggelse som er knyttet til stedbunden næring (§ 20-4, andre ledd bokstav c). Heller ikke bestemmelser om 100-meters beltet langs vassdrag (§ 20-4, andre ledd bokstav a og f) vil hjemle forbud mot tiltak og anlegg som har direkte tilknytning til tradisjonell landbruksvirksomhet.</article><article class="legalP" id="kapittel-7-kapittel-4-ledd-4">Dette innebærer at LNF-områdene ikke regulerer fysiske tiltak som har sammenheng med vanlig landbruksvirksomhet, herunder landbruksbebyggelse, landbruks-/skogbruksveger, masseuttak til husbehov, o.l. Derimot vil bygge- og anleggstiltak som ikke er ledd i stedbunden næring, i utgangspunktet være i strid med planen og dermed forbudt.</article><article class="legalP" id="kapittel-7-kapittel-4-ledd-5">Virksomhet som har sammenheng med landbruk, natur og friluftsliv reguleres av sektorlovgivningen, herunder jordloven, skogbruksloven, naturvernloven og friluftsloven. I de fleste tilfeller vil det ikke være konflikt mellom landbruks-, natur- og friluftsinteresser.</article><article class="legalP" id="kapittel-7-kapittel-4-ledd-6">Landbruksmyndighetene lokalt (kommunen) og på fylkesplanet (fylkesmannen og fylkeslandbruksstyret) kan gjennom veiledningstjenesten bidra til å redusere konflikten mellom næringsutøving og verneinteresser knyttet til vassdrag. Landbruket har dessuten virkemidler som kan bidra til å ivareta verneverdier knyttet til vassdrag. F.eks. skal vilkårene som knyttes til overføring av areal- og kulturlandskapstilleggene hindre kanalisering og bekkelukking og sikre ivaretakelse av kantsoner. Skogbruksloven forutsetter dessuten at det tas hensyn til naturmiljø og friluftsliv. Miljøhensyn er innarbeidet i regelverket for statstilskudd til ulike skogbrukstiltak, og skogbruksmyndighetene kan nekte eller sette betingelser for tildeling av tilskudd. I tillegg kan det være aktuelt for skogbruksmyndighetene å vurdere bruk av skogbrukslovens § 17 b. Denne bestemmelsen gir mulighet til å fastsette forskrifter om skogbehandling og skogsdrift i områder som er av spesiell verdi for naturvern og friluftsliv. «Forskrift om planlegging og godkjenning av skogsveger» skal sikre at det ved planlegging og godkjenning av skogsveger tas spesielle hensyn til konkrete verdier i vassdragsbeltet som er dokumentert i forbindelse med vernevedtaket.</article><article class="defaultP"><i>Båndleggingsområder</i></article><article class="legalP" id="kapittel-7-kapittel-4-ledd-7">For å oppnå ønsket beskyttelse av mindre arealer som er spesielt viktige for naturvern, kulturminnevern eller friluftsliv, kan områdene båndlegges for seinere regulering.</article><article class="defaultP"><i>Forholdet til Forsvaret</i></article><article class="legalP" id="kapittel-7-kapittel-4-ledd-8">Både som byggherre og eiendomsforvalter er Forsvaret underlagt samme lov- og regelverk som samfunnet for øvrig. Når det gjelder Forsvarets operative virksomhet, forutsettes det at de rikspolitiske retningslinjene for vernede vassdrag ikke medfører endrete muligheter til å drive slik virksomhet. Med operativ virksomhet menes all militær virksomhet i fredstid som er nødvendig for å planlegge, forberede og gjennomføre:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-4-ledd-8-punkt-1"><article class="legalP" id="kapittel-7-kapittel-4-ledd-8-punkt-1-ledd-1">overvåking av land-, sjø- og luftterritoriet,</article></article></li><li data-li-identifier="-" data-name="-"><article class="listArticle" id="kapittel-7-kapittel-4-ledd-8-punkt-2"><article class="legalP" id="kapittel-7-kapittel-4-ledd-8-punkt-2-ledd-1">forsvarsplaner, herunder feltbefestninger, anlegg for installasjoner og stridsmidler,</article></article></li><li data-li-identifier="-" data-name="-"><article class="listArticle" id="kapittel-7-kapittel-4-ledd-8-punkt-3"><article class="legalP" id="kapittel-7-kapittel-4-ledd-8-punkt-3-ledd-1">beredskapstiltak, herunder utrykningsøvelser med militære styrker,</article></article></li><li data-li-identifier="-" data-name="-"><article class="listArticle" id="kapittel-7-kapittel-4-ledd-8-punkt-4"><article class="legalP" id="kapittel-7-kapittel-4-ledd-8-punkt-4-ledd-1">støtte til det sivile samfunn og politiet som krever innsetting av styrker,</article></article></li><li data-li-identifier="-" data-name="-"><article class="listArticle" id="kapittel-7-kapittel-4-ledd-8-punkt-5"><article class="legalP" id="kapittel-7-kapittel-4-ledd-8-punkt-5-ledd-1">rene militære operasjoner i spesielle situasjoner, herunder søk og redningstjeneste.</article></article></li></ul></article><article class="legalP" id="kapittel-7-kapittel-4-ledd-9">Vanlige øvelser omfattes ikke av ovennevnte punkter, men det forutsettes at militær virksomhet sidestilles med tilsvarende sivil virksomhet som måtte være tillatt.</article><article class="defaultP"><i>Forholdet til drikkevannsforsyning</i></article><article class="legalP" id="kapittel-7-kapittel-4-ledd-10">Vannuttak til drikkevannsforsyning, herunder vann til drikke, næringsmiddelformål og hygienisk bruk, vil medføre at vannføringen i nedenforliggende del av vassdraget blir redusert, samt at det vil kunne være nødvendig med oppdemming av magasin. Bygging av nye, store anlegg kan innebære vesentlige forandringer av vannkilden.</article><article class="legalP" id="kapittel-7-kapittel-4-ledd-11">For å sikre drikkevannskilder mot forurensning, er det ofte lagt restriksjoner (klausulering) på arealbruken av nedbørfeltet. Dette for å minske risiko for forurensning og for å hindre uønsket bruk av nedbørfeltet. Slike restriksjoner kan begrense arealbruken med hensyn til f.eks. landbruksformål, friluftsliv eller lagring av kjemiske stoffer.</article><article class="legalP" id="kapittel-7-kapittel-4-ledd-12">RPR vil få betydning først og fremst i forbindelse med planer om bygging av nye vannforsyningsanlegg eller betydelig opprusting av eldre anlegg.</article><article class="legalP" id="kapittel-7-kapittel-4-ledd-13">Vannforsyning vil være et vurderingstema i kommuneplanleggingen, og det er rimelig at dette temaet gis høy prioritet i forhold til andre interesser i den forbindelse. Ved praktiseringen av retningslinjene bør det legges til grunn at vernede vassdrag kan utnyttes til drikkevannsforsyning dersom det ikke finnes gode, alternative drikkevannskilder og dersom inngrep i en slik sammenheng ikke reduserer verneverdiene vesentlig. I vassdrag hvor slik utnyttelse er aktuell, vil organisert utnyttelse til friluftslivformål om nødvendig måtte vike.</article></section></section><section class="section" data-name="vedlegg2" id="kapittel-8" data-lovdata-URL="SF/forskrift/1994-11-10-1001/KAPITTEL_8"><h2>Vedlegg 2. Kriterier for fastsettelse av vassdragenes verneverdi – verneplan for vassdrag</h2><ul class="defaultList"><li data-li-identifier="-" data-name="-"><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">I verneplan I ble det spesielt lagt vekt på å sikre vassdrag med store landskaps- og friluftslivsverdier, men også verdien for vilt, fisk og naturvern ble tatt med i vurderingen.</article></article></li><li data-li-identifier="-" data-name="-"><article class="listArticle" id="kapittel-8-punkt-2"><article class="legalP" id="kapittel-8-punkt-2-ledd-1">Vassdrag vernet i verneplan II ble stort sett plukket ut etter de samme kriterier som vassdragene i verneplan I, men arkeologi, vannkvalitet og reindrift ble vurdert i tillegg. Kunnskapsgrunnlaget for vassdrag i verneplan II var dessuten bedre enn for vassdragene i verneplan I.</article></article></li><li data-li-identifier="-" data-name="-"><article class="listArticle" id="kapittel-8-punkt-3"><article class="legalP" id="kapittel-8-punkt-3-ledd-1">Verneplan III var basert på et mye bredere kunnskapsgrunnlag enn de foregående etappene i verneplanarbeidet. Verdiene og interessene som ble lagt til grunn for vurderingen kan inndeles i følgende hovedkategorier: naturvern, kulturminnevern, vilt, fisk, friluftsliv, vannkvalitet, landbruk og reindrift.</article></article></li><li data-li-identifier="-" data-name="-"><article class="listArticle" id="kapittel-8-punkt-4"><article class="legalP" id="kapittel-8-punkt-4-ledd-1">Verneplan IV var basert på de samme verdier og interesser som verneplan III, men det ble lagt stor vekt på å få med typer av vassdrag (brevassdrag og kystvassdrag) og geografiske områder som var dårlig dekket av foregående planer.</article></article></li></ul></section><section class="section" data-name="vedlegg3" id="kapittel-9" data-lovdata-URL="SF/forskrift/1994-11-10-1001/KAPITTEL_9"><h2>Vedlegg 3. Eksempler på inngrep som kan skade verneverdier i vassdrag</h2><article class="defaultP"><table><thead><tr><th data-text-align="left" data-vertical-align="top">Type inngrep</th><th data-text-align="left" data-vertical-align="top">Formål</th><th data-text-align="left" data-vertical-align="top">Mulig skade på verneverdier</th></tr></thead><tbody><tr><td data-text-align="left" data-vertical-align="top">Vegbygging</td><td data-text-align="left" data-vertical-align="top">Skogsdrift, vegtrafikk</td><td data-text-align="left" data-vertical-align="top">Fjerning av kantvegetasjon, utfyllinger, vandringshinder for fisk, vanskelig adkomst, skade på kulturminner/-miljøer, økt forurensningsfare<br /></td></tr><tr><td data-text-align="left" data-vertical-align="top">Masseuttak i og ved elva</td><td data-text-align="left" data-vertical-align="top">Produksjon av sand og grus</td><td data-text-align="left" data-vertical-align="top">Landskapsforandring, skader på fisk og bunndyr, inngrep i elvas naturlige prosesser, senker elvebunn og vannstand i nærliggende dammer og kroksjøer<br /></td></tr><tr><td data-text-align="left" data-vertical-align="top">Vannuttak</td><td data-text-align="left" data-vertical-align="top">Drikkevann, fiskeoppdrett, jordvanning</td><td data-text-align="left" data-vertical-align="top">Tørrlegging/redusert vannføring, økt forurensing, dårligere forhold for vannlevende planter og dyr, redusert opplevelsesverdi<br /></td></tr><tr><td data-text-align="left" data-vertical-align="top">Forbygning/strandkledning</td><td data-text-align="left" data-vertical-align="top">Unngå erosjon og elvebrudd</td><td data-text-align="left" data-vertical-align="top">Smalere og dypere elv, hindrer grustilførsel, hindrer nydannelse av vegetasjon på motsatt bredd og elvas naturlige prosesser, endret artssammensetning, øker nedstrøms flom- og erosjonsfare<br /></td></tr><tr><td data-text-align="left" data-vertical-align="top">Flomvern</td><td data-text-align="left" data-vertical-align="top">Hindre flomskader</td><td data-text-align="left" data-vertical-align="top">Eliminerer flommarkskog, visuelt uheldig, fjerner kantskog, øker nedstrøms flom- og erosjonsfare<br /></td></tr><tr><td data-text-align="left" data-vertical-align="top">Kanalisering</td><td data-text-align="left" data-vertical-align="top">Innvinning av areal</td><td data-text-align="left" data-vertical-align="top">Fjerning av kantskog, økt strømhastighet, reduserer biologisk mangfold, visuelt uheldig<br /></td></tr><tr><td data-text-align="left" data-vertical-align="top">Bygg og anlegg</td><td data-text-align="left" data-vertical-align="top">Boliger, industri</td><td data-text-align="left" data-vertical-align="top">Reduserer naturområdene, redusert biologisk mangfold, økt forurensingsfare, skade på kulturminner/-miljøer<br /></td></tr><tr><td data-text-align="left" data-vertical-align="top">Kraftledninger</td><td data-text-align="left" data-vertical-align="top">Strømtransport</td><td data-text-align="left" data-vertical-align="top">Visuelt uheldig, skader på fugl, skade på kulturmiljøer<br /></td></tr><tr><td data-text-align="left" data-vertical-align="top">Bakkeplanering</td><td data-text-align="left" data-vertical-align="top">Effektivisere jordbruket</td><td data-text-align="left" data-vertical-align="top">Økt forurensing, endrer landskapet<br /></td></tr><tr><td data-text-align="left" data-vertical-align="top">Oppdyrking</td><td data-text-align="left" data-vertical-align="top">Matproduksjon, beite</td><td data-text-align="left" data-vertical-align="top">Økt avrenning, redusert biologisk mangfold, hindrer ferdsel, skade på kulturminner og kulturmiljø<br /></td></tr><tr><td data-text-align="left" data-vertical-align="top">Bekkelukking</td><td data-text-align="left" data-vertical-align="top">Effektivisere jordbruket, redusere erosjon</td><td data-text-align="left" data-vertical-align="top">Redusert biologisk mangfold, redusert selvrensing, visuelt uheldig, skade på kulturminner og kulturmiljø<br /></td></tr><tr><td data-text-align="left" data-vertical-align="top">Hogst</td><td data-text-align="left" data-vertical-align="top">Uttak av tømmer</td><td data-text-align="left" data-vertical-align="top">Fjerning av kantskog, redusert biologisk mangfold, skade på kulturminner og kulturmiljø<br /></td></tr><tr><td data-text-align="left" data-vertical-align="top">Grøfting</td><td data-text-align="left" data-vertical-align="top">Produksjon av trevirke</td><td data-text-align="left" data-vertical-align="top">Endrer naturlige vekstvilkår, øker erosjonsfaren, reduserer biologisk mangfold, endrer naturlig vannføring<br /></td></tr><tr><td data-text-align="left" data-vertical-align="top">Fiskeoppdrett</td><td data-text-align="left" data-vertical-align="top">Produksjon av settefisk og matfisk</td><td data-text-align="left" data-vertical-align="top">Fare for spredning av sykdommer og parasitter til villfisk, endret vannføring, hindring fiskens frie gang, økt forurensing, genetisk innblanding, visuelt uheldig<br /></td></tr><tr><td data-text-align="left" data-vertical-align="top">Forurensing</td><td data-text-align="left" data-vertical-align="top">Vassdrag som for utslipp resipient</td><td data-text-align="left" data-vertical-align="top">Redusert bruksverdi, forrykket artsbalanse, redusert biologisk mangfold</td></tr></tbody></table></article></section><section class="section" data-name="vedlegg4" id="kapittel-10" data-lovdata-URL="SF/forskrift/1994-11-10-1001/KAPITTEL_10"><h2>Vedlegg 4. Eksempler på lovverk utenom PBL der RPR kan få anvendelse, jf. retningslinjenes pkt 2 og 5</h2><ul class="defaultList"><li data-li-identifier="-" data-name="-"><article class="listArticle" id="kapittel-10-punkt-1"><article class="legalP" id="kapittel-10-punkt-1-ledd-1"><a href="lov/1940-03-15-3">Lov om vassdragene av 15. mars 1940 nr. 3</a>, <a href="lov/1940-03-15-3/§8">§§ 8</a>, <a href="lov/1940-03-15-3/§17">17</a>, <a href="lov/1940-03-15-3/§18">18</a>, <a href="lov/1940-03-15-3/§104">104</a>, <a href="lov/1940-03-15-3/§105">105</a>, <a href="lov/1940-03-15-3/§106">106</a> og <a href="lov/1940-03-15-3/§108">108</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-2"><article class="legalP" id="kapittel-10-punkt-2-ledd-1"><a href="lov/1955-03-18-2">Jordlova av 18. mars 1955 nr. 2</a>, <a href="lov/1955-03-18-2/§53">§§ 53</a>, <a href="lov/1955-03-18-2/§54">54</a> og <a href="lov/1955-03-18-2/§55">55</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-3"><article class="legalP" id="kapittel-10-punkt-3-ledd-1"><a href="lov/1963-06-21-23">Vegloven av 21. juni 1963 nr. 23</a>, <a href="lov/1963-06-21-23/§12">§ 12</a>, andre ledd, og forskrifter for utbedring og behandling av planer for riks- og fylkesveg av 10. juli 1980 nr. 2, §§ 4, 6 og 7.</article></article></li><li data-li-identifier="-" data-name="-"><article class="listArticle" id="kapittel-10-punkt-4"><article class="legalP" id="kapittel-10-punkt-4-ledd-1"><a href="lov/2005-05-27-31/§16">Lov om skogbruk og skogvern av 21. mai 1965, §§ 16</a> fjerde ledd, <a href="lov/2005-05-27-31/§17">17</a> fjerde ledd, <a href="lov/2005-05-27-31/§17">17a</a>, <a href="lov/2005-05-27-31/§17">17b</a>, <a href="lov/2005-05-27-31/§19">19</a> og <a href="lov/2005-05-27-31/§21">21</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-5"><article class="legalP" id="kapittel-10-punkt-5-ledd-1"><a href="lov/1974-05-31-19">Konsesjonsloven av 31. mai 1974 nr. 19</a>, <a href="lov/1974-05-31-19/§2">§ 2</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-6"><article class="legalP" id="kapittel-10-punkt-6-ledd-1"><a href="lov/1975-06-06-31">Fjelloven av 6. juni 1975 nr. 31</a>, <a href="lov/1975-06-06-31/§3">§ 3</a>, andre ledd og <a href="lov/1975-06-06-31/§12">§ 12</a>, første ledd.</article></article></li><li data-li-identifier="-" data-name="-"><article class="listArticle" id="kapittel-10-punkt-7"><article class="legalP" id="kapittel-10-punkt-7-ledd-1">Lov om motorferdsel i utmark og vassdrag av <a href="lov/1977-06-10-82">10. juni 1977 nr. 82</a>, <a href="lov/1977-06-10-82/§1">§ 1</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-8"><article class="legalP" id="kapittel-10-punkt-8-ledd-1"><a href="lov/1978-06-09-49">Lov om reindrift av 9. juni 1978 nr. 49</a>, <a href="lov/1978-06-09-49/§12">§ 12</a>, første ledd.</article></article></li><li data-li-identifier="-" data-name="-"><article class="listArticle" id="kapittel-10-punkt-9"><article class="legalP" id="kapittel-10-punkt-9-ledd-1"><a href="lov/1979-12-21-77">Lov om jordskifte o. a. av 21. desember 1979 nr. 77</a>, <a href="lov/1979-12-21-77/§29">§§ 29</a> og <a href="lov/1979-12-21-77/§41">41</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-10"><article class="legalP" id="kapittel-10-punkt-10-ledd-1">Lov om vern mot forurensninger og om avfall, av <a href="lov/1981-03-13-6">13. mars 1981 nr. 6</a>, <a href="lov/1981-03-13-6/§11">§§ 11</a> og <a href="lov/1981-03-13-6/§16">16</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-11"><article class="legalP" id="kapittel-10-punkt-11-ledd-1"><a href="lov/1981-05-29-38">Lov om viltet av 29. mai 1981 nr. 38</a>, <a href="lov/1981-05-29-38/§7">§ 7</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-12"><article class="legalP" id="kapittel-10-punkt-12-ledd-1">Lov om helsetjenesten i kommunene av <a href="lov/1982-11-19-66">19. november 1982 nr. 66</a>, <a href="lov/1982-11-19-66/§1-2">§§ 1-2</a> og <a href="lov/1982-11-19-66/§4a-1">4a-1</a>.</article></article></li><li data-li-identifier="-" data-name="-"><article class="listArticle" id="kapittel-10-punkt-13"><article class="legalP" id="kapittel-10-punkt-13-ledd-1">Lov om oppdrett av fisk, skalldyr m.v. av <a href="lov/1985-06-14-68">14. juni 1985 nr. 68</a>, <a href="lov/1985-06-14-68/§5">§ 5</a>, første ledd pkt 3.</article></article></li><li data-li-identifier="-" data-name="-"><article class="listArticle" id="kapittel-10-punkt-14"><article class="legalP" id="kapittel-10-punkt-14-ledd-1">Lov om laksefisk og innlandsfisk m.v. av <a href="lov/1992-05-15-47">15. mai 1992 nr. 47</a>, <a href="lov/1992-05-15-47/§7">§ 7</a>.</article></article></li></ul></section></main></body></html>