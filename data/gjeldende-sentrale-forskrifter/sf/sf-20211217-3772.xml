<!DOCTYPE html><html lang="no"><head><title>Forskrift om erstatning for sterkt skadde eller bortkomne sedler og mynter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3772</dd><dt class="dokid">DokumentID</dt><dd class="dokid">SF/forskrift/2021-12-17-3772</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Norges Bank</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="basedOn">Hjemmel</dt><dd class="basedOn"><ul><li><a href="lov/2019-06-21-31/§3-5">lov/2019-06-21-31/§3-5</a></li></ul></dd><dt class="dateOfPublication">Kunngjort</dt><dd class="dateOfPublication">2021-12-22 10:45</dd><dt class="titleShort">Korttittel</dt><dd class="titleShort">Forskrift om erstatning for sterkt skadde eller bortkomne sedler og mynter</dd><dt class="title">Tittel</dt><dd class="title">Forskrift om erstatning for sterkt skadde eller bortkomne sedler og mynter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges Bank 17. desember 2021 med hjemmel i <a href="lov/2019-06-21-31/§3-5">lov 21. juni 2019 nr. 31 om Norges Bank og pengevesenet mv. (sentralbankloven) § 3-5</a>.</dd><dt class="refid">RefID</dt><dd class="refid">forskrift/2021-12-17-3772</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om erstatning for sterkt skadde eller bortkomne sedler og mynter</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Vilkår for erstatning</a></li><li><a href="#paragraf-3">§ 3. Sedler som ikke er hele</a></li><li><a href="#paragraf-4">§ 4. Billighetserstatning</a></li><li><a href="#paragraf-5">§ 5. Søknad og behandling</a></li><li><a href="#paragraf-6">§ 6. Innleverte sedler og mynter</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-12-17-3772" id="dokument"><h1>Forskrift om erstatning for sterkt skadde eller bortkomne sedler og mynter</h1><article class="legalArticle" data-lovdata-URL="SF/forskrift/2021-12-17-3772/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder erstatning for sedler og mynter som etter <a href="forskrift/2021-12-17-3771">forskrift om avgrensning av tvungne betalingsmidler</a> er så sterkt skadd at de ikke lenger er tvungent betalingsmiddel, samt for sedler og mynter som er helt eller delvis tilintetgjort eller kommet bort for godt.</article></article><article class="legalArticle" data-lovdata-URL="SF/forskrift/2021-12-17-3772/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for erstatning</span></h2><article class="legalP" id="paragraf-2-ledd-1">Norges Bank kan erstatte sterkt skadde sedler og mynter med utgangspunkt i pålydende verdi dersom Norges Bank ikke finner at disse er falske, og det etter Norges Banks skjønn ikke er grunn til mistanke om at de har tilknytning til straffbare handlinger.</article><article class="legalP" id="paragraf-2-ledd-2">Erstatning ytes normalt ikke dersom sedlene eller myntene er skadet eller kommet bort ved grov uaktsomhet eller forsett fra besitteren. Erstatning ytes normalt heller ikke når uforholdsmessige store beløp har vært oppbevart på uforsvarlig måte.</article><article class="legalP" id="paragraf-2-ledd-3">Grov uaktsomhet eller forsett anses blant annet å foreligge hvis det er grunn til å anta at skadene har oppstått i forbindelse med kommersiell avfallshåndtering eller annen bevisst manipulering.</article></article><article class="legalArticle" data-lovdata-URL="SF/forskrift/2021-12-17-3772/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sedler som ikke er hele</span></h2><article class="legalP" id="paragraf-3-ledd-1">Dersom deler av sedler er avrevet eller klippet, kan disse erstattes uten søknad, etter følgende regler:<ul class="defaultList"><li data-li-identifier="•" data-name="•"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Mer enn 55&#xa0;% av seddelen i behold: erstattes med pålydende verdi</article></article></li><li data-li-identifier="•" data-name="•"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">50–55&#xa0;% av seddelen i behold: erstattes med halv pålydende verdi</article></article></li><li data-li-identifier="•" data-name="•"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Under 50&#xa0;% av seddelen i behold: erstattes ikke</article></article></li></ul></article><article class="legalP" id="paragraf-3-ledd-2">Erstatning for en skadd seddel som består av flere deler ytes bare hvis delene påviselig stammer fra samme seddel.</article></article><article class="legalArticle" data-lovdata-URL="SF/forskrift/2021-12-17-3772/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Billighetserstatning</span></h2><article class="legalP" id="paragraf-4-ledd-1">Sedler og mynter som er helt eller delvis tilintetgjort eller kommet bort for godt kan erstattes hvis Norges Bank anser det godtgjort at sedlene og myntene har vært til stede og vilkårene ellers i <a href="forskrift/2021-12-17-3772/§2">§ 2</a> er oppfylt.</article></article><article class="legalArticle" data-lovdata-URL="SF/forskrift/2021-12-17-3772/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og behandling</span></h2><article class="legalP" id="paragraf-5-ledd-1">Skriftlig søknad om erstatning sendes Norges Bank på fastsatt skjema, som minst skal inneholde opplysninger om søkerens navn og adresse og årsaken til at sedlene og myntene er skadet, tilintetgjort eller kommet bort for godt, samt slike opplysninger Norges Bank ellers mener er nødvendig for behandling av saken.</article><article class="legalP" id="paragraf-5-ledd-2">Mindre mengder skadde sedler og mynter (mindre enn 100 stk.) innleveres sammen med søknaden. Større mengder skadde sedler og mynter leveres etter nærmere avtale om sortering og pakking. Innleveringer som ikke oppfyller disse kravene vil bli avvist.</article><article class="legalP" id="paragraf-5-ledd-3">Banker kan innlevere skadde sedler og mynter etter vilkår for bankenes innskudd og uttak av kontanter i Norges Bank.</article><article class="legalP" id="paragraf-5-ledd-4">Ved behandling av spesielt ressurskrevende saker kan Norges Bank kreve et gebyr som dekker faktiske kostnader. Gebyret kommer til fratrekk i erstatningen.</article><article class="legalP" id="paragraf-5-ledd-5">Norges Bank kan fastsette nærmere saksbehandlingsregler og gebyr etter denne bestemmelsen.</article></article><article class="legalArticle" data-lovdata-URL="SF/forskrift/2021-12-17-3772/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innleverte sedler og mynter</span></h2><article class="legalP" id="paragraf-6-ledd-1">Innleverte sedler og mynter beholdes og destrueres når saken er ferdig behandlet.</article><article class="legalP" id="paragraf-6-ledd-2">Sedler og mynter som kreves utlevert etter avslag skal hentes av søkeren innen den fristen som Norges Bank fastsetter.</article><article class="legalP" id="paragraf-6-ledd-3">Ved avslag destrueres sedlene etter hentefristens utløp.</article></article><article class="legalArticle" data-lovdata-URL="SF/forskrift/2021-12-17-3772/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2022.</article></article></main></body></html>