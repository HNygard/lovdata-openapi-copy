<!DOCTYPE html><html lang="no"><head><title>Forskrift om adgang til ved tariffavtale å fravike reglene om likebehandling ved utleie fra bemanningsforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-07-06-874</dd><dt class="dokid">DokumentID</dt><dd class="dokid">SF/forskrift/2015-07-06-874</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2015 hefte 9</dd><dt class="dateInForce">I kraft fra</dt><dd class="dateInForce">2015-07-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§14-12a">lov/2005-06-17-62/§14-12a</a></li></ul></dd><dt class="dateOfPublication">Kunngjort</dt><dd class="dateOfPublication">2015-07-10 15:10</dd><dt class="titleShort">Korttittel</dt><dd class="titleShort">Forskrift om unntak fra likebehandlingsreglene, bemanningsforetak</dd><dt class="title">Tittel</dt><dd class="title">Forskrift om adgang til ved tariffavtale å fravike reglene om likebehandling ved utleie fra bemanningsforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 6. juli 2015 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§14-12a">§ 14-12a</a> tredje ledd. <br /><strong>EØS-henvisninger:</strong> EØS-avtalen vedlegg XVIII nr. 32k (direktiv <a href="eu/32008l0104">2008/104/EF</a>).</dd><dt class="refid">RefID</dt><dd class="refid">forskrift/2015-07-06-874</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om adgang til ved tariffavtale å fravike reglene om likebehandling ved utleie fra bemanningsforetak</a><ul class="tocSubUl"><li><a href="#paragraf-1">§ 1. Vilkår for fravik</a></li><li><a href="#paragraf-2">§ 2. Ikrafttredelse og overgangsregel</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-07-06-874" id="dokument"><h1>Forskrift om adgang til ved tariffavtale å fravike reglene om likebehandling ved utleie fra bemanningsforetak</h1><article class="legalArticle" data-lovdata-URL="SF/forskrift/2015-07-06-874/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for fravik</span></h2><article class="legalP" id="paragraf-1-ledd-1">Et bemanningsforetak, jf. <a href="lov/2005-06-17-62/§14-12">arbeidsmiljøloven § 14-12</a>, kan fravike reglene om likebehandling etter <a href="lov/2005-06-17-62/§14-12a">arbeidsmiljøloven § 14-12a</a> første ledd, dersom bemanningsforetaket er bundet av tariffavtale inngått med fagforening med innstillingsrett etter arbeidstvistloven.</article><article class="legalP" id="paragraf-1-ledd-2">Adgangen til å fravike likebehandlingsreglene etter første ledd gjelder for arbeid innenfor tariffavtalens virkeområde. Likebehandlingsreglene kan fravikes også for arbeidstakere som ikke er bundet av tariffavtalen, forutsatt at disse på tilsvarende måte gis rettigheter etter avtalen.</article><article class="legalP" id="paragraf-1-ledd-3">Den generelle beskyttelsen av arbeidstakerne må i alle tilfelle respekteres.</article></article><article class="legalArticle" data-lovdata-URL="SF/forskrift/2015-07-06-874/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ikrafttredelse og overgangsregel</span></h2><article class="legalP" id="paragraf-2-ledd-1">Forskriften trer i kraft 15. juli 2015, likevel slik at den først får virkning ved inngåelse av en ny tariffavtale eller etter revisjon av en tariffavtale.</article></article></main></body></html>