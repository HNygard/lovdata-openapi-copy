<!DOCTYPE html><html lang="no"><head><title>Forskrift om ordning med brukerrom for inntak av narkotika (brukerromsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-17-1661</dd><dt class="dokid">DokumentID</dt><dd class="dokid">SF/forskrift/2004-12-17-1661</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="publishedIn">Publisert i</dt><dd class="publishedIn">I 2004 hefte 15</dd><dt class="dateInForce">I kraft fra</dt><dd class="dateInForce">2004-12-17</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-20-1137">forskrift/2025-06-20-1137</a> fra 2025-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2004-07-02-64/§8">lov/2004-07-02-64/§8</a></li></ul></dd><dt class="dateOfPublication">Kunngjort</dt><dd class="dateOfPublication">2004-12-21</dd><dt class="titleShort">Korttittel</dt><dd class="titleShort">Brukerromsforskriften</dd><dt class="title">Tittel</dt><dd class="title">Forskrift om ordning med brukerrom for inntak av narkotika (brukerromsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 17. desember 2004 med hjemmel i <a href="lov/2004-07-02-64">lov 2. juli 2004 nr. 64</a> om ordning med brukerrom for inntak av narkotika (brukerromsloven) <a href="lov/2004-07-02-64/§8">§ 8</a>. Fremmet av Helse- og omsorgsdepartementet. <br /><strong>Endret</strong> ved <a href="forskrift/2009-06-26-872">forskrifter 26 juni 2009 nr. 872</a>, <a href="forskrift/2013-01-17-61">17 jan 2013 nr. 61</a>, <a href="forskrift/2018-06-15-876">15 juni 2018 nr. 876</a>, <a href="forskrift/2018-12-20-2061">20 des 2018 nr. 2061</a> (bl.a. tittel), <a href="forskrift/2025-06-20-1137">20 juni 2025 nr. 1137</a> (i kraft 1 juli 2025).</dd><dt class="refid">RefID</dt><dd class="refid">forskrift/2004-12-17-1661</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ordning med brukerrom for inntak av narkotika (brukerromsforskriften)</a><ul class="tocSubUl"><li><a href="#paragraf-1">§ 1. Adgang til brukerromsordningens tjenester</a></li><li><a href="#paragraf-2">§ 2. Håndheving av adgangskriteriene og krav til dokumentasjon</a></li><li><a href="#paragraf-3">§ 3. Regler for opptreden i brukerromsordningen</a></li><li><a href="#paragraf-4">§ 4. Straffrihet mv.</a></li><li><a href="#paragraf-5">§ 5. Brukerromsordningens innhold</a></li><li><a href="#paragraf-6">§ 6. Personalet</a></li><li><a href="#paragraf-7">§ 7. Plikt til å føre journal i brukerromsordningen</a></li><li><a href="#paragraf-8">§ 8. Helseopplysninger som kan behandles</a></li><li><a href="#paragraf-9">§ 9. Formål med behandlingen av helseopplysningene</a></li><li><a href="#paragraf-10">§ 10. Sletting av helseopplysninger</a></li><li><a href="#paragraf-11">§ 11. Tilsyn med helseregisteret</a></li><li><a href="#paragraf-12">§ 12. Politiets kontrolladgang og håndheving av den offentlige ro og orden mv.</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-12-17-1661" id="dokument"><h1>Forskrift om ordning med brukerrom for inntak av narkotika (brukerromsforskriften)</h1><article class="legalArticle" data-lovdata-URL="SF/forskrift/2004-12-17-1661/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Adgang til brukerromsordningens tjenester</span></h2><article class="legalP" id="paragraf-1-ledd-1">En person har lovlig adgang til brukerromsordningens tjenester når han eller hun er registrert som bruker av ordningen.</article><article class="legalP" id="paragraf-1-ledd-2">For å bli registrert som bruker av ordningen, må en person ha<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">langvarig narkotikaavhengighet og en helseskadelig injeksjonspraksis, og</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">ha fylt 18 år.</article></article></li></ol></article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 2), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Håndheving av adgangskriteriene og krav til dokumentasjon</span></h2><article class="legalP" id="paragraf-2-ledd-1">Personalet i brukerromsordningen avgjør om kriteriene for registrering etter <a href="forskrift/2004-12-17-1661/§1">§ 1</a> andre ledd er oppfylt. Lederen av brukerromsordningen avgjør om en person skal nektes registrering.</article><article class="legalP" id="paragraf-2-ledd-2">Hvis det er tvil om en person har fylt 18 år, kan det kreves legitimasjon eller annet aldersbevis.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 3), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Regler for opptreden i brukerromsordningen</span></h2><article class="legalP" id="paragraf-3-ledd-1">Kommunen skal gi regler for brukerens opptreden i brukerromsordningen. Reglene skal forelegges departementet i forbindelse med søknad om godkjenning av brukerromsordningen.</article><article class="legalP" id="paragraf-3-ledd-2">Ved opptreden som er i strid med gjeldende lovgivning, eller ved brudd på regler gitt av kommunen, kan en person bortvises fra brukerromsordningen for den tid lederen av brukerromsordningen bestemmer. En avgjørelse om bortvisning fra brukerromsordningen er ikke enkeltvedtak etter forvaltningsloven.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 4), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straffrihet mv.</span></h2><article class="legalP" id="paragraf-4-ledd-1">Straffriheten i brukerromsordningen omfatter en mengde narkotiske stoffer beregnet til ett enkelt inntak.</article><article class="legalP" id="paragraf-4-ledd-2">Narkotiske stoffer til bruk i brukerromsordningen skal fremvises for personalet.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 5), <a href="forskrift/2018-12-20-2061">20 des 2018 nr. 2061</a> (i kraft 1 jan 2019), <a href="forskrift/2025-06-20-1137">20 juni 2025 nr. 1137</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2004-12-17-1661/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Brukerromsordningens innhold</span></h2><article class="legalP" id="paragraf-5-ledd-1">Brukerromsordningen skal omfatte<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">tilbud til brukerne om generelle råd om injeksjonspraksis og mer skånsomme inntaksmåter enn injisering,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">tilbud til brukerne om generelle råd om hygiene og egenomsorg for å forebygge smitte og for å redusere risikoen for skade,</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">utdeling av rent utstyr for injisering og inhalering til hver bruker,</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">observasjon av brukerne under og etter inntaket av narkotika,</article></article></li><li data-name="e." value="5"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">tilbud om individuell og konkret rådgivning til hver bruker i forbindelse med inntaket av narkotika,</article></article></li><li data-name="f." value="6"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">tilbud om enkel individuell helsehjelp, som for eksempel sårstell,</article></article></li><li data-name="g." value="7"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">tilbud om rådgivning og informasjon om helse- og omsorgstjenester og sosiale tjenester og</article></article></li><li data-name="h." value="8"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">formidling av kontakt med helse- og omsorgstjenesten eller sosialtjenesten dersom brukeren ønsker det.</article></article></li></ol></article><article class="legalP" id="paragraf-5-ledd-2">Departementet kan gjøre unntak fra kravene i første ledd bokstav f og g i forbindelse med godkjenning etter <a href="lov/2004-07-02-64/§3">brukerromsloven § 3</a> eller ved søknad om endring. Et vilkår for unntak er at kommunen har tilsvarende tilbud rettet inn mot målgruppen et annet sted.</article><article class="legalP" id="paragraf-5-ledd-3">Brukerromsordningen kan også omfatte tilbud om rusmiddelanalyse av de stoffene som skal inntas.</article><article class="legalP" id="paragraf-5-ledd-4">Brukerromsordningen skal sikre rask tilgang til nødvendig helsehjelp gjennom et nært samarbeid med øvrig helse- og omsorgstjeneste.</article><article class="legalP" id="paragraf-5-ledd-5">Ved lokaliseringen av brukerromsordningen, skal det tas hensyn til avstanden til og fremkommeligheten for ambulansetjenesten.</article><article class="legalP" id="paragraf-5-ledd-6">Ved fastsettelsen av åpningstider og utformingen av brukerromsordningens lokaler, skal det tas hensyn til brukernes behov.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 6), <a href="forskrift/2013-01-17-61">17 jan 2013 nr. 61</a>, <a href="forskrift/2018-12-20-2061">20 des 2018 nr. 2061</a> (i kraft 1 jan 2019), <a href="forskrift/2025-06-20-1137">20 juni 2025 nr. 1137</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2004-12-17-1661/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Personalet</span></h2><article class="legalP" id="paragraf-6-ledd-1">Brukerromsordningen skal bemannes både med personer med helsefaglig utdanning og personer med sosialfaglig utdanning. Leder av brukerromsordningen skal ha helsefaglig utdanning som minst tilsvarer høgskolenivå.</article><article class="legalP" id="paragraf-6-ledd-2">Alle ansatte skal regelmessig gjennomgå opplæring i førstehjelp til bruk ved overdoser.</article><article class="legalP" id="paragraf-6-ledd-3">Kommunen må sørge for at de ansatte gis adekvat veiledning.</article><article class="legalP" id="paragraf-6-ledd-4">Brukerromsordningen skal være tilstrekkelig bemannet til samtidig å kunne foreta adgangskontroll, observere under inntak av narkotika, gi individuell og konkret rådgivning i forbindelse med inntak av narkotika, gi individuell helsehjelp og kontrollere forholdene i fremmøterommet.</article><article class="legalP" id="paragraf-6-ledd-5">Departementet kan gjøre unntak fra kravene i første og fjerde ledd når dette kan begrunnes i unntak etter <a href="forskrift/2004-12-17-1661/§5/ledd/2">§ 5 andre ledd</a>.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 7), <a href="forskrift/2018-12-20-2061">20 des 2018 nr. 2061</a> (i kraft 1 jan 2019), <a href="forskrift/2025-06-20-1137">20 juni 2025 nr. 1137</a> (i kraft 1 juli 2025).</article></article><article class="legalArticle" data-lovdata-URL="SF/forskrift/2004-12-17-1661/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å føre journal i brukerromsordningen</span></h2><article class="legalP" id="paragraf-7-ledd-1">Den som yter helsehjelp i brukerromsordningen plikter å føre journal etter reglene som er gitt i eller i medhold av <a href="lov/1999-07-02-64/§39">helsepersonelloven § 39</a> og <a href="lov/1999-07-02-64/§40">§ 40</a> med mindre noe annet følger av reglene i annet ledd.</article><article class="legalP" id="paragraf-7-ledd-2">Det er ikke plikt til å føre journal for helsehjelp som nevnt i <a href="forskrift/2004-12-17-1661/§5">§ 5</a> første ledd bokstav a–e, g og h.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 8), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Helseopplysninger som kan behandles</span></h2><article class="legalP" id="paragraf-8-ledd-1">Kommunen kan behandle helseopplysninger som er nødvendig for å oppfylle regler gitt i brukerromsloven eller forskriften her, jf. <a href="lov/2004-07-02-64/§5">brukerromsloven § 5</a>. Kommunen kan ikke registrere andre helseopplysninger enn brukerens navn, eventuelt kombinert med bilde, alder, kjønn, bosted og tidspunkt for bruk av injiseringsrommet eller inhaleringsrommet.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 10), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Formål med behandlingen av helseopplysningene</span></h2><article class="legalP" id="paragraf-9-ledd-1">Formålet med behandlingen av helseopplysningene er å<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">holde oversikt over brukere med lovlig adgang til brukerromsordningens tjenester og</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">gi et informasjonsgrunnlag for kommunens planlegging, tilrettelegging og drift av brukerromsordningen.</article></article></li></ol></article><article class="legalP" id="paragraf-9-ledd-2">Dersom personalet er i tvil om en person er registrert bruker av ordningens tjenester, kan personalet innhente opplysning om dette fra registeret, jf. første ledd bokstav a. Opplysninger fra registeret til bruk for kommunens planlegging, tilrettelegging og drift av brukerromsordningen, jf. første ledd bokstav b, skal behandles uten individualiserende kjennetegn.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 11), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sletting av helseopplysninger</span></h2><article class="legalP" id="paragraf-10-ledd-1">Kommunen kan ikke lagre helseopplysninger lenger enn det som er nødvendig for å gjennomføre formålet med behandlingen av helseopplysningene.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 12), <a href="forskrift/2018-06-15-876">15 juni 2018 nr. 876</a> (i kraft 20 juli 2018).</article></article><article class="legalArticle" data-lovdata-URL="SF/forskrift/2004-12-17-1661/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn med helseregisteret</span></h2><article class="legalP" id="paragraf-11-ledd-1">Datatilsynet fører tilsyn med helseregistre som føres i brukerromsordningen, jf. <a href="lov/2014-06-20-43/§26">helseregisterloven § 26</a>.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 13), <a href="forskrift/2018-06-15-876">15 juni 2018 nr. 876</a> (i kraft 20 juli 2018), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Politiets kontrolladgang og håndheving av den offentlige ro og orden mv.</span></h2><article class="legalP" id="paragraf-12-ledd-1">Politiet kan ved mistanke om straffbar besittelse eller bruk av narkotika i brukerromsordningens lokaler eller tilstøtende behandlingsrom og på begjæring få opplysning om hvorvidt en identifisert person er registrert bruker av ordningens tjenester eller ikke, jf. <a href="lov/2004-07-02-64/§6">brukerromsloven § 6</a> annet ledd.</article><article class="legalP" id="paragraf-12-ledd-2">Politiet kan gripe inn for å sikre den offentlige ro og orden mv. i samsvar med <a href="lov/1995-08-04-53/§7">politiloven § 7</a>.</article><article class="changesToParent">Endret ved <a href="forskrift/2009-06-26-872">forskrifter 26 juni 2009 nr. 872</a> (i kraft 17 des 2009, tidligere § 14), <a href="forskrift/2018-12-20-2061">20 des 2018 nr. 2061</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2004-12-17-1661/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskriften trer i kraft 17. desember 2004.</article><article class="changesToParent">Endret ved <a href="forskrift/2009-06-26-872">forskrift 26 juni 2009 nr. 872</a> (i kraft 17 des 2009, tidligere § 16).</article></article></main></body></html>