<!DOCTYPE html><html lang="no"><head><title>Forskrift om statens tilskudd m.v. ved bygging av offentlige tilfluktsrom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1984-09-21-1674</dd><dt class="dokid">DokumentID</dt><dd class="dokid">SF/forskrift/1984-09-21-1674</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavd.</li></ul></dd><dt class="publishedIn">Publisert i</dt><dd class="publishedIn">I 1984 841</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1953-07-17-9/§16">lov/1953-07-17-9/§16</a></li><li><a href="lov/2010-06-25-45/§39">lov/2010-06-25-45/§39</a></li></ul></dd><dt class="titleShort">Korttittel</dt><dd class="titleShort">Forskrift om tilskudd til off. tilfluktsrom</dd><dt class="title">Tittel</dt><dd class="title">Forskrift om statens tilskudd m.v. ved bygging av offentlige tilfluktsrom.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 21. september 1984 i medhold av <a href="lov/1953-07-17-9">lov av 17. juli 1953 nr. 9</a> om sivilforsvaret. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1984-09-21-1674</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om statens tilskudd m.v. ved bygging av offentlige tilfluktsrom.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li></ul></li></ul></dd></dl></header><main class="documentBody" data-lovdata-URL="SF/forskrift/1984-09-21-1674" id="dokument"><h1>Forskrift om statens tilskudd m.v. ved bygging av offentlige tilfluktsrom.</h1><article class="legalArticle" data-lovdata-URL="SF/forskrift/1984-09-21-1674/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Nye offentlige tilfluktsrom bygges etter de forskrifter som fastsettes av Justisdepartementet.</article></article><article class="legalArticle" data-lovdata-URL="SF/forskrift/1984-09-21-1674/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Ved fullføring og modernisering av offenlige tilfluktsrom som er godkjent utført etter de tidligere krav til byggetrinn eller påbegynt før 1. januar 1971, regnes det med to byggetrinn.</article><article class="legalP" id="paragraf-2-ledd-2">Første byggetrinn omfatter ordning av eiendoms- eller bruksrett, sprengnings- og bygningstekniske arbeider samt fremføring av elektrisk kraft, vann og kloakk.</article><article class="legalP" id="paragraf-2-ledd-3">Annet byggetrinn omfatter anskaffelse og montering av ventilasjonsanlegg, sanitærinstallasjoner, nødstrømsanlegg og samband m.v.</article></article><article class="legalArticle" data-lovdata-URL="SF/forskrift/1984-09-21-1674/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">For alle fjellanlegg der vanntetting og spesiell sikring av fjelltak er nødvendig, kan det ytes et ekstra tilskudd.</article></article><article class="legalArticle" data-lovdata-URL="SF/forskrift/1984-09-21-1674/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">For alle betonganlegg der vanskelige grunnforhold, økning av kjellerarealet ut over det som ellers måtte være nødvendig, eller andre særlige forhold gjør seg gjeldende, kan det ytes et ekstra tilskudd.</article></article><article class="legalArticle" data-lovdata-URL="SF/forskrift/1984-09-21-1674/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Statens tilskudd til tilfluktsrom plassert i bygg eller som frittliggende betonganlegg må ikke overstige følgende beløp pr. person tilfluktsrommet er beregnet for:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">For anlegg nevnt i <a href="forskrift/1984-09-21-1674/§1">§§ 1</a> og 2: <table><tbody><tr><td data-text-align="left" data-vertical-align="top">Tilfluktsrom av type A for inntil 500 personer</td><td data-text-align="right" data-vertical-align="top">kr. 2.940,-.</td></tr><tr><td data-text-align="left" data-vertical-align="top">Tilfluktsrom av type A for 501 personer eller mer</td><td data-text-align="right" data-vertical-align="top">kr. 1.955,-.</td></tr><tr><td data-text-align="left" data-vertical-align="top">Tilfluktsrom av type B for inntil 500 personer</td><td data-text-align="right" data-vertical-align="top">kr. 2.590,-.</td></tr><tr><td data-text-align="left" data-vertical-align="top">Tilfluktsrom av type B for 501 personer eller mer</td><td data-text-align="right" data-vertical-align="top">kr. 1.725,-.</td></tr><tr><td data-text-align="left" data-vertical-align="top">Tilfluktsrom av type C for inntil 500 personer</td><td data-text-align="right" data-vertical-align="top">kr. 1.380,-.</td></tr><tr><td data-text-align="left" data-vertical-align="top">Tilfluktsrom av type C for 501 personer eller mer</td><td data-text-align="right" data-vertical-align="top">kr.  &#xa0;920,-.</td></tr></tbody></table></article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">For anlegg nevnt i <a href="forskrift/1984-09-21-1674/§4">§ 4</a>: <table><tbody><tr><td data-text-align="left" data-vertical-align="top">Alle typer tilfluktsrom</td><td data-text-align="right" data-vertical-align="top">kr.  &#xa0;260,-.</td></tr></tbody></table></article></article></li></ol></article></article><article class="legalArticle" data-lovdata-URL="SF/forskrift/1984-09-21-1674/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Statens tilskudd til fjellanlegg må ikke overstige følgende beløp pr. person tilfluktsrommet er beregnet for: <table><tbody><tr><td data-text-align="left" data-vertical-align="top">a.</td><td data-text-align="left" data-vertical-align="top">For anlegg som nevnt i <a href="forskrift/1984-09-21-1674/§1">§§ 1</a> og <a href="forskrift/1984-09-21-1674/§2">2</a> for inntil 2.000 personer</td><td data-text-align="right" data-vertical-align="top">kr. 4.020,-.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">For 2.001 personer eller mer</td><td data-text-align="right" data-vertical-align="top">kr. 2.675,-.</td></tr><tr><td data-text-align="left" data-vertical-align="top">b.</td><td data-text-align="left" data-vertical-align="top">For anlegg som nevnt i <a href="forskrift/1984-09-21-1674/§3">§ 3</a></td><td data-text-align="right" data-vertical-align="top">Pr. m<sup>2</sup> takflate kr.  &#xa0;200,-.</td></tr></tbody></table></article></article><article class="legalArticle" data-lovdata-URL="SF/forskrift/1984-09-21-1674/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Samlet statstilskudd etter <a href="forskrift/1984-09-21-1674/§5">§§ 5</a> og <a href="forskrift/1984-09-21-1674/§6">6</a> må ikke overstige 2/3 av de samlede godkjente omkostninger.</article></article><article class="legalArticle" data-lovdata-URL="SF/forskrift/1984-09-21-1674/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Direktoratet for sivilt beredskap avgjør hvilke nærmere krav som skal stilles til de enkelte tiltak under <a href="forskrift/1984-09-21-1674/§1">§§ 1</a> – 4.</article></article><article class="legalArticle" data-lovdata-URL="SF/forskrift/1984-09-21-1674/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Direktoratet for sivilt beredskap kan bestemme at enkelte av de tiltak som er nevnt foran, skal utgå eller erstattes med andre, og fastsetter i så fall hvilket statstilskudd som skal ytes. Tilskuddet må dog ikke bli større enn summen av det som skal ytes etter de fastsatte maksimalsatser.</article></article><article class="legalArticle" data-lovdata-URL="SF/forskrift/1984-09-21-1674/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Disse bestemmelser gis virkning fra 1. januar 1985.</article><article class="legalP" id="paragraf-10-ledd-2">Samtidig oppheves bestemmelser fastsatt ved kgl.res. av 8. juli 1977 samt kgl.res. av 2. november 1979 om statens tilskudd m.v. ved bygging av offentlige tilfluktsrom.</article><article class="legalP" id="paragraf-10-ledd-3">For tidligere godkjente offentlige tilfluktsrom utbetales statstilskudd etter de nye satser med en andel som tilsvarer verdien av gitte tilsagn om statstilskudd som gjenstår å utbetale etter resolusjonens ikrafttreden. Dersom det i enkelte tilfelle viser seg at statstilskuddet blir lavere etter disse bestemmelser enn etter tidligere bestemmelser, kan tilskuddet beregnes etter de bestemmelser som gjaldt da tilsagn om statstilskudd ble gitt.</article></article></main></body></html>