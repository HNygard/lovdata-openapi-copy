<!DOCTYPE html><html lang="no"><head><title>Forskrift om forbud mot tobakksreklame m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-12-15-989</dd><dt class="dokid">DokumentID</dt><dd class="dokid">SF/forskrift/1995-12-15-989</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="publishedIn">Publisert i</dt><dd class="publishedIn">I 1995 1624</dd><dt class="dateInForce">I kraft fra</dt><dd class="dateInForce">1996-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-04-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-04-20-848">forskrift/2020-04-20-848</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1974-10-25-1">forskrift/1974-10-25-1</a></li><li><a href="forskrift/1974-10-25-9">forskrift/1974-10-25-9</a></li><li><a href="forskrift/1977-11-29-2">forskrift/1977-11-29-2</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1973-03-09-14/§2">lov/1973-03-09-14/§2</a></li><li><a href="lov/1973-03-09-14/§4">lov/1973-03-09-14/§4</a></li><li><a href="lov/1973-03-09-14/§9">lov/1973-03-09-14/§9</a></li><li><a href="lov/1973-03-09-14/§10">lov/1973-03-09-14/§10</a></li><li><a href="lov/1973-03-09-14/§17">lov/1973-03-09-14/§17</a></li><li><a href="lov/1973-03-09-14/§22">lov/1973-03-09-14/§22</a></li><li><a href="lov/1973-03-09-14/§24">lov/1973-03-09-14/§24</a></li><li><a href="lov/1973-03-09-14/§43">lov/1973-03-09-14/§43</a></li></ul></dd><dt class="titleShort">Korttittel</dt><dd class="titleShort">Forskrift om forbud mot tobakksreklame m.v.</dd><dt class="title">Tittel</dt><dd class="title">Forskrift om forbud mot tobakksreklame m.v.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 15. desember 1995 med hjemmel i <a href="lov/1973-03-09-14">lov av 9. mars 1973 nr. 14</a> om vern mot tobakksskader <a href="lov/1973-03-09-14/§2">§ 2</a> sjette ledd, <a href="lov/1973-03-09-14/§4">§ 4</a>, <a href="lov/1973-03-09-14/§9">§ 9</a>, <a href="lov/1973-03-09-14/§10">§ 10</a>, <a href="lov/1973-03-09-14/§17">§ 17</a> tredje ledd, <a href="lov/1973-03-09-14/§22">§ 22</a> femte ledd, <a href="lov/1973-03-09-14/§24">§ 24</a> fjerde ledd og <a href="lov/1973-03-09-14/§43">§ 43</a>. Fremmet av Sosial- og helsedepartementet (nå Helse- og omsorgsdepartementet). <br /><strong>Endret</strong> ved <a href="forskrift/1998-09-18-874">forskrifter 18 sep 1998 nr. 874</a>, <a href="forskrift/2001-12-21-1484">21 des 2001 nr. 1484</a>, <a href="forskrift/2003-06-06-693">6 juni 2003 nr. 693</a>, <a href="forskrift/2005-02-18-167">18 feb 2005 nr. 167</a>, <a href="forskrift/2009-05-15-515">15 mai 2009 nr. 515</a>, <a href="forskrift/2013-06-21-727">21 juni 2013 nr. 727</a>, <a href="forskrift/2017-06-16-771">16 juni 2017 nr. 771</a>, <a href="forskrift/2020-04-20-848">20 april 2020 nr. 848</a>.</dd><dt class="refid">RefID</dt><dd class="refid">forskrift/1995-12-15-989</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot tobakksreklame m.v.</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Geografisk virkeområde</a></li><li><a href="#kapittel-1-paragraf-4">§ 4. Definisjoner</a></li></ul></li><li><a href="#kapittel-2" data-child-interval="§§ 5 – 7b">Kapittel II. Bestemmelser om tobakksreklame og innpakninger for tobakksvarer</a><ul class="tocSubUl"><li><a href="#kapittel-2-paragraf-1">§ 5. Forbud mot tobakksreklame</a></li><li><a href="#kapittel-2-paragraf-2">§ 6. (Opphevet)</a></li><li><a href="#kapittel-2-paragraf-3">§ 7. Plikt til å fjerne ulovlig reklame</a></li><li><a href="#kapittel-2-paragraf-4">§ 7a. Pris- og produktopplysninger</a></li><li><a href="#kapittel-2-paragraf-5">§ 7b. Unntak fra oppstillingsforbudet og aldersgrensen</a></li></ul></li><li><a href="#kapittel-3" data-child-interval="§§ 8 – 9">Kapittel III. Unntaksbestemmelser</a><ul class="tocSubUl"><li><a href="#kapittel-3-paragraf-1">§ 8. Unntak fra forbudet mot tobakksreklame</a></li><li><a href="#kapittel-3-paragraf-2">§ 9. Særskilt om reklame for andre varer og tjenester</a></li></ul></li><li><a href="#kapittel-4" data-child-interval="§§ 10 – 15">Kapittel IV. Administrative bestemmelser</a><ul class="tocSubUl"><li><a href="#kapittel-4-paragraf-1">§ 10. Tilsyn</a></li><li><a href="#kapittel-4-paragraf-2">§ 11. Pålegg om retting og tvangsmulkt</a></li><li><a href="#kapittel-4-paragraf-3">§ 12. Dispensasjon</a></li><li><a href="#kapittel-4-paragraf-4">§ 13. Straff</a></li><li><a href="#kapittel-4-paragraf-5">§ 14. Overgangsregler</a></li><li><a href="#kapittel-4-paragraf-6">§ 15.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1995-12-15-989" id="dokument"><h1>Forskrift om forbud mot tobakksreklame m.v.</h1><section class="section" data-name="kapI" id="kapittel-1" data-lovdata-URL="SF/forskrift/1995-12-15-989/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/1995-12-15-989/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å begrense de helseskader som bruk av tobakk medfører, herunder å hindre barn og unge i å begynne med tobakk.</article></article><article class="legalArticle" data-lovdata-URL="SF/forskrift/1995-12-15-989/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder alle former for reklame for tobakksvarer, tobakkssurrogater, tobakksimitasjoner og tobakksutstyr, herunder indirekte reklame.</article><article class="legalP" id="kapittel-1-paragraf-2-ledd-2">Forskriften gjelder for innpakninger for tobakksvarer.</article><article class="changesToParent">Endret ved <a href="forskrift/2009-05-15-515">forskrifter 15 mai 2009 nr. 515</a> (i kraft 1 juli 2009), <a href="forskrift/2017-06-16-771">16 juni 2017 nr. 771</a> (i kraft 1 juli 2017).</article></article><article class="legalArticle" data-lovdata-URL="SF/forskrift/1995-12-15-989/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-3-ledd-1">Forskriften gjelder også for Svalbard og Jan Mayen.</article></article><article class="legalArticle" data-lovdata-URL="SF/forskrift/1995-12-15-989/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskrift forstås med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>Tobakksvarer:</i> Varer som kan røykes, innsnuses, suges eller tygges såfremt de helt eller delvis består av tobakk</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>Reklame:</i> Massekommunikasjon i markedsføringsøyemed, herunder avbildninger av tobakksvarer, røykeutstyr, tobakksimitasjoner og tobakkssurrogater, avbildninger av varemerker (logo, symbol, navn e.l.), plakater, skilt og lignende innretninger, utstillinger, lavprisannonsering, samt distribusjon til forbrukere av trykksaker, vareprøver mv.</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>Indirekte reklame for tobakksvarer:</i> <ol class="defaultList" type="1"><li data-name="1." value="1"><article class="listArticle" id="kapittel-1-paragraf-4-ledd-1-punkt-3-ledd-1-punkt-1"><article class="legalP" id="kapittel-1-paragraf-4-ledd-1-punkt-3-ledd-1-punkt-1-ledd-1">Bruk av et merke som hovedsakelig er kjent som et merke for tobakksvarer, i reklame for andre varer og tjenester.</article></article></li><li data-name="2." value="2"><article class="listArticle" id="kapittel-1-paragraf-4-ledd-1-punkt-3-ledd-1-punkt-2"><article class="legalP" id="kapittel-1-paragraf-4-ledd-1-punkt-3-ledd-1-punkt-2-ledd-1">Lansering av tobakksvarer ved hjelp av et varemerke som er kjent som, eller i bruk som merke for andre varer og tjenester.</article></article></li><li data-name="3." value="3"><article class="listArticle" id="kapittel-1-paragraf-4-ledd-1-punkt-3-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1-punkt-3-ledd-1">Bruk av bestemte farger og layout/utforming som forbindes med bestemte tobakksvarer.</article></article></li><li data-name="4." value="4"><article class="listArticle" id="kapittel-1-paragraf-4-ledd-1-punkt-3-ledd-1-punkt-4"><article class="legalP" id="kapittel-1-paragraf-4-ledd-1-punkt-3-ledd-1-punkt-4-ledd-1">Bruk av tobakksvarer og røykesituasjoner i reklame for andre varer og tjenester.</article></article></li></ol></article></article></li></ol></article><article class="changesToParent">Endret ved <a href="forskrift/2009-05-15-515">forskrifter 15 mai 2009 nr. 515</a> (i kraft 1 juli 2009), <a href="forskrift/2013-06-21-727">21 juni 2013 nr. 727</a> (i kraft 1 juli 2013).</article></article></section><section class="section" data-name="kapII" id="kapittel-2" data-lovdata-URL="SF/forskrift/1995-12-15-989/KAPITTEL_2"><h2>Kapittel II. Bestemmelser om tobakksreklame og innpakninger for tobakksvarer</h2><article class="legalArticle" data-lovdata-URL="SF/forskrift/1995-12-15-989/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot tobakksreklame</span></h3><article class="legalP" id="kapittel-2-paragraf-1-ledd-1">Alle former for reklame for tobakksvarer, herunder indirekte tobakksreklame, er forbudt. Forbudet gjelder også for tobakksutstyr.</article><article class="changesToParent">Endret ved <a href="forskrift/2009-05-15-515">forskrifter 15 mai 2009 nr. 515</a> (i kraft 1 juli 2009), <a href="forskrift/2017-06-16-771">16 juni 2017 nr. 771</a> (i kraft 1 juli 2017).</article></article><article class="legalArticle" data-lovdata-URL="SF/forskrift/1995-12-15-989/§6" data-name="§6" data-repealeddate="2017-07-01" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet)</span></h3><article class="changesToParent">Endret ved <a href="forskrift/1998-09-18-874">forskrift 18 sep 1998 nr. 874</a>, opphevet ved <a href="forskrift/2017-06-16-771">forskrift 16 juni 2017 nr. 771</a> (i kraft 1 juli 2017).</article></article><article class="legalArticle" data-lovdata-URL="SF/forskrift/1995-12-15-989/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å fjerne ulovlig reklame</span></h3><article class="legalP" id="kapittel-2-paragraf-3-ledd-1">Den som eier eller disponerer vedkommende virksomhet har plikt til å fjerne ulovlig reklame.</article></article><article class="legalArticle" data-lovdata-URL="SF/forskrift/1995-12-15-989/§7a" data-name="§7a" id="kapittel-2-paragraf-4"><h3 class="legalArticleHeader"><span class="legalArticleValue">§ 7a</span>. <span class="legalArticleTitle">Pris- og produktopplysninger</span></h3><article class="legalP" id="kapittel-2-paragraf-4-ledd-1">På utsalgssteder for tobakksvarer og røykeutstyr kan pris- og produktopplysninger kun gis i nøytrale lister med svart skrift på et hvitt ark uten bruk av illustrasjoner, farger, logo mv. Utforming og bruk av lister kan bare skje i den utstrekning det er hensiktsmessig for en rasjonell omsetning.</article><article class="legalP" id="kapittel-2-paragraf-4-ledd-2">Det er ikke tillatt å fremheve noen tobakkstyper, merkenavn eller priser fremfor andre.</article><article class="legalP" id="kapittel-2-paragraf-4-ledd-3">Lister med pris- og produktopplysninger kan henges opp ved kassen eller fremvises til kunden på forespørsel. Det er ikke tillatt med mer enn én liste ved hver kasse.</article><article class="legalP" id="kapittel-2-paragraf-4-ledd-4">Denne bestemmelsen gjelder ikke for spesialforretninger for tobakksvarer og utsalgssteder for avgiftsfritt salg på flyplasser.</article><article class="changesToParent">Tilføyd ved <a href="forskrift/2013-06-21-727">forskrift 21 juni 2013 nr. 727</a> (i kraft 1 juli 2013).</article></article><article class="legalArticle" data-lovdata-URL="SF/forskrift/1995-12-15-989/§7b" data-name="§7b" id="kapittel-2-paragraf-5"><h3 class="legalArticleHeader"><span class="legalArticleValue">§ 7b</span>. <span class="legalArticleTitle">Unntak fra oppstillingsforbudet og aldersgrensen</span></h3><article class="legalP" id="kapittel-2-paragraf-5-ledd-1">Aldersgrensene i <a href="lov/1973-03-09-14/§17">tobakksskadeloven § 17</a> og oppstillingsforbudet i <a href="lov/1973-03-09-14/§24">tobakksskadeloven § 24</a> gjelder ikke for tobakksimitasjoner i form av godteri. Slike varer må ikke benytte varemerke eller design som er kjent som eller kan forveksles med et varemerke eller design for tobakksvarer.</article><article class="legalP" id="kapittel-2-paragraf-5-ledd-2">Unntaket i første ledd gjelder ikke realistiske imitasjoner som kan forveksles med tobakksvarer eller som er særskilt rettet mot barn og unge.</article><article class="changesToParent">Tilføyd ved <a href="forskrift/2017-06-16-771">forskrift 16 juni 2017 nr. 771</a> (i kraft 1 juli 2017).</article></article></section><section class="section" data-name="kapIII" id="kapittel-3" data-lovdata-URL="SF/forskrift/1995-12-15-989/KAPITTEL_3"><h2>Kapittel III. Unntaksbestemmelser</h2><article class="legalArticle" data-lovdata-URL="SF/forskrift/1995-12-15-989/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Unntak fra forbudet mot tobakksreklame</span></h3><article class="legalP" id="kapittel-3-paragraf-1-ledd-1">I den utstrekning et forhold vil rammes av reklameforbudet i <a href="lov/1973-03-09-14/§22">tobakksskadeloven § 22</a>, herunder bestemmelsene i forskriften her, gjøres følgende unntak:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Annonsering eller annen opplysning i trykt skrift om etablering av ny spesialforretning for tobakksvarer, med angivelse av utsalgets navn, sted og åpningstider samt vareutvalg, begrenset til følgende betegnelser: Sigaretter, sigarer, røyketobakk, skråtobakk, tobakk, snus, råtobakk, sigarettpapir, sigarettrullere, piper. Opplysningene kan bare gis i skrift og farge som vanlig ellers i vedkommende annonse eller trykt skrift og uten illustrasjoner. Tilsvarende gjelder ved eierskifte av utsalget.</article></article></li><li data-name="2." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Utendørs skilt av sedvanlig størrelse og utstyr, i nøytral typografisk utforming som bare har opplysningsfunksjon, som f.eks. «Tobakk», i tilknytning til spesialforretninger for tobakk. Unntaket omfatter ikke lysreklame eller bevegelige skilt.</article></article></li><li data-name="3." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Ren produktinformasjon direkte til videreforhandlere, i nøytral typografisk utforming med svart skrift på hvit bakgrunn uten bruk av illustrasjoner.</article></article></li><li data-name="4." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Annonsering av ledige stillinger innen tobakksfremstilling, spesialforretninger for tobakksvarer e.l., som bare inneholder opplysninger som er nødvendige for å gjøre seg kjent med hva stillingen innebærer.</article></article></li><li data-name="5." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Oppstilling av tobakksvarer og røykeutstyr inne i spesialforretninger i den utstrekning slik plassering er hensiktsmessig for en rasjonell omsetning. Unntaket gjelder ikke utstyr for plassering av varer som på grunn av sin størrelse eller utforming vil gi reklameeffekt.</article></article></li><li data-name="6." value="6"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">Reklame i utenlandsk trykt skrift som innføres til Norge, når hovedformålet med reklamen, tidsskriftet eller importen ikke er å reklamere for tobakksvarer i Norge.</article></article></li><li data-name="7." value="7"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">Indirekte reklame av uvesentlig omfang i utenlandske programmer sendt over norsk fjernsyn og norske kabelnett, samt i utenlandsk produsert film.</article></article></li></ol></article><article class="changesToParent">Endret ved <a href="forskrift/2009-05-15-515">forskrifter 15 mai 2009 nr. 515</a> (i kraft 1 jan 2010), <a href="forskrift/2013-06-21-727">21 juni 2013 nr. 727</a> (i kraft 1 juli 2013), <a href="forskrift/2020-04-20-848">20 april 2020 nr. 848</a>.</article></article><article class="legalArticle" data-lovdata-URL="SF/forskrift/1995-12-15-989/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Særskilt om reklame for andre varer og tjenester</span></h3><article class="legalP" id="kapittel-3-paragraf-2-ledd-1">I butikk/forretning er det tillatt å stille ut andre varer og tjenester enn tobakksvarer som benytter et merke som hovedsakelig er kjent som et merke for tobakksvare. Plakater eller skilt i tilknytning til utsalget er det bare tillatt å benytte i opplysningsøyemed. Bestemmelsene i forskriftens <a href="forskrift/1995-12-15-989/§8">§ 8</a> gjelder tilsvarende.</article><article class="changesToParent">Endret ved <a href="forskrift/2009-05-15-515">forskrift 15 mai 2009 nr. 515</a> (i kraft 1 jan 2010).</article></article></section><section class="section" data-name="kapIV" id="kapittel-4" data-lovdata-URL="SF/forskrift/1995-12-15-989/KAPITTEL_4"><h2>Kapittel IV. Administrative bestemmelser</h2><article class="legalArticle" data-lovdata-URL="SF/forskrift/1995-12-15-989/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn</span></h3><article class="legalP" id="kapittel-4-paragraf-1-ledd-1">Departementet har det overordnede ansvar for håndhevingen av disse forskrifter. Direktoratet fører tilsyn med at reglene i denne forskriften overholdes.</article><article class="changesToParent">Endret ved <a href="forskrift/2001-12-21-1484">forskrifter 21 des 2001 nr. 1484</a> (i kraft 1 jan 2002), <a href="forskrift/2005-02-18-167">18 feb 2005 nr. 167</a>, <a href="forskrift/2009-05-15-515">15 mai 2009 nr. 515</a> (i kraft 1 juli 2009).</article></article><article class="legalArticle" data-lovdata-URL="SF/forskrift/1995-12-15-989/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Pålegg om retting og tvangsmulkt</span></h3><article class="legalP" id="kapittel-4-paragraf-2-ledd-1">Direktoratet kan pålegge retting og fastsette tvangsmulkt etter bestemmelsene i <a href="lov/1973-03-09-14/§36">tobakksskadeloven § 36</a>. Slike vedtak kan påklages til Markedsrådet.</article><article class="changesToParent">Tilføyd ved <a href="forskrift/2003-06-06-693">forskrift 6 juni 2003 nr. 693</a> (i kraft 1 juli 2003), endret ved <a href="forskrift/2009-05-15-515">forskrifter 15 mai 2009 nr. 515</a> (i kraft 1 juli 2009), <a href="forskrift/2013-06-21-727">21 juni 2013 nr. 727</a> (i kraft 1 juli 2013).</article></article><article class="legalArticle" data-lovdata-URL="SF/forskrift/1995-12-15-989/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-3-ledd-1">Direktoratet kan i særskilte tilfeller dispensere fra denne forskriften.</article><article class="changesToParent">Endret ved <a href="forskrift/2001-12-21-1484">forskrifter 21 des 2001 nr. 1484</a> (i kraft 1 jan 2002), <a href="forskrift/2003-06-06-693">6 juni 2003 nr. 693</a> (i kraft 1 juli 2003, tidligere § 11), <a href="forskrift/2009-05-15-515">15 mai 2009 nr. 515</a> (i kraft 1 juli 2009).</article></article><article class="legalArticle" data-lovdata-URL="SF/forskrift/1995-12-15-989/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h3><article class="legalP" id="kapittel-4-paragraf-4-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes med bøter. Medvirkning straffes på samme måte. Forsøk straffes som fullbyrdet forseelse.</article><article class="changesToParent">Endret ved <a href="forskrift/2003-06-06-693">forskrift 6 juni 2003 nr. 693</a> (i kraft 1 juli 2003, tidligere § 12).</article></article><article class="legalArticle" data-lovdata-URL="SF/forskrift/1995-12-15-989/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsregler</span></h3><article class="legalP" id="kapittel-4-paragraf-5-ledd-1">Bruk av et merke som hovedsakelig er kjent som et merke for tobakksvarer, i reklame for andre varer og tjenester, og bruk av bestemte farger og layout/utforming som forbindes med bestemte tobakksvarer, jf forskriftens <a href="forskrift/1995-12-15-989/§4">§ 4</a> nr 3 bokstav a og c, jf <a href="forskrift/1995-12-15-989/§5">§ 5</a>, tillates inntil 1. januar 1997.</article><article class="legalP" id="kapittel-4-paragraf-5-ledd-2">Allerede produserte tobakksvarepakninger, som det er forbudt å omsette etter forskriftens <a href="forskrift/1995-12-15-989/§6">§ 6</a>, tillates omsatt inntil 1. januar 1997.</article><article class="changesToParent">Endret ved <a href="forskrift/2003-06-06-693">forskrift 6 juni 2003 nr. 693</a> (i kraft 1 juli 2003, tidligere § 13).</article></article><article class="legalArticle" data-lovdata-URL="SF/forskrift/1995-12-15-989/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-4-paragraf-6-ledd-1">Ikrafttredelse m.v.</article><article class="legalP" id="kapittel-4-paragraf-6-ledd-2">Denne forskriften trer i kraft 1. januar 1996. Samtidig oppheves <a href="forskrift/1974-10-25-1">forskrift av 25. oktober 1974 nr. 1</a> om forbud mot tobakksreklame, <a href="forskrift/1974-10-25-9">forskrift av 25. oktober 1974 nr. 9</a> om unntak fra reklameforbudet og <a href="forskrift/1977-11-29-2">forskrift av 29. november 1977 nr. 2</a> om vilkår for unntak fra reklameforbudet for vindusutstilling av tobakksvarer.</article><article class="changesToParent">Endret ved <a href="forskrift/2003-06-06-693">forskrift 6 juni 2003 nr. 693</a> (i kraft 1 juli 2003, tidligere § 14).</article></article></section></main></body></html>