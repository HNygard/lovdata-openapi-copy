<!DOCTYPE html><html lang="no"><head><title>Forskrift om funksjons- og kvalitetskrav for fysioterapeuter med kommunal driftsavtale</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-09-01-1334</dd><dt class="dokid">DokumentID</dt><dd class="dokid">SF/forskrift/2017-09-01-1334</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdeling</li></ul></dd><dt class="dateInForce">I kraft fra</dt><dd class="dateInForce">2018-01-01, departementet bestemmer</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-09-3011">forskrift/2024-12-09-3011</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2011-06-24-30/§3-2">lov/2011-06-24-30/§3-2</a></li></ul></dd><dt class="dateOfPublication">Kunngjort</dt><dd class="dateOfPublication">2017-09-04 13:50</dd><dt class="titleShort">Korttittel</dt><dd class="titleShort">Forskrift om funksjons- og kvalitetskrav for fysioterapeuter med kommunal driftsavtale</dd><dt class="title">Tittel</dt><dd class="title">Forskrift om funksjons- og kvalitetskrav for fysioterapeuter med kommunal driftsavtale</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. september 2017 med hjemmel i <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§3-2">§ 3-2</a> fjerde ledd. <br /> <strong>Endret</strong> ved forskrifter <a href="forskrift/2020-12-08-2643">8 des 2020 nr. 2643</a> (i kraft 1 jan 2021), <a href="forskrift/2021-09-20-2838">20 sep 2021 nr. 2838</a>, <a href="forskrift/2022-12-16-2321">16 des 2022 nr. 2321</a> (i kraft 1 jan 2023), <a href="forskrift/2024-12-09-3011">9 des 2024 nr. 3011</a> (i kraft 1 jan 2025).</dd><dt class="refid">RefID</dt><dd class="refid">forskrift/2017-09-01-1334</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om funksjons- og kvalitetskrav for fysioterapeuter med kommunal driftsavtale</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål og virkeområde</a></li><li><a href="#kapittel-1-paragraf-2">§ 2. Definisjoner</a></li></ul></li><li><a href="#kapittel-2" data-child-interval="§§ 3 – 7">Kapittel 2. Kommunens ansvar</a><ul class="tocSubUl"><li><a href="#kapittel-2-paragraf-1">§ 3. Det kommunale ansvaret for tjenestetilbudet</a></li><li><a href="#kapittel-2-paragraf-2">§ 4. Kommunens ansvar for informasjon</a></li><li><a href="#kapittel-2-paragraf-3">§ 5. Kommunens ansvar for kvalitet</a></li><li><a href="#kapittel-2-paragraf-4">§ 6. Kommunens ansvar for å tilrettelegge for samarbeid</a></li><li><a href="#kapittel-2-paragraf-5">§ 7. Økonomisk vederlag</a></li></ul></li><li><a href="#kapittel-3" data-child-interval="§§ 8 – 20">Kapittel 3. Funksjons- og kvalitetskrav</a><ul class="tocSubUl"><li><a href="#kapittel-3-paragraf-1">§ 8. Forsvarlig og kunnskapsbasert praksis</a></li><li><a href="#kapittel-3-paragraf-2">§ 9. Tjenestens innhold</a></li><li><a href="#kapittel-3-paragraf-3">§ 10. Dokumentasjon, elektronisk journal og epikrise</a></li><li><a href="#kapittel-3-paragraf-4">§ 11. Forløpsperspektiv og brukerinvolvering</a></li><li><a href="#kapittel-3-paragraf-5">§ 12. Krav til samarbeid med pasientens fastlege og øvrige helse- og omsorgstjenester</a></li><li><a href="#kapittel-3-paragraf-6">§ 13. Krav til elektronisk samhandling</a></li><li><a href="#kapittel-3-paragraf-7">§ 14. Prioritering</a></li><li><a href="#kapittel-3-paragraf-8">§ 15. Allmenne tilgjengelighetsbestemmelser</a></li><li><a href="#kapittel-3-paragraf-9">§ 16. Krav til rapportering</a></li><li><a href="#kapittel-3-paragraf-10">§ 17. Behandling i hjemmet og ambulante tilbud</a></li><li><a href="#kapittel-3-paragraf-11">§ 18. Henvisningspraksis</a></li><li><a href="#kapittel-3-paragraf-12">§ 19. Sykefraværsoppfølging</a></li><li><a href="#kapittel-3-paragraf-13">§ 20. Tolk</a></li></ul></li><li><a href="#kapittel-4" data-child-interval="§§ 21 – 23">Kapittel 4. Avtale om driftstilskudd</a><ul class="tocSubUl"><li><a href="#kapittel-4-paragraf-1">§ 21. Inngåelse av ny individuell avtale</a></li><li><a href="#kapittel-4-paragraf-2">§ 22. Avslutning av individuell avtale</a></li><li><a href="#kapittel-4-paragraf-3">§ 23. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2017-09-01-1334" id="dokument"><h1>Forskrift om funksjons- og kvalitetskrav for fysioterapeuter med kommunal driftsavtale</h1><section class="section" data-name="kap1" id="kapittel-1" data-lovdata-URL="SF/forskrift/2017-09-01-1334/KAPITTEL_1"><h2>Kapittel 1. Formål, virkeområde og definisjoner</h2><article class="legalArticle" data-lovdata-URL="SF/forskrift/2017-09-01-1334/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Formålet med forskriften er å sikre personer som oppholder seg i kommunen nødvendige fysioterapitjenester av god kvalitet.</article><article class="legalP" id="kapittel-1-paragraf-1-ledd-2">Forskriften regulerer kommunale fysioterapitjenester som ytes av selvstendig næringsdrivende fysioterapeuter med kommunal driftsavtale.</article><article class="legalP" id="kapittel-1-paragraf-1-ledd-3">Forskriften skal være et virkemiddel for kommunen for å sikre kvalitet i og en helhetlig utvikling av kommunale fysioterapitjenester.</article></article><article class="legalArticle" data-lovdata-URL="SF/forskrift/2017-09-01-1334/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften menes med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Fysioterapeut:</i> Selvstendig næringsdrivende fysioterapeut, inkludert manuellterapeut, med kommunal driftsavtale.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Manuellterapeut:</i> Fysioterapeut registrert med autorisasjon som manuellterapeut i Helsepersonellregisteret.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Kommunal driftsavtale:</i> Avtale med kommunen om å tilby fysioterapitjenester på vegne av kommunen.</article></article></li></ol></article><article class="changesToParent">Endret ved forskrifter <a href="forskrift/2022-12-16-2321">16 des 2022 nr. 2321</a> (i kraft 1 jan 2023), <a href="forskrift/2024-12-09-3011">9 des 2024 nr. 3011</a> (i kraft 1 jan 2025).</article></article></section><section class="section" data-name="kap2" id="kapittel-2" data-lovdata-URL="SF/forskrift/2017-09-01-1334/KAPITTEL_2"><h2>Kapittel 2. Kommunens ansvar</h2><article class="legalArticle" data-lovdata-URL="SF/forskrift/2017-09-01-1334/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Det kommunale ansvaret for tjenestetilbudet</span></h3><article class="legalP" id="kapittel-2-paragraf-1-ledd-1">Kommunen skal sørge for at personer som oppholder seg i kommunen tilbys nødvendig medisinsk habilitering og rehabilitering, jf. helse- og <a href="lov/2011-06-24-30/§3-1">omsorgstjenesteloven § 3-1</a> og <a href="lov/2011-06-24-30/§3-2">§ 3-2</a> første ledd.</article><article class="legalP" id="kapittel-2-paragraf-1-ledd-2">Kommunen skal sørge for et tilstrekkelig antall fysioterapeuter.</article></article><article class="legalArticle" data-lovdata-URL="SF/forskrift/2017-09-01-1334/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kommunens ansvar for informasjon</span></h3><article class="legalP" id="kapittel-2-paragraf-2-ledd-1">Kommunen skal sørge for at innbyggerne i kommunen gis nødvendig informasjon om det kommunale fysioterapitilbudet som ytes av fysioterapeuter med driftsavtale, inkludert hvilken tilleggskompetanse innen fysioterapifaget den enkelte fysioterapeut eventuelt innehar.</article><article class="legalP" id="kapittel-2-paragraf-2-ledd-2">Kommunen plikter å holde fysioterapeuter informert om planer og forhold i den kommunale helse- og omsorgstjenesten som kan ha betydning for fysioterapeutens virksomhet.</article></article><article class="legalArticle" data-lovdata-URL="SF/forskrift/2017-09-01-1334/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kommunens ansvar for kvalitet</span></h3><article class="legalP" id="kapittel-2-paragraf-3-ledd-1">Kommunen skal sørge for et forsvarlig tilbud av fysioterapitjenester, og at fastsatte kvalitets- og funksjonskrav til tjenestetilbudet overholdes, jf. <a href="forskrift/2017-09-01-1334/kap3">kapittel 3</a>.</article><article class="legalP" id="kapittel-2-paragraf-3-ledd-2">Kommunen skal sørge for at det arbeides systematisk med kvalitetsforbedring og pasient- og brukersikkerhet, og at tjenestene er i tråd med krav fastsatt i helse- og omsorgslovgivningen og i forskrifter gitt med hjemmel i disse bestemmelsene.</article><article class="legalP" id="kapittel-2-paragraf-3-ledd-3">Kommunen skal medvirke til at fysioterapeuter kan gjennomføre og delta i etter- og videreutdanning som er relevant for den kommunale helse- og omsorgstjenesten.</article><article class="legalP" id="kapittel-2-paragraf-3-ledd-4">Kommunen skal legge til rette for at behandlingsoppgaver utenfor fysioterapeutens lokaler kan gjennomføres effektivt og med kvalitet, og på en måte som ivaretar fysioterapeutens sikkerhet.</article></article><article class="legalArticle" data-lovdata-URL="SF/forskrift/2017-09-01-1334/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kommunens ansvar for å tilrettelegge for samarbeid</span></h3><article class="legalP" id="kapittel-2-paragraf-4-ledd-1">Kommunen skal legge til rette for samarbeid mellom kommunen og fysioterapeutene.</article><article class="legalP" id="kapittel-2-paragraf-4-ledd-2">Kommunen skal legge til rette for samarbeid mellom fysioterapeutene og andre tjenesteytere, og sikre en hensiktsmessig og god integrering av fysioterapitjenester i kommunens øvrige helse- og omsorgstjenestetilbud.</article><article class="legalP" id="kapittel-2-paragraf-4-ledd-3">Kommunen skal legge til rette for samarbeid mellom fysioterapeutene og spesialisthelsetjenesten.</article></article><article class="legalArticle" data-lovdata-URL="SF/forskrift/2017-09-01-1334/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Økonomisk vederlag</span></h3><article class="legalP" id="kapittel-2-paragraf-5-ledd-1">Fysioterapeutens økonomiske vederlag for undersøkelse og behandling av pasienter består av et driftstilskudd fra kommunen og de til enhver tid gjeldende satser for egenandel og refusjon i forskrift om stønad til dekning av utgifter til fysioterapi.</article><article class="legalP" id="kapittel-2-paragraf-5-ledd-2">Fysioterapeuten kan ikke ta høyere egenandeler eller pasientbetaling enn det som fremgår av forskrift om stønad til dekning av utgifter til fysioterapi m.m.</article></article></section><section class="section" data-name="kap3" id="kapittel-3" data-lovdata-URL="SF/forskrift/2017-09-01-1334/KAPITTEL_3"><h2>Kapittel 3. Funksjons- og kvalitetskrav</h2><article class="legalArticle" data-lovdata-URL="SF/forskrift/2017-09-01-1334/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forsvarlig og kunnskapsbasert praksis</span></h3><article class="legalP" id="kapittel-3-paragraf-1-ledd-1">Fysioterapeuten skal drive sin virksomhet i tråd med krav fastsatt i lov og forskrift, oppdatert kunnskap og nasjonale retningslinjer.</article><article class="legalP" id="kapittel-3-paragraf-1-ledd-2">Fysioterapeuten skal tilstrebe å redusere risiko for uønskede hendelser i sin virksomhet.</article></article><article class="legalArticle" data-lovdata-URL="SF/forskrift/2017-09-01-1334/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tjenestens innhold</span></h3><article class="legalP" id="kapittel-3-paragraf-2-ledd-1">Fysioterapi omfatter undersøkende, behandlende, rehabiliterende og forebyggende tiltak, herunder veiledning, opplæring og vurdering av behov for hjelpemidler.</article><article class="legalP" id="kapittel-3-paragraf-2-ledd-2">Behandling hos fysioterapeut inkluderer tiltak som har til hensikt å optimalisere funksjon, begrense et funksjonstap, eller lindre smerter og symptomer.</article><article class="legalP" id="kapittel-3-paragraf-2-ledd-3">I avtaletiden skal fysioterapeuten benytte behandlingsformer forankret i kunnskapsbasert praksis, og som er akseptert av helsemyndighetene. Behandlingsformer omfattet av lov om alternativ behandling <a href="forskrift/2017-09-01-1334/§2">§ 2</a> skal ikke ytes i avtaletiden.</article></article><article class="legalArticle" data-lovdata-URL="SF/forskrift/2017-09-01-1334/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon, elektronisk journal og epikrise</span></h3><article class="legalP" id="kapittel-3-paragraf-3-ledd-1">Fysioterapeuten skal føre journal fortløpende, jf. <a href="lov/1999-07-02-64/§39">lov om helsepersonell § 39</a> og <a href="forskrift/2019-03-01-168/§7">forskrift om pasientjournal § 7</a> og <a href="forskrift/2019-03-01-168/§8">§ 8</a>.</article><article class="legalP" id="kapittel-3-paragraf-3-ledd-2">Fysioterapeutens elektroniske pasientjournalsystem skal oppfylle krav til journalføring, elektronisk samhandling og personvern fastsatt i lov og forskrift.</article><article class="legalP" id="kapittel-3-paragraf-3-ledd-3">Med mindre det er åpenbart unødvendig skal fysioterapeuten, etter samtykke fra pasienten, oversende epikrise, jf. <a href="lov/1999-07-02-64/§45a">helsepersonelloven § 45a</a> tredje ledd, til fastlege og eventuelt annen henvisende instans etter avsluttet behandling.</article><article class="legalP" id="kapittel-3-paragraf-3-ledd-4">Med mindre pasienten motsetter seg det skal fysioterapeuten sende epikrise til fastlegen når det er nødvendig for å kunne gi pasienten forsvarlig oppfølging.</article></article><article class="legalArticle" data-lovdata-URL="SF/forskrift/2017-09-01-1334/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forløpsperspektiv og brukerinvolvering</span></h3><article class="legalP" id="kapittel-3-paragraf-4-ledd-1">Fysioterapeuten skal yte sine tjenester i et forløpsperspektiv. Tjenestetilbudet skal ses i en større helhet, og fysioterapeuten skal bidra til nødvendig tverrfaglig samhandling og koordinering til pasientens beste.</article><article class="legalP" id="kapittel-3-paragraf-4-ledd-2">All behandling skal bygge på prinsippet om informert samtykke og pasientens rett til medbestemmelse, og evalueres sammen med pasienten. Behandlingen skal avsluttes dersom den ikke gir ønsket eller hensiktsmessig effekt.</article></article><article class="legalArticle" data-lovdata-URL="SF/forskrift/2017-09-01-1334/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til samarbeid med pasientens fastlege og øvrige helse- og omsorgstjenester</span></h3><article class="legalP" id="kapittel-3-paragraf-5-ledd-1">Fysioterapeuten skal samarbeide med pasientens fastlege og andre relevante tjenesteytere ved behov. Fysioterapeuten skal etter nærmere avtale med kommunen delta på relevante samarbeidsarenaer.</article><article class="legalP" id="kapittel-3-paragraf-5-ledd-2">Fysioterapeuten plikter å informere fastlege om forhold som avdekkes i undersøkelse og behandling som kan gi grunnlag for oppfølging fra fastlegen. Manuellterapeuter skal informere fastlegen når det henvises til spesialisthelsetjenesten.</article><article class="legalP" id="kapittel-3-paragraf-5-ledd-3">For pasienter med behov for langvarige og koordinerte tjenester, plikter fysioterapeuten å informere pasienten om individuell plan og koordinator i kommunen og melde behov for individuell plan og koordinator til kommunens koordinerende enhet. Fysioterapeuten skal ved behov medvirke til utarbeidelse av individuell plan.</article></article><article class="legalArticle" data-lovdata-URL="SF/forskrift/2017-09-01-1334/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Krav til elektronisk samhandling</span></h3><article class="legalP" id="kapittel-3-paragraf-6-ledd-1">Fysioterapeuten skal kunne sende og motta meldinger elektronisk via sikker kommunikasjon.</article><article class="changesToParent">Endret ved forskrift <a href="forskrift/2020-12-08-2643">8 des 2020 nr. 2643</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2017-09-01-1334/§14" data-name="§14" id="kapittel-3-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Prioritering</span></h3><article class="legalP" id="kapittel-3-paragraf-7-ledd-1">Fysioterapeuten skal prioritere henvendelser ut i fra en konkret vurdering av haste- og alvorlighetsgrad. I vurderingen skal det tas hensyn til nasjonale og kommunale prioriteringer, og til hvordan fysioterapeutens totale kapasitet best kan utnyttes.</article></article><article class="legalArticle" data-lovdata-URL="SF/forskrift/2017-09-01-1334/§15" data-name="§15" id="kapittel-3-paragraf-8"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Allmenne tilgjengelighetsbestemmelser</span></h3><article class="legalP" id="kapittel-3-paragraf-8-ledd-1">Fysioterapeuten skal kunne motta henvendelser i sin åpningstid, og plikter å vurdere alle henvendelser.</article><article class="legalP" id="kapittel-3-paragraf-8-ledd-2">Fysioterapeuten skal, så langt mulig, sørge for fraværsdekning i forbindelse med ordinært fravær ved for eksempel ferie, kurs og etterutdanning. Avvikling av fraværet meddeles kommunen. Inntak av vikar skal godkjennes av kommunen.</article><article class="legalP" id="kapittel-3-paragraf-8-ledd-3">Fysioterapeutens lokaler skal være fysisk utformet slik at virksomhetens alminnelige funksjon er tilgjengelig for flest mulig, jf. <a href="lov/2017-06-16-51/§17">lov 16. juni 2017 nr. 51 om likestilling og forbud mot diskriminering § 17</a> andre ledd.</article><article class="legalP" id="kapittel-3-paragraf-8-ledd-4">Fysioterapeutens lokaler skal være utstyrt med nødvendig utstyr for å kunne ivareta fysioterapeutens pasientgrupper.</article><article class="changesToParent">Endret ved forskrift <a href="forskrift/2021-09-20-2838">20 sep 2021 nr. 2838</a>.</article></article><article class="legalArticle" data-lovdata-URL="SF/forskrift/2017-09-01-1334/§16" data-name="§16" id="kapittel-3-paragraf-9"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Krav til rapportering</span></h3><article class="legalP" id="kapittel-3-paragraf-9-ledd-1">Fysioterapeuten skal avgi nødvendige data til styrings- og kvalitetsformål for å ivareta myndighetenes ansvar for et forsvarlig helse- og omsorgstilbud og faglig utvikling av fysioterapitjenester. Staten, eller kommunen i samarbeid med fysioterapeuten, fastsetter hvilke data som skal avgis.</article><article class="legalP" id="kapittel-3-paragraf-9-ledd-2">De alminnelige regler om taushetsplikt gjelder ved utlevering av opplysninger etter første ledd.</article><article class="legalP" data-text-size="small" id="kapittel-3-paragraf-9-ledd-3">Trer i kraft når departementet bestemmer, se <a href="forskrift/2017-09-01-1334/§23">§ 23</a>.</article></article><article class="legalArticle" data-lovdata-URL="SF/forskrift/2017-09-01-1334/§17" data-name="§17" id="kapittel-3-paragraf-10"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Behandling i hjemmet og ambulante tilbud</span></h3><article class="legalP" id="kapittel-3-paragraf-10-ledd-1">Fysioterapeuten skal gi tilbud om behandling i hjemmet til hjemmeboende pasienter som:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-10-ledd-1-punkt-1"><article class="legalP" id="kapittel-3-paragraf-10-ledd-1-punkt-1-ledd-1">på grunn av sin helsetilstand eller funksjonsevne ikke er i stand til å møte til konsultasjon i fysioterapeutens lokaler eller</article></article></li><li data-name="b." value="2"><article class="listArticle" id="kapittel-3-paragraf-10-ledd-1-punkt-2"><article class="legalP" id="kapittel-3-paragraf-10-ledd-1-punkt-2-ledd-1">når dette anses nødvendig for å sikre pasienten forsvarlig helsehjelp</article></article></li></ol></article><article class="legalP" id="kapittel-3-paragraf-10-ledd-2">Kommunen og fysioterapeuten avtaler nærmere hvordan fysioterapeuten skal bidra til å avhjelpe kommunens behov for ambulerende tjenester.</article><article class="legalP" id="kapittel-3-paragraf-10-ledd-3">For pasienter i et habiliterings- eller rehabiliteringsforløp skal fysioterapitjenesten kunne ytes integrert med dagtilbud, barnehage, skole, arbeidsplass eller andre relevante arenaer.</article></article><article class="legalArticle" data-lovdata-URL="SF/forskrift/2017-09-01-1334/§18" data-name="§18" id="kapittel-3-paragraf-11"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Henvisningspraksis</span></h3><article class="legalP" id="kapittel-3-paragraf-11-ledd-1">Fysioterapeuten skal ved behov henvise pasienter til pasientens fastlege eller andre kommunale helse- og omsorgstjenester.</article><article class="legalP" id="kapittel-3-paragraf-11-ledd-2">Manuellterapeut skal ved behov henvise pasienter til pasientens fastlege, spesialisthelsetjenesten eller andre kommunale helse- og omsorgstjenester. Manuellterapeutens henvisninger til spesialisthelsetjenesten skal støtte faglig riktig oppgavefordeling og god samhandling mellom behandlingsnivåene i tråd med lov, forskrift og lokale samarbeidsavtaler. Henvisningen skal gi nødvendig informasjon slik at pasienten kan få god og forsvarlig behandling.</article><article class="legalP" id="kapittel-3-paragraf-11-ledd-3">Manuellterapeut skal ved henvisning til spesialisthelsetjenesten informere pasienten om retten til fritt behandlingsvalg, jf. pasient- og <a href="lov/1999-07-02-63/§2-4">brukerrettighetsloven § 2-4</a>.</article></article><article class="legalArticle" data-lovdata-URL="SF/forskrift/2017-09-01-1334/§19" data-name="§19" id="kapittel-3-paragraf-12"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Sykefraværsoppfølging</span></h3><article class="legalP" id="kapittel-3-paragraf-12-ledd-1">Manuellterapeuten skal delta i oppfølgingen av den sykemeldte, dersom manuellterapeuten er sykemelder.</article><article class="legalP" id="kapittel-3-paragraf-12-ledd-2">Manuellterapeuten skal gjennom sin sykefraværsoppfølging av pasienten, bidra til at varig arbeidsuførhet unngås eller utsettes lengst mulig.</article></article><article class="legalArticle" data-lovdata-URL="SF/forskrift/2017-09-01-1334/§20" data-name="§20" id="kapittel-3-paragraf-13"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tolk</span></h3><article class="legalP" id="kapittel-3-paragraf-13-ledd-1">Fysioterapeuten skal benytte tolk ved behov.</article><article class="legalP" id="kapittel-3-paragraf-13-ledd-2">Utgiftene til bruk av tolk dekkes av kommunen.</article></article></section><section class="section" data-name="kap4" id="kapittel-4" data-lovdata-URL="SF/forskrift/2017-09-01-1334/KAPITTEL_4"><h2>Kapittel 4. Avtale om driftstilskudd</h2><article class="legalArticle" data-lovdata-URL="SF/forskrift/2017-09-01-1334/§21" data-name="§21" id="kapittel-4-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Inngåelse av ny individuell avtale</span></h3><article class="legalP" id="kapittel-4-paragraf-1-ledd-1">Kommunen fatter vedtak om tildeling av ledig avtalehjemmel. Avtalehjemmel skal være i samsvar med omfanget fysioterapeuten forutsettes å arbeide.</article><article class="legalP" id="kapittel-4-paragraf-1-ledd-2">Kommunen skal ikke inngå driftsavtaler som er mindre enn 50 prosent av fullt tilskudd. Kommunene skal kun utlyse deltidshjemler når dette samsvarer med kommunens tjenestebehov.</article><article class="legalP" id="kapittel-4-paragraf-1-ledd-3">Avtalehjemmelen er en del av kommunens helse- og omsorgstjeneste og kan ikke selges, omsettes eller overdras av den enkelte fysioterapeut som ønsker å avslutte sin virksomhet.</article><article class="legalP" id="kapittel-4-paragraf-1-ledd-4">Fysioterapeuten og kommunen kan ikke inngå avtaler i strid med bestemmelser i denne forskriften.</article></article><article class="legalArticle" data-lovdata-URL="SF/forskrift/2017-09-01-1334/§22" data-name="§22" id="kapittel-4-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Avslutning av individuell avtale</span></h3><article class="legalP" id="kapittel-4-paragraf-2-ledd-1">Kommunen og fysioterapeuten kan si opp avtalen om driftstilskudd med en frist på seks måneder. Partene kan avtale kortere oppsigelsesfrist.</article><article class="legalP" id="kapittel-4-paragraf-2-ledd-2">Oppsigelse fra kommunens side må være saklig begrunnet. Før vedtak om oppsigelse treffes skal kommunen innkalle fysioterapeuten til møte.</article><article class="legalP" id="kapittel-4-paragraf-2-ledd-3">Ved vesentlig mislighold kan avtalen heves med øyeblikkelig virkning.</article></article><article class="legalArticle" data-lovdata-URL="SF/forskrift/2017-09-01-1334/§23" data-name="§23" id="kapittel-4-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft 1. januar 2018.</article><article class="legalP" id="kapittel-4-paragraf-3-ledd-2">Departementet bestemmer når <a href="forskrift/2017-09-01-1334/§16">§ 16</a> om krav til rapportering skal tre i kraft.</article></article></section></main></body></html>