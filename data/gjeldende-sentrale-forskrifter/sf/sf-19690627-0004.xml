<!DOCTYPE html><html lang="no"><head><title>Forskrift om tariff for oppkreving av gebyrer i forbindelse med utstedelse og fornyelse av lastelinjesertifikater m.v. for norske skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1969-06-27-4</dd><dt class="dokid">DokumentID</dt><dd class="dokid">SF/forskrift/1969-06-27-4</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdir.</li></ul></dd><dt class="publishedIn">Publisert i</dt><dd class="publishedIn">I 1969 s 876, II 1969 s 641</dd><dt class="dateInForce">I kraft fra</dt><dd class="dateInForce">1969-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">1986-01-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/1986-01-24-532">forskrift/1986-01-24-532</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1903-06-09-7/§14">lov/1903-06-09-7/§14</a></li></ul></dd><dt class="titleShort">Korttittel</dt><dd class="titleShort">Forskrift om tariff for lastelinjesertifikat</dd><dt class="title">Tittel</dt><dd class="title">Forskrift om tariff for oppkreving av gebyrer i forbindelse med utstedelse og fornyelse av lastelinjesertifikater m.v. for norske skip.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 27. juni 1969 i henhold til lov om Statskontrol med Skibes Sjødygtighed av 9. juni 1903, nr. 7, § 14, 2. ledd. Fremmet av Departementet for handel og skipsfart. Endret ved kgl.res. 12 mai 1972 og 24 jan 1975, ved regj.res. 11 nov 1976, ved kgl.res. 13 jan 1978, ved kgl.res. 19 des 1980, <a href="forskrift/1982-08-13-1301">13 aug 1982 nr. 1301</a>, <a href="forskrift/1984-04-05-1057">5 april 1984 nr. 1057</a>, <a href="forskrift/1985-01-07-278">7 jan 1985 nr. 278</a>, <a href="forskrift/1986-01-24-532">24 jan 1986 nr. 532</a>.</dd><dt class="refid">RefID</dt><dd class="refid">forskrift/1969-06-27-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tariff for oppkreving av gebyrer i forbindelse med utstedelse og fornyelse av lastelinjesertifikater m.v. for norske skip.</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li><li><a href="#paragraf-10">§ 10.</a></li><li><a href="#paragraf-11">§ 11.</a></li><li><a href="#paragraf-12">§ 12.</a></li></ul></li></ul></dd></dl></header><main class="documentBody" data-lovdata-URL="SF/forskrift/1969-06-27-4" id="dokument"><h1>Forskrift om tariff for oppkreving av gebyrer i forbindelse med utstedelse og fornyelse av lastelinjesertifikater m.v. for norske skip.</h1><article class="legalArticle" data-lovdata-URL="SF/forskrift/1969-06-27-4/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne tariff gjelder for oppkreving av gebyrer for besiktelse i forbindelse med utstedelse og fornyelse av lastelinjesertifikat for norske skip, samt for årlig inspeksjon på norske skip med internasjonalt lastelinjesertifikat, foretatt av en offentlig godkjent besiktelsesinstitusjon.</article><article class="legalP" id="paragraf-1-ledd-2">Sjøfartsdirektoratet kan justere satsene i <a href="forskrift/1969-06-27-4/§2">§§ 2</a> og <a href="forskrift/1969-06-27-4/§10">10 i</a> takt med endringer i bistillingsregulativet.</article></article><article class="legalArticle" data-lovdata-URL="SF/forskrift/1969-06-27-4/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.<sup class="footnotereference" data-footnotereferencevalue="1" data-unique-footnote-counter="1">1</sup></h2><article class="legalP" id="paragraf-2-ledd-1">Den godtgjørelse som kan oppkreves for utstedelse og fornyelse av lastelinjesertifikat m.v. på norske skip skal beregnes etter nedenstående satser: <table><thead><tr><th colspan="4" data-text-align="center" data-vertical-align="top">Registertonn brutto</th><th colspan="2" data-text-align="center" data-vertical-align="top">Rubrikk 1</th><th data-text-align="center" data-vertical-align="top">Rubrikk 2</th></tr><tr><th colspan="4" data-text-align="center" data-vertical-align="top" /><th colspan="2" data-text-align="center" data-vertical-align="top">Første gangs</th><th data-text-align="center" data-vertical-align="top">Fornyelse av</th></tr><tr><th colspan="4" data-text-align="center" data-vertical-align="top" /><th colspan="2" data-text-align="center" data-vertical-align="top">utstedelse</th><th data-text-align="center" data-vertical-align="top">av sertifikat</th></tr><tr><th colspan="4" data-text-align="center" data-vertical-align="top" /><th colspan="2" data-text-align="center" data-vertical-align="top">av sertifikat</th><th data-text-align="center" data-vertical-align="top">(se <a href="forskrift/1969-06-27-4/§4">§ 4</a></th></tr><tr><th colspan="4" data-text-align="center" data-vertical-align="top" /><th colspan="2" data-text-align="center" data-vertical-align="top" /><th data-text-align="center" data-vertical-align="top">nedenfor)</th></tr><tr><th colspan="4" data-text-align="center" data-vertical-align="top" /><th colspan="2" data-text-align="center" data-vertical-align="top">kr</th><th data-text-align="center" data-vertical-align="top">kr</th></tr></thead><tbody><tr><td data-text-align="left" data-vertical-align="top">Under</td><td data-text-align="right" data-vertical-align="top">150</td><td data-text-align="center" data-vertical-align="top" /><td data-text-align="left" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top">990</td><td data-text-align="right" data-vertical-align="top">400</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">150</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">300</td><td data-text-align="right" data-vertical-align="top">1.620</td><td data-text-align="right" data-vertical-align="top">520</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">300</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">500</td><td data-text-align="right" data-vertical-align="top">1.910</td><td data-text-align="right" data-vertical-align="top">690</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">500</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">1.000</td><td data-text-align="right" data-vertical-align="top">2.370</td><td data-text-align="right" data-vertical-align="top">840</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">1.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">1.500</td><td data-text-align="right" data-vertical-align="top">2.990</td><td data-text-align="right" data-vertical-align="top">1.070</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">1.500</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">2.000</td><td data-text-align="right" data-vertical-align="top">3.340</td><td data-text-align="right" data-vertical-align="top">1.150</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">2.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">2.500</td><td data-text-align="right" data-vertical-align="top">3.720</td><td data-text-align="right" data-vertical-align="top">1.300</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">2.500</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">3.000</td><td data-text-align="right" data-vertical-align="top">4.120</td><td data-text-align="right" data-vertical-align="top">1.450</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">3.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">4.000</td><td data-text-align="right" data-vertical-align="top">4.360</td><td data-text-align="right" data-vertical-align="top">1.490</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">4.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">5.000</td><td data-text-align="right" data-vertical-align="top">4.870</td><td data-text-align="right" data-vertical-align="top">1.550</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">5.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">6.000</td><td data-text-align="right" data-vertical-align="top">5.090</td><td data-text-align="right" data-vertical-align="top">1.600</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">6.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">7.000</td><td data-text-align="right" data-vertical-align="top">5.300</td><td data-text-align="right" data-vertical-align="top">1.650</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">7.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">8.000</td><td data-text-align="right" data-vertical-align="top">5.530</td><td data-text-align="right" data-vertical-align="top">1.710</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">8.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">9.000</td><td data-text-align="right" data-vertical-align="top">5.750</td><td data-text-align="right" data-vertical-align="top">1.790</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">9.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">10.000</td><td data-text-align="right" data-vertical-align="top">5.970</td><td data-text-align="right" data-vertical-align="top">1.850</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">10.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">12.000</td><td data-text-align="right" data-vertical-align="top">6.190</td><td data-text-align="right" data-vertical-align="top">1.900</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">12.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">15.000</td><td data-text-align="right" data-vertical-align="top">6.420</td><td data-text-align="right" data-vertical-align="top">1.980</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">15.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">19.000</td><td data-text-align="right" data-vertical-align="top">6.650</td><td data-text-align="right" data-vertical-align="top">2.030</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">19.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">25.000</td><td data-text-align="right" data-vertical-align="top">6.840</td><td data-text-align="right" data-vertical-align="top">2.070</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">25.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">32.000</td><td data-text-align="right" data-vertical-align="top">7.060</td><td data-text-align="right" data-vertical-align="top">2.190</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">32.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">40.000</td><td data-text-align="right" data-vertical-align="top">7.300</td><td data-text-align="right" data-vertical-align="top">2.220</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">40.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">50.000</td><td data-text-align="right" data-vertical-align="top">7.520</td><td data-text-align="right" data-vertical-align="top">2.260</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">50.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">65.000</td><td data-text-align="right" data-vertical-align="top">7.750</td><td data-text-align="right" data-vertical-align="top">2.320</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">65.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">80.000</td><td data-text-align="right" data-vertical-align="top">7.960</td><td data-text-align="right" data-vertical-align="top">2.380</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">80.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">100.000</td><td data-text-align="right" data-vertical-align="top">8.180</td><td data-text-align="right" data-vertical-align="top">2.450</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">100.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">125.000</td><td data-text-align="right" data-vertical-align="top">8.400</td><td data-text-align="right" data-vertical-align="top">2.530</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">125.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">160.000</td><td data-text-align="right" data-vertical-align="top">8.620</td><td data-text-align="right" data-vertical-align="top">2.590</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">160.000</td><td data-text-align="center" data-vertical-align="top" /><td data-text-align="left" data-vertical-align="top">men under</td><td data-text-align="right" data-vertical-align="top">200.000</td><td data-text-align="right" data-vertical-align="top">8.840</td><td data-text-align="right" data-vertical-align="top">2.650</td></tr><tr><td data-text-align="left" data-vertical-align="top">Fra og med</td><td data-text-align="right" data-vertical-align="top">200.000</td><td data-text-align="center" data-vertical-align="top" /><td data-text-align="left" data-vertical-align="top">og derover</td><td data-text-align="right" data-vertical-align="top" /><td data-text-align="right" data-vertical-align="top">9.060</td><td data-text-align="right" data-vertical-align="top">2.710</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jfr. <a href="forskrift/1969-06-27-4/§1">§ 1</a>, 2. ledd.</article></footer></article><article class="legalArticle" data-lovdata-URL="SF/forskrift/1969-06-27-4/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Gebyret for førstegangsutstedelse av sertifikat, jfr. <a href="forskrift/1969-06-27-4/§2">§ 2</a>, rubrikk 1, omfatter alt arbeid i forbindelse med besiktelse og utstedelse av lastelinjesertifikat, herunder kontroll av lastemerkenes stilling på skipssidene, kontroll med utførelse av pålegg m.v., uansett om påleggene utføres før fart eller om det er gitt tidsfrist med disse.</article></article><article class="legalArticle" data-lovdata-URL="SF/forskrift/1969-06-27-4/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Dersom den nødvendige besiktelse for fornyelse av lastelinjesertifikat ikke kan utføres i forbindelse med en periodisk klassebesiktelse, besiktelse for fartssertifikat eller besiktelse for passasjersertifikat, betales halvparten av det gebyr som er fastsatt for førstegangsutstedelse av sertifikat.</article></article><article class="legalArticle" data-lovdata-URL="SF/forskrift/1969-06-27-4/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Utstedes eller fornyes flere lastelinjesertifikater samtidig, beregnes gebyr bare for ett sertifikat. For utstedelse eller fornyelse av et lastelinjesertifikat til skip som har annet lastelinjesertifikat, betales gebyr som for fornyelse av sertifikat, jfr. <a href="forskrift/1969-06-27-4/§4">§ 4</a>.</article></article><article class="legalArticle" data-lovdata-URL="SF/forskrift/1969-06-27-4/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">For årlig periodisk inspeksjon på skip med internasjonalt lastelinjesertifikat, jfr. § 5, 2.3 i forskrifter om lastelinjer på skip og lektere med fartssertifikat i utenriks fart, fastsatt av Sjøfartsdirektoratet den 17. juni 1968, betales gebyr etter <a href="forskrift/1969-06-27-4/§2">§ 2</a>, rubrikk 2 i denne tariff.</article></article><article class="legalArticle" data-lovdata-URL="SF/forskrift/1969-06-27-4/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Når mindre forandringer er foretatt med et skip som har gyldig lastelinjesertifikat, og disse forandringer innebærer en endring av fribordene uten å gjøre en fullstendig besiktelse nødvendig, beregnes gebyr som for fornyelse av sertifikat.</article></article><article class="legalArticle" data-lovdata-URL="SF/forskrift/1969-06-27-4/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Dersom det av spesielle grunner bare foretas partiell besiktelse for utstedelse eller fornyelse av sertifikat for et tidsrom av maksimum 12 måneder, betales halvparten av det gebyr som er fastsatt for førstegangs utstedelse av sertifikat.</article></article><article class="legalArticle" data-lovdata-URL="SF/forskrift/1969-06-27-4/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Gebyrene gjelder for besiktelse m.v. som foretas både i Norge og i utlandet. Departementet for handel og skipsfart kan dog fastsette høyere gebyr for land hvor gebyrene etter omstendighetene måtte anses å være for lave.</article></article><article class="legalArticle" data-lovdata-URL="SF/forskrift/1969-06-27-4/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.<sup class="footnotereference" data-footnotereferencevalue="1" data-unique-footnote-counter="1">1</sup></h2><article class="legalP" id="paragraf-10-ledd-1">For utstedelse av lastelinjesertifikat uten tilhørende besiktelse, f.eks. på grunn av forandring av skipets navn eller hjemsted, bortkommet sertifikat m.v., betales kr. 280,-. Utstedes flere lastelinjesertifikater samtidig beregnes gebyr i henhold til denne paragraf bare for ett sertifikat.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Fastsatt 11. nov. 1976. – Jfr. 1, 2. ledd.</article></footer></article><article class="legalArticle" data-lovdata-URL="SF/forskrift/1969-06-27-4/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">For besiktelser eller kontroll som utføres av en offentlig godkjent besiktelsesinstitusjon, betales reiseutgifter i tillegg til gebyret etter besiktelsesinstitusjonens vanlige regler.</article></article><article class="legalArticle" data-lovdata-URL="SF/forskrift/1969-06-27-4/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Disse bestemmelser trer i kraft 1. juli 1969.</article><article class="legalP" id="paragraf-12-ledd-2">Samtidig oppheves Tariff for gebyrer som kan oppkreves av besiktelsesinstitusjoner i forbindelse med utstedelse og fornyelse av lastelinjesertifikater for norske skip, fastsatt ved kongelig resolusjon av 17. februar 1967.</article><article class="legalP" id="paragraf-12-ledd-3">For besiktelse som er påbegynt, men ikke avsluttet før 1. juli 1969, skal den nye tariff benyttes.</article></article></main></body></html>