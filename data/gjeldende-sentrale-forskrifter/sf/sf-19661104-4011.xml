<!DOCTYPE html><html lang="no"><head><title>Forskrift om plassering av skogsvirke ved riksveg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1966-11-04-4011</dd><dt class="dokid">DokumentID</dt><dd class="dokid">SF/forskrift/1966-11-04-4011</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avd. for miljø, kollektivtransport og veg</li></ul></dd><dt class="dateInForce">I kraft fra</dt><dd class="dateInForce">1967-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-12-13-1984">forskrift/2019-12-13-1984</a> fra 2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1963-06-21-23/§30">lov/1963-06-21-23/§30</a></li></ul></dd><dt class="titleShort">Korttittel</dt><dd class="titleShort">Forskr. om plassering av skogsvirke ved riksveg</dd><dt class="title">Tittel</dt><dd class="title">Forskrift om plassering av skogsvirke ved riksveg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet/Samferdselsdepartementet 4. november 1966 ved rundskriv nr. 50/66 i medhold av <a href="lov/1963-06-21-23/§30">vegloven § 30</a> siste ledd, jfr. også <a href="lov/1963-06-21-23/§9">§ 9</a>. <br /><strong>Endret</strong> ved <a href="forskrift/2003-02-20-194">forskrifter 20 feb 2003 nr. 194</a>, <a href="forskrift/2005-10-07-1220">7 okt 2005 nr. 1220</a>, <a href="forskrift/2019-12-13-1984">13 des 2019 nr. 1984</a> (i kraft 1 jan 2020).</dd><dt class="refid">RefID</dt><dd class="refid">forskrift/1966-11-04-4011</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om plassering av skogsvirke ved riksveg</a></li></ul></dd></dl></header><main class="documentBody" data-lovdata-URL="SF/forskrift/1966-11-04-4011" id="dokument"><h1>Forskrift om plassering av skogsvirke ved riksveg</h1><ol class="defaultList" type="1"><li data-name="1." value="1"><article class="listArticle" id="punkt-1"><article class="legalP" id="punkt-1-ledd-1">Ved motorveg eller motortrafikkveg må skogsvirke ikke uten løyve av vegmyndigheten plasseres innenfor de byggegrenser som er fastsatt i eller med hjemmel i <a href="lov/1963-06-21-23/§29">veglovens § 29</a>.</article><article class="legalP" id="punkt-1-ledd-2">Ved motorveg tillates ikke nyttet andre avkjørsler enn de eksisterende tilførselsveger. Det samme gjelder ved motortrafikkveg, men Vegdirektoratet kan i særlige tilfeller gi tillatelse til avkjørsel uten disse.</article></article></li><li data-name="2." value="2"><article class="listArticle" id="punkt-2"><article class="legalP" id="punkt-2-ledd-1">Ved andre riksveger må opplag av skogsvirke ikke plasseres slik at det nedsetter den fri sikt i vegkryss eller langs vegen. Heller ikke må slikt opplag plasseres på sted hvor det kan være fare for at skogsvirket ruller, faller eller glir ned på vegen eller ned i veggrøften.</article><article class="legalP" id="punkt-2-ledd-2">Opplag av skogsvirke må ikke i noe tilfelle plasseres i vegskjæringer eller fyllinger eller nærmere vegkanten enn 3 meter, målt vannrett. Dersom det anses forsvarlig av trafikk- og andre sikkerhetsmessige grunner, kan vegmyndigheten ved mindre trafikkerte veger likevel gis tillatelse til at opplag plasseres nærmere enn 3 meter.</article><article class="legalP" id="punkt-2-ledd-3">For plassering av virke på vegens eiendomsområde, gjelder dessuten bestemmelsene i <a href="lov/1963-06-21-23/§57">veglovens § 57</a>, annet ledd, pkt. 2. Vegmyndigheten bemyndiges til å gi løyve i slike tilfelle, jfr. <a href="lov/1963-06-21-23/§9">veglovens § 9</a>.</article></article></li><li data-name="3." value="3"><article class="listArticle" id="punkt-3"><article class="legalP" id="punkt-3-ledd-1">Større opplagsplass som forutsettes brukt regelmessig, må i sin helhet legges utenfor vegens eiendomsområde og med godkjent avkjørsel fra vegen, jfr. regler gitt av Vegdirektoratet 16. juli 1964.</article></article></li><li data-name="4." value="4"><article class="listArticle" id="punkt-4"><article class="legalP" id="punkt-4-ledd-1">Ved andre opplagsplasser kan vegmyndigheten når trafikkmessige hensyn tilsier det, kreve at det nyttes oppstillingsplass for kjøretøy slik at disse under av- eller pålessing blir stående utenfor kjørebanen og slik at de ikke hindrer den frie sikt langs vegen. Beliggenheten og utformingen av oppstillingsplassen må godkjennes av vegmyndigheten, som senere kan påby endring eller flytting av oppstillingsplassen eller avgrense eller nekte bruken av den dersom trafikkmessige hensyn eller hensynet til vegens vedlikehold eller utbedring gjør det nødvendig.</article></article></li><li data-name="5." value="5"><article class="listArticle" id="punkt-5"><article class="legalP" id="punkt-5-ledd-1">Er det under av- og pålessing nødvendig å ha kjøretøy stående helt eller delvis i kjørebanen eller like inn til denne, må det sørges for at av- og pålessingen ikke volder fare eller ulempe for annen ferdsel. Den person som utfører transporten er ansvarlig for at stedet varsles i begge fartsretninger med særskilt anordning godkjent av Vegdirektoratet.</article></article></li><li data-name="6." value="6"><article class="listArticle" id="punkt-6"><article class="legalP" id="punkt-6-ledd-1">Opplag av skogsvirke skal sikres slik at ikke noe av dette kan rulle, falle eller gli ned på vegen.</article><article class="legalP" id="punkt-6-ledd-2">Vegens eiendomsområde skal holdes ryddig for bark, kvister o.l. og veggrøftene skal til enhver tid holdes rene. For øvrig gjelder bestemmelsene i <a href="lov/1963-06-21-23/§57">veglovens § 57</a>, første til tredje ledd, og <a href="lov/1963-06-21-23/§58">§ 58</a>, første ledd.</article></article></li><li data-name="7." value="7"><article class="listArticle" id="punkt-7"><article class="legalP" id="punkt-7-ledd-1">I spesielle tilfelle kan vegmyndigheten fravike disse forskrifter hvis trafikkmessige eller vegtekniske hensyn ikke avgjort taler imot det.</article></article></li><li data-name="8." value="8"><article class="listArticle" id="punkt-8"><article class="legalP" id="punkt-8-ledd-1">Overtredelse av disse forskrifter er straffbar, jfr. <a href="lov/1963-06-21-23/§61">veglovens § 61</a>.</article></article></li><li data-name="9." value="9"><article class="listArticle" id="punkt-9"><article class="legalP" id="punkt-9-ledd-1">Disse forskrifter medfører ingen endring i den myndighet som er tillagt politiet og vegmyndigheten til å treffe regulerende vedtak i medhold av lovgivningen om vegtrafikken og heller ikke i trafikkreglenes bestemmelser om adgang til stans eller parkering på veg.</article></article></li><li data-name="10." value="10"><article class="listArticle" id="punkt-10"><article class="legalP" id="punkt-10-ledd-1">Forskriftene trer i kraft 1. januar 1967.</article></article></li></ol><article class="changesToParent">Endret ved <a href="forskrift/2003-02-20-194">forskrifter 20 feb 2003 nr. 194</a>, <a href="forskrift/2005-10-07-1220">7 okt 2005 nr. 1220</a> (i kraft 1 juni 2006), <a href="forskrift/2019-12-13-1984">13 des 2019 nr. 1984</a> (i kraft 1 jan 2020).</article></main></body></html>