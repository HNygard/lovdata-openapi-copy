<!DOCTYPE html><html lang="no"><head><title>Forskrift om kontrolltiltak overfor arbeidstakere som er omfattet av lov om stillingsvern mv. for arbeidstakere på skip (skipsarbeidsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-01-25-53</dd><dt class="dokid">DokumentID</dt><dd class="dokid">SF/forskrift/2019-01-25-53</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2019-01-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2013-06-21-102/§9-1">lov/2013-06-21-102/§9-1</a></li><li><a href="forskrift/2013-07-03-974">forskrift/2013-07-03-974</a></li></ul></dd><dt class="dateOfPublication">Kunngjort</dt><dd class="dateOfPublication">2019-01-31 14:00</dd><dt class="titleShort">Korttittel</dt><dd class="titleShort">Forskrift om kontrolltiltak overfor arbeidstakere som er omfattet av skipsarbeidsloven</dd><dt class="title">Tittel</dt><dd class="title">Forskrift om kontrolltiltak overfor arbeidstakere som er omfattet av lov om stillingsvern mv. for arbeidstakere på skip (skipsarbeidsloven)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 25. januar 2019 med hjemmel i <a href="lov/2013-06-21-102">lov 21. juni 2013 nr. 102</a> om stillingsvern mv. for arbeidstakere på skip (skipsarbeidsloven) <a href="lov/2013-06-21-102/§9-1">§ 9-1</a> fjerde ledd, jf. <a href="forskrift/2013-07-03-974">delegeringsvedtak 3. juli 2013 nr. 974</a>.</dd><dt class="refid">RefID</dt><dd class="refid">forskrift/2019-01-25-53</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kontrolltiltak overfor arbeidstakere som er omfattet av lov om stillingsvern mv. for arbeidstakere på skip (skipsarbeidsloven)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Tilsyn</a></li></ul></li><li><a href="#kapittel-2" data-child-interval="§§ 3 – 7">Kapittel 2. Kameraovervåking</a><ul class="tocSubUl"><li><a href="#kapittel-2-paragraf-1">§ 3. Vilkår for kameraovervåking</a></li><li><a href="#kapittel-2-paragraf-2">§ 4. Varsel om kameraovervåking</a></li><li><a href="#kapittel-2-paragraf-3">§ 5. Utlevering av opptak gjort ved kameraovervåking</a></li><li><a href="#kapittel-2-paragraf-4">§ 6. Sletting av opptak gjort ved kameraovervåking</a></li><li><a href="#kapittel-2-paragraf-5">§ 7. Gyldigheten av tidligere gitte dispensasjoner</a></li></ul></li><li><a href="#kapittel-3" data-child-interval="§§ 8 – 13">Kapittel 3. Arbeidsgivers innsyn i e-post og annet elektronisk lagret materiale</a><ul class="tocSubUl"><li><a href="#kapittel-3-paragraf-1">§ 8. Kapitlets virkeområde</a></li><li><a href="#kapittel-3-paragraf-2">§ 9. Reglenes ufravikelighet</a></li><li><a href="#kapittel-3-paragraf-3">§ 10. Vilkår for innsyn i e-post mv.</a></li><li><a href="#kapittel-3-paragraf-4">§ 11. Prosedyrer ved innsyn</a></li><li><a href="#kapittel-3-paragraf-5">§ 12. Sletting av opplysninger ved opphør av arbeidsforholdet</a></li><li><a href="#kapittel-3-paragraf-6">§ 13. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2019-01-25-53" id="dokument"><h1>Forskrift om kontrolltiltak overfor arbeidstakere som er omfattet av lov om stillingsvern mv. for arbeidstakere på skip (skipsarbeidsloven)</h1><section class="section" data-name="kap1" id="kapittel-1" data-lovdata-URL="SF/forskrift/2019-01-25-53/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2019-01-25-53/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder adgangen til å gjennomføre kontrolltiltak overfor arbeidstakere som har sitt arbeid om bord på norske skip og flyttbare innretninger.</article></article><article class="legalArticle" data-lovdata-URL="SF/forskrift/2019-01-25-53/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tilsyn</span></h3><article class="legalP" id="kapittel-1-paragraf-2-ledd-1">Datatilsynet fører tilsyn med at bestemmelsene i denne forskriften blir overholdt.</article></article></section><section class="section" data-name="kap2" id="kapittel-2" data-lovdata-URL="SF/forskrift/2019-01-25-53/KAPITTEL_2"><h2>Kapittel 2. Kameraovervåking</h2><article class="legalArticle" data-lovdata-URL="SF/forskrift/2019-01-25-53/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for kameraovervåking</span></h3><article class="legalP" id="kapittel-2-paragraf-1-ledd-1">Kameraovervåking er bare tillatt hvis det ut fra rederiets behov er nødvendig for å forebygge at farlige situasjoner oppstår og for å ivareta hensynet til ansattes eller andres sikkerhet, eller det for øvrig er særskilt behov for overvåkingen.</article><article class="legalP" id="kapittel-2-paragraf-1-ledd-2">Med kameraovervåking menes vedvarende eller regelmessig gjentatt personovervåking ved hjelp av fjernbetjent eller automatisk virkende overvåkingskamera eller annet lignende utstyr som er fastmontert. Som kameraovervåking anses overvåking både med og uten mulighet for opptak av lyd- og bildemateriale. Det samme gjelder uekte kameraovervåkingsutstyr eller skilting, oppslag eller lignende som gir inntrykk av at kameraovervåking finner sted.</article></article><article class="legalArticle" data-lovdata-URL="SF/forskrift/2019-01-25-53/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Varsel om kameraovervåking</span></h3><article class="legalP" id="kapittel-2-paragraf-2-ledd-1">Ved kameraovervåking etter forskriften her skal rederiet som behandlingsansvarlig, ved skilting eller på annen måte gjøre tydelig at stedet blir overvåket, og om overvåkingen eventuelt inkluderer lydopptak.</article></article><article class="legalArticle" data-lovdata-URL="SF/forskrift/2019-01-25-53/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utlevering av opptak gjort ved kameraovervåking</span></h3><article class="legalP" id="kapittel-2-paragraf-3-ledd-1">Opptak gjort ved kameraovervåking etter forskriften her, kan bare utleveres til andre enn rederiet dersom<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">den som er avbildet samtykker,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">utleveringen skjer til politiet ved etterforskning av straffbare handlinger eller ulykker, og lovbestemt taushetsplikt ikke er til hinder for utleveringen eller</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">det ellers følger av lov at utlevering kan skje.</article></article></li></ol></article></article><article class="legalArticle" data-lovdata-URL="SF/forskrift/2019-01-25-53/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Sletting av opptak gjort ved kameraovervåking</span></h3><article class="legalP" id="kapittel-2-paragraf-4-ledd-1">Opptak gjort ved kameraovervåking skal slettes senest én uke etter at opptakene er gjort. Hvis det er sannsynlig at opptaket vil bli utlevert til politiet i forbindelse med etterforskning av straffbare handlinger eller ulykker, kan opptakene oppbevares inntil 30 dager.</article><article class="legalP" id="kapittel-2-paragraf-4-ledd-2">Opptak gjort på utsalgssteder som benytter betalingsinstrument eller identitetsbevis, eller i lokaler hvor post- eller banktjenester leveres, skal slettes senest tre måneder etter at opptakene er gjort.</article><article class="legalP" id="kapittel-2-paragraf-4-ledd-3">Sletteplikten etter første og andre ledd gjelder ikke<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-3-punkt-1"><article class="legalP" id="kapittel-2-paragraf-4-ledd-3-punkt-1-ledd-1">opptak som kan være av betydning for rikets eller dets alliertes sikkerhet, forholdet til fremmede makter og andre vitale nasjonale sikkerhetsinteresser, eller</article></article></li><li data-name="b." value="2"><article class="listArticle" id="kapittel-2-paragraf-4-ledd-3-punkt-2"><article class="legalP" id="kapittel-2-paragraf-4-ledd-3-punkt-2-ledd-1">hvor den som er avbildet samtykker i at opptakene oppbevares lenger.</article></article></li></ol></article><article class="legalP" id="kapittel-2-paragraf-4-ledd-4">Dersom det foreligger et særlig behov for oppbevaring i lengre tid enn i første og andre ledd, kan Datatilsynet gjøre unntak fra disse bestemmelsene.</article></article><article class="legalArticle" data-lovdata-URL="SF/forskrift/2019-01-25-53/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gyldigheten av tidligere gitte dispensasjoner</span></h3><article class="legalP" id="kapittel-2-paragraf-5-ledd-1">Dispensasjoner gitt av Datatilsynet etter <a href="forskrift/2000-12-15-1265">forskrift 15. desember 2000 nr. 1265</a> om behandling av personopplysninger (personopplysningsforskriften) § 8-4 sjette ledd om oppbevaring av opptak gjort ved kameraovervåking er gyldige etter forskriften her.</article></article></section><section class="section" data-name="kap3" id="kapittel-3" data-lovdata-URL="SF/forskrift/2019-01-25-53/KAPITTEL_3"><h2>Kapittel 3. Arbeidsgivers innsyn i e-post og annet elektronisk lagret materiale</h2><article class="legalArticle" data-lovdata-URL="SF/forskrift/2019-01-25-53/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kapitlets virkeområde</span></h3><article class="legalP" id="kapittel-3-paragraf-1-ledd-1">Kapitlet her gjelder arbeidsgivers rett til innsyn i opplysninger lagret i<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">e-postkasse som arbeidsgiver har stilt til arbeidstakers disposisjon til bruk i arbeidet</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">arbeidstakers personlige områder i datanettverk eller annet elektronisk utstyr som arbeidsgiver har stilt til arbeidstakers disposisjon til bruk i arbeidet.</article></article></li></ol></article><article class="legalP" id="kapittel-3-paragraf-1-ledd-2">Bestemmelsene gjelder tilsvarende for innsyn i opplysninger som er slettet fra områder som nevnt i første ledd som finnes på sikkerhetskopier eller tilsvarende.</article><article class="legalP" id="kapittel-3-paragraf-1-ledd-3">Kapitlet her gjelder nåværende og tidligere arbeidstakere.</article></article><article class="legalArticle" data-lovdata-URL="SF/forskrift/2019-01-25-53/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Reglenes ufravikelighet</span></h3><article class="legalP" id="kapittel-3-paragraf-2-ledd-1">Det er ikke adgang til å fastsette instruks eller inngå avtale som fraviker bestemmelsene i kapitlet her til ugunst for arbeidstaker.</article></article><article class="legalArticle" data-lovdata-URL="SF/forskrift/2019-01-25-53/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vilkår for innsyn i e-post mv.</span></h3><article class="legalP" id="kapittel-3-paragraf-3-ledd-1">Arbeidsgiver har bare rett til innsyn i opplysninger som er lagret på områder nevnt i <a href="forskrift/2019-01-25-53/§8">§ 8</a><ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">når det er nødvendig for å ivareta den daglige driften eller andre berettigede interesser ved virksomheten, eller</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">ved begrunnet mistanke om at arbeidstakers bruk av e-postkasse eller annet elektronisk utstyr medfører grovt brudd på de plikter som følger av arbeidsforholdet eller kan gi grunnlag for oppsigelse eller avskjed.</article></article></li></ol></article><article class="legalP" id="kapittel-3-paragraf-3-ledd-2">Arbeidsgiver har ikke rett til å overvåke arbeidstakers bruk av elektronisk utstyr, herunder bruk av Internett, med mindre formålet med overvåkingen er<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">å administrere virksomhetens datanettverk eller</article></article></li><li data-name="b." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">å avdekke eller oppklare sikkerhetsbrudd i nettverket.</article></article></li></ol></article></article><article class="legalArticle" data-lovdata-URL="SF/forskrift/2019-01-25-53/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Prosedyrer ved innsyn</span></h3><article class="legalP" id="kapittel-3-paragraf-4-ledd-1">Arbeidstaker skal så langt som mulig varsles og få anledning til å uttale seg før arbeidsgiver gjennomfører innsyn. I varselet skal arbeidsgiver begrunne hvorfor vilkårene for innsyn anses å være oppfylt og orientere om arbeidstakers rettigheter etter denne bestemmelsen.</article><article class="legalP" id="kapittel-3-paragraf-4-ledd-2">Arbeidstaker har innsigelsesrett etter personvernforordningen artikkel 21.</article><article class="legalP" id="kapittel-3-paragraf-4-ledd-3">Arbeidstaker skal så langt som mulig gis anledning til å være til stede under gjennomføringen av innsynet og har rett til å la seg bistå av tillitsvalgt eller annen representant.</article><article class="legalP" id="kapittel-3-paragraf-4-ledd-4">Er innsyn foretatt uten forutgående varsel eller uten at arbeidstaker var til stede, skal arbeidstaker gis skriftlig underretning om dette så snart innsynet er gjennomført. Underretningen skal, i tillegg til opplysningene nevnt i første ledd annet punktum, inneholde opplysninger om hvilken metode for innsyn som ble benyttet, hvilke e-poster eller andre dokumenter som ble åpnet og resultatet av innsynet.</article><article class="legalP" id="kapittel-3-paragraf-4-ledd-5">Unntakene fra rett til informasjon i <a href="lov/2018-06-15-38/§16">personopplysningsloven § 16</a> gjelder tilsvarende.</article><article class="legalP" id="kapittel-3-paragraf-4-ledd-6">Innsyn må gjennomføres på en slik måte at opplysningene så langt som mulig ikke endres og at frembrakte opplysninger kan etterprøves.</article><article class="legalP" id="kapittel-3-paragraf-4-ledd-7">Åpnede e-poster, dokumenter eller tilsvarende som det viser seg at ikke er nødvendige eller relevante for formålet med innsynet, skal straks lukkes. Eventuelle kopier skal slettes.</article></article><article class="legalArticle" data-lovdata-URL="SF/forskrift/2019-01-25-53/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Sletting av opplysninger ved opphør av arbeidsforholdet</span></h3><article class="legalP" id="kapittel-3-paragraf-5-ledd-1">Arbeidstakers e-postkasse skal avsluttes ved arbeidsforholdets opphør, med mindre det foreligger særskilt behov for å holde e-postkasse åpen i en kort periode etter opphøret.</article><article class="legalP" id="kapittel-3-paragraf-5-ledd-2">Opplysninger nevnt i <a href="forskrift/2019-01-25-53/§8">§ 8</a> første ledd bokstav a og b som ikke er nødvendig for den daglige driften av virksomheten, skal slettes innen rimelig tid etter arbeidsforholdets opphør.</article></article><article class="legalArticle" data-lovdata-URL="SF/forskrift/2019-01-25-53/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-6-ledd-1">Forskriften trer i kraft straks.</article></article></section></main></body></html>