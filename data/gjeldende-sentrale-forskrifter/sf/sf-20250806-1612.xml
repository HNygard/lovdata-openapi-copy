<!DOCTYPE html><html lang="nb"><head><title>Forskrift om elektronisk stiftelse og registrering av aksjeselskaper og om elektronisk registrering av utenlandske foretak mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-06-1612</dd><dt class="dokid">DokumentID</dt><dd class="dokid">SF/forskrift/2025-08-06-1612</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2023-12-22-2310">forskrift/2023-12-22-2310</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2025-06-20-105/§5-7">lov/2025-06-20-105/§5-7</a></li><li><a href="lov/2025-06-20-105/§5-9">lov/2025-06-20-105/§5-9</a></li><li><a href="lov/2025-06-20-106/§4-7">lov/2025-06-20-106/§4-7</a></li><li><a href="lov/2025-06-20-106/§4-9">lov/2025-06-20-106/§4-9</a></li><li><a href="lov/2025-06-20-106/§4-10">lov/2025-06-20-106/§4-10</a></li></ul></dd><dt class="dateOfPublication">Kunngjort</dt><dd class="dateOfPublication">2025-08-11 14:50</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om elektronisk stiftelse og registrering av aksjeselskaper og om elektronisk registrering av utenlandske foretak mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 6. august 2025 med hjemmel i <a href="lov/2025-06-20-105/§5-7">lov 20. juni 2025 nr. 105 om Enhetsregisteret (enhetsregisterloven) § 5-7</a> og <a href="lov/2025-06-20-105/§5-9">§ 5-9</a> og <a href="lov/2025-06-20-106/§4-7">lov 20. juni 2025 nr. 106 om Foretaksregisteret (foretaksregisterloven) § 4-7</a>, <a href="lov/2025-06-20-106/§4-9">§ 4-9</a> og <a href="lov/2025-06-20-106/§4-10">§ 4-10</a>. <br /> <strong>EØS-henvisninger:</strong> <a href="avtale/avt-1992-05-02-1-v22">EØS-avtalen vedlegg XXII</a> nr. 1 (direktiv <a href="eu/32017l1132">(EU) 2017/1132</a> endret ved direktiv <a href="eu/32019l1151">(EU) 2019/1151</a>).</dd><dt class="refid">RefID</dt><dd class="refid">forskrift/2025-08-06-1612</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om elektronisk stiftelse og registrering av aksjeselskaper og om elektronisk registrering av utenlandske foretak mv.</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Elektronisk stiftelse og registrering av aksjeselskaper i Foretaksregisteret mv.</a><ul class="tocSubUl"><li><a href="#kapittel-1-paragraf-1">§ 1. Mal for elektronisk stiftelse av aksjeselskaper</a></li><li><a href="#kapittel-1-paragraf-2">§ 2. Elektronisk melding om nyregistrering og endringsmelding for aksjeselskaper</a></li></ul></li><li><a href="#kapittel-2" data-child-interval="§ 3">Kapittel 2. Elektronisk registrering av utenlandsk foretak i Foretaksregisteret og Enhetsregisteret mv.</a><ul class="tocSubUl"><li><a href="#kapittel-2-paragraf-1">§ 3. Elektronisk melding om nyregistrering og endringsmelding for utenlandske foretak</a></li></ul></li><li><a href="#kapittel-3" data-child-interval="§§ 4 – 5">Kapittel 3. Tilgjengeliggjøring av informasjon om regler om stiftelse og registrering av aksjeselskaper og om registrering av utenlandske foretak</a><ul class="tocSubUl"><li><a href="#kapittel-3-paragraf-1">§ 4. Tilgjengeliggjøring av informasjon om regler om stiftelse og registrering av aksjeselskaper</a></li><li><a href="#kapittel-3-paragraf-2">§ 5. Tilgjengeliggjøring av informasjon av regler om registrering av utenlandske foretak mv.</a></li></ul></li><li><a href="#kapittel-4" data-child-interval="§ 6">Kapittel 4. Offentliggjøring av informasjon om elektroniske identifikasjonsmidler</a><ul class="tocSubUl"><li><a href="#kapittel-4-paragraf-1">§ 6. Offentliggjøring av informasjon om elektroniske identifikasjonsmidler</a></li></ul></li><li><a href="#kapittel-5" data-child-interval="§ 7">Kapittel 5. Ikrafttredelse</a><ul class="tocSubUl"><li><a href="#kapittel-5-paragraf-1">§ 7. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-08-06-1612" id="dokument"><h1>Forskrift om elektronisk stiftelse og registrering av aksjeselskaper og om elektronisk registrering av utenlandske foretak mv.</h1><section class="section" data-name="kap1" id="kapittel-1" data-lovdata-URL="SF/forskrift/2025-08-06-1612/KAPITTEL_1"><h2>Kapittel 1. Elektronisk stiftelse og registrering av aksjeselskaper i Foretaksregisteret mv.</h2><article class="legalArticle" data-lovdata-URL="SF/forskrift/2025-08-06-1612/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Mal for elektronisk stiftelse av aksjeselskaper</span></h3><article class="legalP" id="kapittel-1-paragraf-1-ledd-1">Ved elektronisk stiftelse av aksjeselskap etter <a href="lov/1997-06-13-44/§2-1/ledd/1/setning/3">aksjeloven § 2-1 første ledd tredje punktum</a>, skal det benyttes mal som er godkjent av registerføreren. Malen skal være i tråd med minstekravene til stiftelsesdokumentet i <a href="lov/1997-06-13-44/kap2">aksjeloven kapittel 2</a>.</article></article><article class="legalArticle" data-lovdata-URL="SF/forskrift/2025-08-06-1612/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Elektronisk melding om nyregistrering og endringsmelding for aksjeselskaper</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Meldinger etter <a href="lov/2025-06-20-106/§4-1">foretaksregisterloven § 4-1</a> og <a href="lov/2025-06-20-106/§4-2">§ 4-2</a> kan for aksjeselskaper sendes elektronisk til Foretaksregisteret. Registerføreren kan pålegge at meldinger som nevnt i første punktum skal sendes inn elektronisk.</article><article class="numberedLegalP" data-numerator="2" id="kapittel-1-paragraf-2-nummer-2">(2) Første ledd første punktum gjelder ikke for meldinger der aksjeinnskuddet ikke utelukkende skal gjøres opp med penger.</article><article class="numberedLegalP" data-numerator="3" id="kapittel-1-paragraf-2-nummer-3">(3) Ved innsending av elektronisk melding til Foretaksregisteret som nevnt i denne paragrafen, skal det benyttes skjema eller løsning som er godkjent av registerføreren.</article></article></section><section class="section" data-name="kap2" id="kapittel-2" data-lovdata-URL="SF/forskrift/2025-08-06-1612/KAPITTEL_2"><h2>Kapittel 2. Elektronisk registrering av utenlandsk foretak i Foretaksregisteret og Enhetsregisteret mv.</h2><article class="legalArticle" data-lovdata-URL="SF/forskrift/2025-08-06-1612/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Elektronisk melding om nyregistrering og endringsmelding for utenlandske foretak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Meldinger etter <a href="lov/2025-06-20-106/§4-1">foretaksregisterloven § 4-1</a> og <a href="lov/2025-06-20-106/§4-2">§ 4-2</a> kan for utenlandske foretak sendes elektronisk til Foretaksregisteret. Registerføreren kan pålegge at meldinger som nevnt i første punktum skal sendes inn elektronisk.</article><article class="numberedLegalP" data-numerator="2" id="kapittel-2-paragraf-1-nummer-2">(2) Ved innsending av elektronisk melding til Foretaksregisteret som nevnt i denne paragrafen, skal det benyttes skjema eller løsning som er godkjent av registerføreren.</article><article class="numberedLegalP" data-numerator="3" id="kapittel-2-paragraf-1-nummer-3">(3) Første og andre ledd gjelder tilsvarende for meldinger til Enhetsregisteret etter <a href="lov/2025-06-20-105/kap5">enhetsregisterloven kapittel 5</a> for utenlandsk foretak.</article></article></section><section class="section" data-name="kap3" id="kapittel-3" data-lovdata-URL="SF/forskrift/2025-08-06-1612/KAPITTEL_3"><h2>Kapittel 3. Tilgjengeliggjøring av informasjon om regler om stiftelse og registrering av aksjeselskaper og om registrering av utenlandske foretak</h2><article class="legalArticle" data-lovdata-URL="SF/forskrift/2025-08-06-1612/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tilgjengeliggjøring av informasjon om regler om stiftelse og registrering av aksjeselskaper</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Registerføreren skal sørge for at det utarbeides informasjon om regler om stiftelse og registering av aksjeselskaper. Informasjonen skal minst inneholde:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">En oversikt over reglene for å stifte aksjeselskaper og registrere slike selskaper i Foretaksregisteret, herunder om elektronisk stiftelse og registrering, krav til bruk av mal, skjema eller løsning, identifisering av fysiske personer, språkkrav og gebyrer for registrering.</article></article></li><li data-name="b." value="2"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">En oversikt over reglene for å bli styremedlem eller daglig leder i et aksjeselskap.</article></article></li><li data-name="c." value="3"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">En oversikt over reglene om myndigheten og ansvaret til styret og daglig leder i et aksjeselskap, herunder om myndighet til å representere selskapet utad.</article></article></li><li data-name="d." value="4"><article class="listArticle" id="kapittel-3-paragraf-1-nummer-1-punkt-4"><article class="legalP" id="kapittel-3-paragraf-1-nummer-1-punkt-4-ledd-1">En oversikt over reglene om frakjennelse av retten til å ha tillitsverv i et aksjeselskap og om myndigheter eller organer som er ansvarlige for å oppbevare informasjon om personer som er frakjent retten til å ha tillitsverv.</article></article></li></ol></article><article class="numberedLegalP" data-numerator="2" id="kapittel-3-paragraf-1-nummer-2">(2) Informasjon som nevnt i første ledd skal utarbeides på norsk og engelsk, og være gratis og offentlig tilgjengelig. Registerføreren skal sørge for at informasjonen på engelsk er tilgjengelig på nettsider eller registreringsportaler som kan nås via Single Digital Gateway.</article></article><article class="legalArticle" data-lovdata-URL="SF/forskrift/2025-08-06-1612/§5" data-name="§5" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilgjengeliggjøring av informasjon av regler om registrering av utenlandske foretak mv.</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Registerføreren skal sørge for at det utarbeides informasjon om regler om registrering av utenlandske foretak. Informasjonen skal minst inneholde en oversikt over reglene for å registrere utenlandske foretak i Foretaksregisteret og Enhetsregisteret, herunder om elektronisk registrering, krav til bruk av skjema eller løsning, identifisering av fysiske personer og språkkrav.</article><article class="numberedLegalP" data-numerator="2" id="kapittel-3-paragraf-2-nummer-2">(2) Informasjon som nevnt i første ledd skal utarbeides på norsk og engelsk, og være gratis og offentlig tilgjengelig. Registerføreren skal sørge for at informasjonen på engelsk er tilgjengelig på nettsider eller registreringsportaler som kan nås via Single Digital Gateway.</article></article></section><section class="section" data-name="kap4" id="kapittel-4" data-lovdata-URL="SF/forskrift/2025-08-06-1612/KAPITTEL_4"><h2>Kapittel 4. Offentliggjøring av informasjon om elektroniske identifikasjonsmidler</h2><article class="legalArticle" data-lovdata-URL="SF/forskrift/2025-08-06-1612/§6" data-name="§6" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Offentliggjøring av informasjon om elektroniske identifikasjonsmidler</span></h3><article class="legalP" id="kapittel-4-paragraf-1-ledd-1">Registerføreren skal offentliggjøre informasjon om hvilke elektroniske identifikasjonsmidler som kan benyttes ved innsending av meldinger til Foretaksregisteret etter <a href="forskrift/2025-08-06-1612/§2">§ 2</a> og <a href="forskrift/2025-08-06-1612/§3">§ 3</a>. Informasjon som nevnt i første punktum skal utarbeides på norsk og engelsk, og være gratis og offentlig tilgjengelig.</article></article></section><section class="section" data-name="kap5" id="kapittel-5" data-lovdata-URL="SF/forskrift/2025-08-06-1612/KAPITTEL_5"><h2>Kapittel 5. Ikrafttredelse</h2><article class="legalArticle" data-lovdata-URL="SF/forskrift/2025-08-06-1612/§7" data-name="§7" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1. januar 2026. Fra samme tidspunkt oppheves <a href="forskrift/2023-12-22-2310">forskrift 22. desember 2023 nr. 2310 om elektronisk stiftelse og registrering av aksjeselskaper og om elektronisk registrering av utenlandske foretak mv.</a></article></article></section></main></body></html>