<!DOCTYPE html><html lang="nb"><head><title>Forskrift om eksamen, studierett og grader ved Høgskolen i Østfold</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-17-2231</dd><dt class="dokid">DokumentID</dt><dd class="dokid">SF/forskrift/2024-09-17-2231</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskolen i Østfold</li></ul></dd><dt class="dateInForce">I kraft fra</dt><dd class="dateInForce">2024-10-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2018-02-08-229">forskrift/2018-02-08-229</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§10-6">lov/2024-03-08-9/§10-6</a></li><li><a href="lov/2024-03-08-9/§10-7">lov/2024-03-08-9/§10-7</a></li><li><a href="lov/2024-03-08-9/§11-1">lov/2024-03-08-9/§11-1</a></li><li><a href="lov/2024-03-08-9/§11-4">lov/2024-03-08-9/§11-4</a></li><li><a href="lov/2024-03-08-9/§11-6">lov/2024-03-08-9/§11-6</a></li><li><a href="lov/2024-03-08-9/§11-7">lov/2024-03-08-9/§11-7</a></li></ul></dd><dt class="dateOfPublication">Kunngjort</dt><dd class="dateOfPublication">2024-09-24 14:15</dd><dt class="title">Tittel</dt><dd class="title">Forskrift om eksamen, studierett og grader ved Høgskolen i Østfold</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Østfold 17. september 2024 med hjemmel i <a href="lov/2024-03-08-9/§10-6">lov 8. mars 2024 nr. 9 om universiteter og høyskoler (universitets- og høyskoleloven) §§ 10-6</a>, <a href="lov/2024-03-08-9/§10-7">10-7</a>, <a href="lov/2024-03-08-9/§11-1">11-1</a>, <a href="lov/2024-03-08-9/§11-4">11-4</a>, <a href="lov/2024-03-08-9/§11-6">11-6</a> og <a href="lov/2024-03-08-9/§11-7">11-7</a>.</dd><dt class="refid">RefID</dt><dd class="refid">forskrift/2024-09-17-2231</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om eksamen, studierett og grader ved Høgskolen i Østfold</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Motstrid med forskrift om rammeplan</a></li><li><a href="#kapittel-1-paragraf-3">§ 1-3. Utfyllende bestemmelser</a></li><li><a href="#kapittel-1-paragraf-4">§ 1-4. Definisjoner</a></li></ul></li><li><a href="#kapittel-2" data-child-interval="§§ 2-1 – 2-9">Kapittel 2. Studierett</a><ul class="tocSubUl"><li><a href="#kapittel-2-paragraf-1">§ 2-1. Vilkår for studierett</a></li><li><a href="#kapittel-2-paragraf-2">§ 2-2. Krav til forkunnskaper og studieprogresjon</a></li><li><a href="#kapittel-2-paragraf-3">§ 2-3. Opphør av studierett</a></li><li><a href="#kapittel-2-paragraf-4">§ 2-4. Tap av studierett</a></li><li><a href="#kapittel-2-paragraf-5">§ 2-5. Reaktivering av studierett</a></li><li><a href="#kapittel-2-paragraf-6">§ 2-6. Privatist</a></li><li><a href="#kapittel-2-paragraf-7">§ 2-7. Permisjon</a></li><li><a href="#kapittel-2-paragraf-8">§ 2-8. Særlig tilrettelegging av studiesituasjonen</a></li><li><a href="#kapittel-2-paragraf-9">§ 2-9. Krav om politiattest</a></li></ul></li><li><a href="#kapittel-3" data-child-interval="§§ 3-1 – 3-3">Kapittel 3. Studentutveksling</a><ul class="tocSubUl"><li><a href="#kapittel-3-paragraf-1">§ 3-1. Utvekslingsstudenter</a></li><li><a href="#kapittel-3-paragraf-2">§ 3-2. Forhåndsgodkjenning</a></li><li><a href="#kapittel-3-paragraf-3">§ 3-3. Kriterier for studier i utlandet</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Veiledet praksis</a><ul class="tocSubUl"><li><a href="#kapittel-4-paragraf-1">§ 4-1. Veiledet praksis</a></li><li><a href="#kapittel-4-paragraf-2">§ 4-2. Ikke bestått praksis</a></li></ul></li><li><a href="#kapittel-5" data-child-interval="§ 5-1">Kapittel 5. Vurderingsformer og karaktersystem</a><ul class="tocSubUl"><li><a href="#kapittel-5-paragraf-1">§ 5-1. Vurderingsformer, omfang og karakterregel</a></li></ul></li><li><a href="#kapittel-6" data-child-interval="§§ 6-1 – 6-11">Kapittel 6. Eksamen</a><ul class="tocSubUl"><li><a href="#kapittel-6-paragraf-1">§ 6-1. Adgang til eksamen</a></li><li><a href="#kapittel-6-paragraf-2">§ 6-2. Oppmelding og avmelding til eksamen</a></li><li><a href="#kapittel-6-paragraf-3">§ 6-3. Antall eksamensforsøk</a></li><li><a href="#kapittel-6-paragraf-4">§ 6-4. Forsøk til eksamen og praksis ved nytt opptak</a></li><li><a href="#kapittel-6-paragraf-5">§ 6-5. Tillatte hjelpemidler</a></li><li><a href="#kapittel-6-paragraf-6">§ 6-6. Språk og målform ved eksamen</a></li><li><a href="#kapittel-6-paragraf-7">§ 6-7. Tilrettelagt eksamen</a></li><li><a href="#kapittel-6-paragraf-8">§ 6-8. Fravær fra eksamen</a></li><li><a href="#kapittel-6-paragraf-9">§ 6-9. Utsatt eksamen og ny eksamen</a></li><li><a href="#kapittel-6-paragraf-10">§ 6-10. Eksamenstid og -sted</a></li><li><a href="#kapittel-6-paragraf-11">§ 6-11. Digital eksamen</a></li></ul></li><li><a href="#kapittel-7" data-child-interval="§ 7-1">Kapittel 7. Sensorordninger og sensur</a><ul class="tocSubUl"><li><a href="#kapittel-7-paragraf-1">§ 7-1. Sensorordninger og sensurfrist</a></li></ul></li><li><a href="#kapittel-8" data-child-interval="§§ 8-1 – 8-3">Kapittel 8. Begrunnelse og klage</a><ul class="tocSubUl"><li><a href="#kapittel-8-paragraf-1">§ 8-1. Rett til begrunnelse</a></li><li><a href="#kapittel-8-paragraf-2">§ 8-2. Klage over karakterfastsettelse</a></li><li><a href="#kapittel-8-paragraf-3">§ 8-3. Klage over formelle feil ved eksamen</a></li></ul></li><li><a href="#kapittel-9" data-child-interval="§§ 9-1 – 9-7">Kapittel 9. Adferd og reaksjoner</a><ul class="tocSubUl"><li><a href="#kapittel-9-paragraf-1">§ 9-1. Politiattest med merknad</a></li><li><a href="#kapittel-9-paragraf-2">§ 9-2. Løpende og særskilt skikkethetsvurdering</a></li><li><a href="#kapittel-9-paragraf-3">§ 9-3. Forstyrrende opptreden</a></li><li><a href="#kapittel-9-paragraf-4">§ 9-4. Grovt klanderverdig opptreden</a></li><li><a href="#kapittel-9-paragraf-5">§ 9-5. Fusk</a></li><li><a href="#kapittel-9-paragraf-6">§ 9-6. Skriftlig advarsel ved fusk</a></li><li><a href="#kapittel-9-paragraf-7">§ 9-7. Annullering og utestenging ved fusk</a></li></ul></li><li><a href="#kapittel-10" data-child-interval="§§ 10-1 – 10-6">Kapittel 10. Grader</a><ul class="tocSubUl"><li><a href="#kapittel-10-paragraf-1">§ 10-1. Grader og yrkesutdanninger</a></li><li><a href="#kapittel-10-paragraf-2">§ 10-2. Krav til bachelorgradens omfang og sammensetning</a></li><li><a href="#kapittel-10-paragraf-3">§ 10-3. Krav til mastergradens omfang og sammensetning</a></li><li><a href="#kapittel-10-paragraf-4">§ 10-4. Krav til fellesgrader</a></li><li><a href="#kapittel-10-paragraf-5">§ 10-5. Krav til graden ph.d.</a></li><li><a href="#kapittel-10-paragraf-6">§ 10-6. Faglig godkjenning</a></li></ul></li><li><a href="#kapittel-11" data-child-interval="§§ 11-1 – 11-2">Kapittel 11. Vitnemål, Diploma Supplement og karakterutskrift</a><ul class="tocSubUl"><li><a href="#kapittel-11-paragraf-1">§ 11-1. Utstedelse av vitnemål og karakterutskrift</a></li><li><a href="#kapittel-11-paragraf-2">§ 11-2. Godkjenning av ekstern utdanning i grad</a></li></ul></li><li><a href="#kapittel-12" data-child-interval="§§ 12-1 – 12-2">Kapittel 12. Ikrafttredelse og overgangsordning</a><ul class="tocSubUl"><li><a href="#kapittel-12-paragraf-1">§ 12-1. Ikrafttredelse</a></li><li><a href="#kapittel-12-paragraf-2">§ 12-2. Overgangsordning</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-09-17-2231" id="dokument"><h1>Forskrift om eksamen, studierett og grader ved Høgskolen i Østfold</h1><section class="section" data-name="kap1" id="kapittel-1" data-lovdata-URL="SF/forskrift/2024-09-17-2231/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2024-09-17-2231/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for studier, eksamener og grader ved Høgskolen i Østfold.</article><article class="numberedLegalP" data-numerator="2" id="kapittel-1-paragraf-1-nummer-2">(2) Det kan gjelde egne regler for fellesgrader. Avvik fra denne forskriften skal fremgå av samarbeidsavtale og studieplan for fellesgraden, jf. <a href="forskrift/2024-09-17-2231/§10-4">§ 10-4</a>.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriften gjelder også for opplæringsdelen i doktorgradsutdanningene, i det øvrige reguleres disse utdanningene av forskrift for gradene philosophiae doctor (ph.d.) og philosophiae doctor (ph.d.) i kunstnerisk utviklingsarbeid ved Høgskolen i Østfold.</article></article><article class="legalArticle" data-lovdata-URL="SF/forskrift/2024-09-17-2231/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Motstrid med forskrift om rammeplan</span></h3><article class="legalP" id="kapittel-1-paragraf-2-ledd-1">Dersom denne forskriften strider mot en gjeldende nasjonal rammeplan, nasjonale retningslinjer eller andre nasjonale styringsdokumenter, gjelder nasjonale bestemmelser foran denne forskriften.</article></article><article class="legalArticle" data-lovdata-URL="SF/forskrift/2024-09-17-2231/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Utfyllende bestemmelser</span></h3><article class="legalP" id="kapittel-1-paragraf-3-ledd-1">Rektor kan fastsette utfyllende bestemmelser til forskriften. Formålet er å klargjøre og presisere innholdet i de ulike bestemmelsene.</article></article><article class="legalArticle" data-lovdata-URL="SF/forskrift/2024-09-17-2231/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) <i>Arbeidskrav</i> er obligatoriske krav som i henhold til emnebeskrivelsen må være godkjent før studenten skal kunne fremstille seg til eksamen og/eller gjennomføre praksis. Arbeidskrav skal gi et faglig utbytte, en vesentlig kompetanse eller en ferdighet som er nødvendig for å kunne få et fullt utbytte av undervisningen. Obligatorisk oppmøte som arbeidskrav kan kun benyttes dersom det gir et faglig utbytte som ikke kan oppnås på andre måter eller når deltakelse er viktig for studiekvaliteten.</article><article class="numberedLegalP" data-numerator="2" id="kapittel-1-paragraf-4-nummer-2">(2) <i>Diploma Supplement</i> er et internasjonalt vitnemålstillegg. Det gir utfyllende beskrivelse av kvalifikasjonene som kandidaten har oppnådd.</article><article class="numberedLegalP" data-numerator="3" id="kapittel-1-paragraf-4-nummer-3">(3) <i>Eksamen</i> er dokumentasjon av arbeid som gir grunnlag for fastsettelse av karakter.<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-nummer-3-punkt-1"><article class="legalP" id="kapittel-1-paragraf-4-nummer-3-punkt-1-ledd-1"><i>Deleksamen</i> er eksamen i et emne der det gis egen karakter, men der karakter slås sammen med en karakter i øvrig deleksamen i det samme emnet. Emnet er ikke bestått før alle deleksamener er bestått. Resultat av deleksamen fremgår ikke på vitnemålet, kun sluttkarakteren i emnet.</article></article></li><li data-name="b." value="2"><article class="listArticle" id="kapittel-1-paragraf-4-nummer-3-punkt-2"><article class="legalP" id="kapittel-1-paragraf-4-nummer-3-punkt-2-ledd-1"><i>Eksamen med flere komponenter</i>: eksamen som består av én skriftlig og én muntlig komponent. Skriftlig komponent må være vurdert til bestått før muntlig komponent kan gjennomføres. Muntlig komponent kan virke justerende på resultatet fastsatt for skriftlig komponent. Resultat av skriftlig eksamenskomponent fremgår ikke på karakterutskrift, kun sluttkarakteren i emnet. Resultatet fra skriftlig komponent og endelig justert karakter må være tilgjengelig i Studentweb senest etter at muntlig komponent er gjennomført.</article></article></li></ol></article><article class="numberedLegalP" data-numerator="4" id="kapittel-1-paragraf-4-nummer-4">(4) <i>Emne</i> er den minste studiepoenggivende enhet som kan inngå i et studieprogram. Normalt skal et emne ha et omfang på minst 10 studiepoeng. Emnets omfang og innhold fastsettes i emnebeskrivelsen.</article><article class="numberedLegalP" data-numerator="5" id="kapittel-1-paragraf-4-nummer-5">(5) <i>Emnebeskrivelse</i> angir blant annet emnets omfang, forkunnskapskrav, forventet læringsutbytte, innhold, læringsaktiviteter, arbeidskrav, vurderingsformer, karakterregel, hjelpemidler ved eksamen og litteraturliste. Emnebeskrivelser inngår i én eller flere studieplaner. Emnebeskrivelsen er juridisk bindende i saksbehandling overfor studentene.</article><article class="numberedLegalP" data-numerator="6" id="kapittel-1-paragraf-4-nummer-6">(6) <i>Fellesgrad</i> er et samarbeid mellom to eller flere institusjoner, der disse i fellesskap etablerer og tilbyr et studieprogram.</article><article class="numberedLegalP" data-numerator="7" id="kapittel-1-paragraf-4-nummer-7">(7) <i>Prøve</i> er en samlebetegnelse for vurderingsformer som ligger et trinn under eksamen med hensyn til formalisering. En prøve kan inngå som del av en eksamen eller som arbeidskrav.</article><article class="numberedLegalP" data-numerator="8" id="kapittel-1-paragraf-4-nummer-8">(8) <i>Rammeplan / nasjonale retningslinjer</i> er en plan for et studieprogram der departementet har fastsatt nasjonale rammer for studiet.</article><article class="numberedLegalP" data-numerator="9" id="kapittel-1-paragraf-4-nummer-9">(9) <i>Student</i> er en som er tatt opp til studiepoenggivende emne eller studieprogram ved Høgskolen i Østfold, jf. <a href="lov/2024-03-08-9/§8-1">universitets- og høyskoleloven §§ 8-1</a>, <a href="lov/2024-03-08-9/§8-2">8-2</a> og <a href="lov/2024-03-08-9/§8-5">8-5</a>.</article><article class="numberedLegalP" data-numerator="10" id="kapittel-1-paragraf-4-nummer-10">(10) <i>Studieplan</i> er en plan utarbeidet ved høgskolen for et studieprogram, uavhengig av om studiet er omfattet av nasjonal forskrift om rammeplan / nasjonale retningslinjer. Med studieplan menes også fagplan og programplan etter departementets definisjon. Studieplanen er juridisk bindende i saksbehandling overfor studentene.</article><article class="numberedLegalP" data-numerator="11" id="kapittel-1-paragraf-4-nummer-11">(11) <i>Studiepoeng</i> beskriver hvor omfattende et emne eller et studium er for en student. Studiepoeng tilsvarer ECTS (European Credit Transfer and Accumulation System). Et normert studieår på heltid utgjør 60 studiepoeng/ECTS.</article><article class="numberedLegalP" data-numerator="12" id="kapittel-1-paragraf-4-nummer-12">(12) <i>Studieprogram</i> er et studieløp det er opptak til, som har et definert innhold og læringsutbytte i henhold til studieplan, og som fører frem til en avsluttende eksamen eller grad. Et studieprogram er som regel sammensatt av flere emner.</article><article class="numberedLegalP" data-numerator="13" id="kapittel-1-paragraf-4-nummer-13">(13) <i>Studierett</i> gir adgang til gjennomføring av studiet/emnet i henhold til gjeldende studieplan/emnebeskrivelse.</article><article class="numberedLegalP" data-numerator="14" id="kapittel-1-paragraf-4-nummer-14">(14) <i>Utdanningsplan</i> er en avtalt plan mellom Høgskolen i Østfold og en student som er tatt opp til et studieprogram.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-09-17-2231/KAPITTEL_2"><h2>Kapittel 2. Studierett</h2><article class="legalArticle" data-lovdata-URL="SF/forskrift/2024-09-17-2231/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Vilkår for studierett</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Den som har akseptert tilbud om studieplass har studierett tilsvarende normert studietid for det aktuelle studieprogrammet.</article><article class="numberedLegalP" data-numerator="2" id="kapittel-2-paragraf-1-nummer-2">(2) Studenten må betale semesteravgift og registrere seg i Studentweb innen gjeldende frister for å beholde studieretten.</article><article class="numberedLegalP" data-numerator="3" id="kapittel-2-paragraf-1-nummer-3">(3) Studenter som er på utveksling i utlandet må betale semesteravgift til Høgskolen i Østfold for å beholde studieretten. Studenter som kommer til Høgskolen i Østfold gjennom en utvekslingsavtale, betaler semesteravgift til hjemmeinstitusjonen.</article></article><article class="legalArticle" data-lovdata-URL="SF/forskrift/2024-09-17-2231/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Krav til forkunnskaper og studieprogresjon</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) I studieplanen kan det fastsettes forkunnskapskrav som innebærer at studenten må bestå ett eller flere emner og/eller praksis for å kunne fortsette på et annet emne, eller for å kunne fortsette studieløpet.</article><article class="numberedLegalP" data-numerator="2" id="kapittel-2-paragraf-2-nummer-2">(2) Dersom studenten blir forsinket i studieløpet kan det for gradsstudier innvilges inntil to år forlenget studierett i tillegg til normert studietid. I tidsbegrensningen på to år inngår ikke utsatt studiestart, midlertidig utestenging, innvilgede permisjoner eller aktiv toppidrettsavtale. Forlenget studierett etter denne bestemmelsen gir ikke rett til undervisning og eksamen dersom studiet revideres, er under utfasing eller det ikke igangsettes. Dersom vilkårene for ny og utsatt eksamen er oppfylt, kan det gis dispensasjon til å gjennomføre gjenstående eksamener etter opphør av forlenget studierett.</article><article class="numberedLegalP" data-numerator="3" id="kapittel-2-paragraf-2-nummer-3">(3) For årsstudier og studier av kortere tidsvarighet kan det innvilges inntil ett år forlenget studierett ved forsinkelse i studieløpet. Forlenget studierett etter denne bestemmelsen gir ikke rett til undervisning og eksamen dersom studiet revideres, er under utfasing eller det ikke igangsettes.</article><article class="numberedLegalP" data-numerator="4" id="kapittel-2-paragraf-2-nummer-4">(4) Ved forsinkelse i studiene er det studentens ansvar, i samarbeid med Høgskolen i Østfold, å sørge for at utdanningsplanen til enhver tid er oppdatert.</article></article><article class="legalArticle" data-lovdata-URL="SF/forskrift/2024-09-17-2231/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opphør av studierett</span></h3><article class="legalP" id="kapittel-2-paragraf-3-ledd-1">Studieretten opphører når:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">studenten selv bekrefter at vedkommende trekker seg fra studiet</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">studiet er fullført og vitnemål/karakterutskrift er utstedt.</article></article></li></ol></article></article><article class="legalArticle" data-lovdata-URL="SF/forskrift/2024-09-17-2231/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Tap av studierett</span></h3><article class="legalP" id="kapittel-2-paragraf-4-ledd-1">Studenten taper normalt sin studierett dersom vedkommende:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">ikke har møtt til studiets oppstart når studiet har obligatorisk oppmøte som krav</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">ikke har semesterregistrert seg og bekreftet utdanningsplanen innen fastsatt frist</article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">ikke har betalt semesteravgift innen fastsatt frist</article></article></li><li data-name="d." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">har brukt opp alle forsøkene på å avlegge eksamen i et emne jf. <a href="forskrift/2024-09-17-2231/§6-3">§ 6-3</a></article></article></li><li data-name="e." value="5"><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">har strøket to ganger i samme praksis, jf. <a href="forskrift/2024-09-17-2231/§4-2">§ 4-2</a> og ikke er innvilget dispensasjon til et tredje forsøk</article></article></li><li data-name="f." value="6"><article class="listArticle" id="kapittel-2-paragraf-4-ledd-1-punkt-6"><article class="legalP" id="kapittel-2-paragraf-4-ledd-1-punkt-6-ledd-1">ikke har fullført studiet etter forlenget studietid</article></article></li><li data-name="g." value="7"><article class="listArticle" id="kapittel-2-paragraf-4-ledd-1-punkt-7"><article class="legalP" id="kapittel-2-paragraf-4-ledd-1-punkt-7-ledd-1">ikke har lagt frem originaldokumenter for verifisering av opptaksgrunnlaget innen fastsatt frist</article></article></li><li data-name="h." value="8"><article class="listArticle" id="kapittel-2-paragraf-4-ledd-1-punkt-8"><article class="legalP" id="kapittel-2-paragraf-4-ledd-1-punkt-8-ledd-1">ikke har oppnådd studiepoeng i et studieprogram i to semester på rad i heltidsstudier, og fire semester i deltidsstudier. I disse semestrene inngår ikke innvilgede permisjoner, opphold i progresjon som går frem av utdanningsplanen og midlertidig utestenging fra Høgskolen i Østfold etter vedtak i Høgskolen i Østfolds nemnd for studentsaker.</article></article></li></ol></article></article><article class="legalArticle" data-lovdata-URL="SF/forskrift/2024-09-17-2231/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Reaktivering av studierett</span></h3><article class="legalP" id="kapittel-2-paragraf-5-ledd-1">Studieretten kan reaktiveres innen tre uker etter at studenten har fått vedtak om tap av studierett på grunnlag av manglende bekreftelse av utdanningsplan, manglende betaling av semesteravgift eller registrering av oppmøte.</article></article><article class="legalArticle" data-lovdata-URL="SF/forskrift/2024-09-17-2231/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Privatist</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Personer som oppfyller kravene til opptak og andre krav for å gå opp til eksamen i vedkommende emne, men som ikke er tatt opp til emnet eller til studiet emnet er en del av, har rett til å gå opp til eksamen som privatist, jf. <a href="lov/2024-03-08-9/§11-4">universitets- og høyskoleloven § 11-4</a>.</article><article class="numberedLegalP" data-numerator="2" id="kapittel-2-paragraf-6-nummer-2">(2) Privatistenes rettigheter begrenser seg til adgang til å delta i offentlig undervisning, tilgang til læringsplattformen i det aktuelle emnet, og til å avlegge eksamen, jf. <a href="forskrift/2024-09-17-2231/§6-3/ledd/4">§ 6-3 (4)</a>.</article><article class="numberedLegalP" data-numerator="3" id="kapittel-2-paragraf-6-nummer-3">(3) Privatister skal normalt pålegges å betale eksamensavgift i tillegg til semesteravgiften som skal dekke Høgskolen i Østfolds merutgifter ved eksamen, jf. <a href="lov/2024-03-08-9/§11-4">universitets- og høyskoleloven § 11-4</a>.</article></article><article class="legalArticle" data-lovdata-URL="SF/forskrift/2024-09-17-2231/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Studenten har rett til permisjon fra studiene ved svangerskap, adopsjon og omsorg for barn, jf. <a href="lov/2024-03-08-9/§10-6">universitets- og høyskoleloven § 10-6</a>.</article><article class="numberedLegalP" data-numerator="2" id="kapittel-2-paragraf-7-nummer-2">(2) Permisjon kan videre gis ved<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-nummer-2-punkt-1"><article class="legalP" id="kapittel-2-paragraf-7-nummer-2-punkt-1-ledd-1">førstegangstjeneste</article></article></li><li data-name="b." value="2"><article class="listArticle" id="kapittel-2-paragraf-7-nummer-2-punkt-2"><article class="legalP" id="kapittel-2-paragraf-7-nummer-2-punkt-2-ledd-1">sykdom</article></article></li><li data-name="c." value="3"><article class="listArticle" id="kapittel-2-paragraf-7-nummer-2-punkt-3"><article class="legalP" id="kapittel-2-paragraf-7-nummer-2-punkt-3-ledd-1">andre tungtveiende grunner utenfor studentens kontroll</article></article></li><li data-name="d." value="4"><article class="listArticle" id="kapittel-2-paragraf-7-nummer-2-punkt-4"><article class="legalP" id="kapittel-2-paragraf-7-nummer-2-punkt-4-ledd-1">verv i studentpolitiske eller folkevalgte organer.</article></article></li></ol></article><article class="numberedLegalP" data-numerator="3" id="kapittel-2-paragraf-7-nummer-3">(3) Studenter som har aktiv studierett og er semesterregistrert ved et studieprogram kan søke om permisjon.</article><article class="numberedLegalP" data-numerator="4" id="kapittel-2-paragraf-7-nummer-4">(4) Permisjon gis for inntil ett studieår av gangen. I særlige tilfeller kan det innvilges permisjon for mer enn ett studieår, så lenge behovet tilsier det, jf. <a href="lov/2024-03-08-9/§10-7">universitets- og høyskoleloven § 10-7</a>.</article><article class="numberedLegalP" data-numerator="5" id="kapittel-2-paragraf-7-nummer-5">(5) Permisjon fra studiet gir ikke rett til spesiell tilrettelegging av undervisning og eksamen når studiet tas opp igjen, ut over det som følger av <a href="lov/2024-03-08-9/§10-6">universitets- og høyskoleloven §§ 10-6</a> og <a href="lov/2024-03-08-9/§10-7">10-7</a>.</article><article class="numberedLegalP" data-numerator="6" id="kapittel-2-paragraf-7-nummer-6">(6) Søknad om permisjon må dokumenteres.</article></article><article class="legalArticle" data-lovdata-URL="SF/forskrift/2024-09-17-2231/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Særlig tilrettelegging av studiesituasjonen</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Studenter med funksjonsnedsettelse og studenter med særskilte behov har rett til egnet individuell tilrettelegging av lærestedet, undervisning, praksis, læremidler og eksamen. Retten gjelder ikke tilrettelegging som innebærer uforholdsmessig byrde for institusjonen, jf. <a href="lov/2024-03-08-9/§10-5">universitets- og høyskoleloven § 10-5</a>. Tilretteleggingen må ikke føre til reduksjon av de faglige krav for studieprogrammet og emnet, jf. <a href="lov/2024-03-08-9/§10-5">universitets- og høyskoleloven § 10-5</a>.</article><article class="numberedLegalP" data-numerator="2" id="kapittel-2-paragraf-8-nummer-2">(2) Fakultetet / Akademi for scenekunst er ansvarlig for å vurdere søknad om tilrettelegging i undervisningssituasjon og praksis, treffe vedtak og påse at vedtaket blir iverksatt.</article><article class="numberedLegalP" data-numerator="3" id="kapittel-2-paragraf-8-nummer-3">(3) Behovet må dokumenteres med legeattest eller attest fra andre sakkyndige.</article></article><article class="legalArticle" data-lovdata-URL="SF/forskrift/2024-09-17-2231/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Krav om politiattest</span></h3><article class="legalP" id="kapittel-2-paragraf-9-ledd-1">Ved studier som krever politiattest må slik attest leveres innen de frister som settes ved opptak til og eventuelt underveis i studiet, jf. <a href="lov/2024-03-08-9/§12-2">universitets- og høyskoleloven § 12-2</a> og <a href="forskrift/2024-06-28-1392">forskrift til universitets- og høyskoleloven</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-09-17-2231/KAPITTEL_3"><h2>Kapittel 3. Studentutveksling</h2><article class="legalArticle" data-lovdata-URL="SF/forskrift/2024-09-17-2231/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Utvekslingsstudenter</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studenter ved Høgskolen i Østfold skal ha mulighet til å gjennomføre deler av sin bachelor- eller masterutdanning ved en av Høgskolen i Østfolds samarbeidspartnere i utlandet.</article><article class="numberedLegalP" data-numerator="2" id="kapittel-3-paragraf-1-nummer-2">(2) Internasjonale studenter som er nominert av Høgskolen i Østfolds samarbeidspartnere i utlandet, skal på samme måte tilbys studier ved Høgskolen i Østfold.</article></article><article class="legalArticle" data-lovdata-URL="SF/forskrift/2024-09-17-2231/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Forhåndsgodkjenning</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Før utreise skal studenten få vurdert om studiet i utlandet kan godkjennes som del av utdanningsplanen. Endelig godkjenning gis når studiet i utlandet er fullført, og de forhåndsgodkjente emnene eller praksis er bestått.</article><article class="numberedLegalP" data-numerator="2" id="kapittel-3-paragraf-2-nummer-2">(2) Forhåndsgodkjenning av studiet i utlandet gjelder for studier som gjennomføres i samarbeid med Høgskolen i Østfolds samarbeidspartnere i utlandet.</article><article class="numberedLegalP" data-numerator="3" id="kapittel-3-paragraf-2-nummer-3">(3) Dersom det blir endringer i det forhåndsgodkjente studiet i utlandet, må studenten straks gjøre Høgskolen i Østfold oppmerksom på dette og søke om ny forhåndsgodkjenning.</article></article><article class="legalArticle" data-lovdata-URL="SF/forskrift/2024-09-17-2231/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Kriterier for studier i utlandet</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Studenten må oppfylle følgende minimumskrav før utveksling:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-nummer-1-punkt-1"><article class="legalP" id="kapittel-3-paragraf-3-nummer-1-punkt-1-ledd-1">være tatt opp til et bachelor- eller masterprogram ved Høgskolen i Østfold</article></article></li><li data-name="b." value="2"><article class="listArticle" id="kapittel-3-paragraf-3-nummer-1-punkt-2"><article class="legalP" id="kapittel-3-paragraf-3-nummer-1-punkt-2-ledd-1">ha bestått minst ett års utdanning tilsvarende 60 studiepoeng ved Høgskolen i Østfold, med mindre annet er angitt i studieplanen, eller fått innpasset utdanning fra en annen utdanningsinstitusjon</article></article></li><li data-name="c." value="3"><article class="listArticle" id="kapittel-3-paragraf-3-nummer-1-punkt-3"><article class="legalP" id="kapittel-3-paragraf-3-nummer-1-punkt-3-ledd-1">bør ha normert studieprogresjon.</article></article></li></ol></article><article class="numberedLegalP" data-numerator="2" id="kapittel-3-paragraf-3-nummer-2">(2) Under studiet i utlandet har studenten fortsatt studierett, og skal betale semesteravgift etter fastsatt frist.</article><article class="numberedLegalP" data-numerator="3" id="kapittel-3-paragraf-3-nummer-3">(3) Det kan i tillegg fastsettes øvrige krav i studieplanen eller hos mottakerinstitusjonen.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-09-17-2231/KAPITTEL_4"><h2>Kapittel 4. Veiledet praksis</h2><article class="legalArticle" data-lovdata-URL="SF/forskrift/2024-09-17-2231/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Veiledet praksis</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) For utdanninger der gjennomføringen av veiledet praksis er gjenstand for faglig vurdering, gjelder de retningslinjene som følger av studienes rammeplaner / nasjonale retningslinjer, forskrifter og studieplaner.</article><article class="numberedLegalP" data-numerator="2" id="kapittel-4-paragraf-1-nummer-2">(2) Studenten har rett til veiledning og tilbakemelding i praksis i henhold til studieplanen.</article><article class="numberedLegalP" data-numerator="3" id="kapittel-4-paragraf-1-nummer-3">(3) Dersom det er tvil om hvorvidt studenten vil oppnå læringsutbyttet og bestå praksisperioden, skal studenten varsles skriftlig i henhold til gjeldende bestemmelser for det aktuelle studieprogrammet.</article></article><article class="legalArticle" data-lovdata-URL="SF/forskrift/2024-09-17-2231/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Ikke bestått praksis</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Avbrytes en praksisperiode etter at varsel om fare for ikke bestått er gitt, vil dette som hovedregel bli regnet som ett forsøk, med samme konsekvens som ikke bestått praksis, uavhengig av årsaken til avbruddet.</article><article class="numberedLegalP" data-numerator="2" id="kapittel-4-paragraf-2-nummer-2">(2) Dersom en student har påbegynt praksis, men underveis får for høyt fravær som ikke kan dokumenteres, slik at studentens ferdigheter i praksis ikke kan vurderes, teller dette som ett forsøk med samme konsekvens som ikke bestått praksis.</article><article class="numberedLegalP" data-numerator="3" id="kapittel-4-paragraf-2-nummer-3">(3) Dersom studenten i siste halvdel av praksisperioden / etter tidspunktet for når varsel normalt blir gitt jf. <a href="forskrift/2024-09-17-2231/§4-1/ledd/3">§ 4-1 (3)</a>, viser adferd som åpenbart gir grunnlag for ikke bestått, kan det gis resultat ikke bestått selv om det ikke er gitt forutgående varsel.</article><article class="numberedLegalP" data-numerator="4" id="kapittel-4-paragraf-2-nummer-4">(4) Dersom studenten har opptrådt grovt klanderverdig overfor pasienter, brukere, barnehagebarn, elever eller andre som studenten har å gjøre med som en del av klinisk undervisning eller praksis, kan praksisperioden avbrytes uten forutgående varsel, jf. <a href="forskrift/2024-09-17-2231/§9-4">§ 9-4</a>. Praksisperioden kan i disse tilfellene bli vurdert til «ikke bestått» og telle som ett forsøk. I slike tilfeller skal det fattes et vedtak.</article><article class="numberedLegalP" data-numerator="5" id="kapittel-4-paragraf-2-nummer-5">(5) Dersom praksisperioden er vurdert til ikke bestått, må normalt hele praksisperioden tas om igjen. Dersom samme praksisperiode vurderes til ikke bestått to ganger medfører dette tap av studierett, jf. <a href="forskrift/2024-09-17-2231/§2-4">§ 2-4</a> og <a href="forskrift/2024-09-17-2231/§6-4">§ 6-4</a>.</article><article class="numberedLegalP" data-numerator="6" id="kapittel-4-paragraf-2-nummer-6">(6) Dersom det foreligger særlige grunner som ikke er knyttet til faglige prestasjoner eller egnethet, kan studenten søke om å få gjennomføre praksisperioden for tredje gang, med mindre en nasjonal rammeplan / nasjonale retningslinjer eller forskrift er til hinder for å gi slik dispensasjon. Ved innvilgelse av et tredje forsøk beholdes studieretten.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-09-17-2231/KAPITTEL_5"><h2>Kapittel 5. Vurderingsformer og karaktersystem</h2><article class="legalArticle" data-lovdata-URL="SF/forskrift/2024-09-17-2231/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vurderingsformer, omfang og karakterregel</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Høgskolen i Østfold har følgende kategorier av vurderingsformer:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-nummer-1-punkt-1"><article class="legalP" id="kapittel-5-paragraf-1-nummer-1-punkt-1-ledd-1">hjemmeeksamen</article></article></li><li data-name="b." value="2"><article class="listArticle" id="kapittel-5-paragraf-1-nummer-1-punkt-2"><article class="legalP" id="kapittel-5-paragraf-1-nummer-1-punkt-2-ledd-1">mappeeksamen</article></article></li><li data-name="c." value="3"><article class="listArticle" id="kapittel-5-paragraf-1-nummer-1-punkt-3"><article class="legalP" id="kapittel-5-paragraf-1-nummer-1-punkt-3-ledd-1">muntlig eksamen</article></article></li><li data-name="d." value="4"><article class="listArticle" id="kapittel-5-paragraf-1-nummer-1-punkt-4"><article class="legalP" id="kapittel-5-paragraf-1-nummer-1-punkt-4-ledd-1">oppgave (for eksempel fagtekst, semesteroppgave, prosjektoppgave, FoU-oppgave, bacheloroppgave og masteroppgave)</article></article></li><li data-name="e." value="5"><article class="listArticle" id="kapittel-5-paragraf-1-nummer-1-punkt-5"><article class="legalP" id="kapittel-5-paragraf-1-nummer-1-punkt-5-ledd-1">praktisk eksamen</article></article></li><li data-name="f." value="6"><article class="listArticle" id="kapittel-5-paragraf-1-nummer-1-punkt-6"><article class="legalP" id="kapittel-5-paragraf-1-nummer-1-punkt-6-ledd-1">skriftlig eksamen med tilsyn</article></article></li><li data-name="g." value="7"><article class="listArticle" id="kapittel-5-paragraf-1-nummer-1-punkt-7"><article class="legalP" id="kapittel-5-paragraf-1-nummer-1-punkt-7-ledd-1">vurdering av praksis.</article></article></li></ol></article><article class="numberedLegalP" data-numerator="2" id="kapittel-5-paragraf-1-nummer-2">(2) Vurderingsformer som benyttes og bedømmelse av disse, fastsettes i studieplanen/emnebeskrivelsen.</article><article class="numberedLegalP" data-numerator="3" id="kapittel-5-paragraf-1-nummer-3">(3) Et emne kan ha deleksamener med fastlagt vekting.<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-nummer-3-punkt-1"><article class="legalP" id="kapittel-5-paragraf-1-nummer-3-punkt-1-ledd-1">Samme deleksamen kan ikke inngå i vurderingsgrunnlaget for ulike emner.</article></article></li><li data-name="b." value="2"><article class="listArticle" id="kapittel-5-paragraf-1-nummer-3-punkt-2"><article class="legalP" id="kapittel-5-paragraf-1-nummer-3-punkt-2-ledd-1">Det skal gis karakter på den enkelte deleksamen. Deleksamener inngår i samlet karakter for emnet, og gir uttelling i studiepoeng først når samtlige deleksamener i et emne er bestått. Sammenslåing av resultatene skjer i det studieadministrative systemet.</article></article></li><li data-name="c." value="3"><article class="listArticle" id="kapittel-5-paragraf-1-nummer-3-punkt-3"><article class="legalP" id="kapittel-5-paragraf-1-nummer-3-punkt-3-ledd-1">Studenten kan klage på karakterfastsetting for deleksamener, jf. <a href="forskrift/2024-09-17-2231/§8-2">§ 8-2</a>.</article></article></li></ol></article><article class="numberedLegalP" data-numerator="4" id="kapittel-5-paragraf-1-nummer-4">(4) Eksamen skal normalt skje i form av individuell prøving. Gruppeeksamen kan bare avholdes for mindre enn 50&#xa0;% av et studieprogram regnet i studiepoeng og i samsvar med studieplan.</article><article class="numberedLegalP" data-numerator="5" id="kapittel-5-paragraf-1-nummer-5">(5) Vurderingsuttrykkene som benyttes er en gradert skala med fem trinn fra A til E for bestått og F for ikke bestått, alternativt karakterene bestått / ikke bestått.</article><article class="numberedLegalP" data-numerator="6" id="kapittel-5-paragraf-1-nummer-6">(6) Vurderingsuttrykk bestått / ikke bestått kan benyttes i maksimalt halvparten av gradsstudier regnet i studiepoeng. Dette gjelder også for selvvalgt bachelorgrad jf. <a href="forskrift/2024-09-17-2231/§10-2">§ 10-2</a>. Studier ved Akademi for scenekunst og doktorgradsprogram gis anledning til å gjøre unntak fra denne bestemmelsen. Unntak reguleres i studieplanen.</article></article></section><section class="section" data-name="kap6" id="kapittel-6" data-lovdata-URL="SF/forskrift/2024-09-17-2231/KAPITTEL_6"><h2>Kapittel 6. Eksamen</h2><article class="legalArticle" data-lovdata-URL="SF/forskrift/2024-09-17-2231/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Adgang til eksamen</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Høgskolen i Østfolds studenter har adgang til eksamen i emner de har studierett til, forutsatt at eventuelle arbeidskrav er godkjent og semesteravgift er betalt.</article><article class="numberedLegalP" data-numerator="2" id="kapittel-6-paragraf-1-nummer-2">(2) Studenter skal ha mottatt endelig vurdering av alle arbeidskrav i et emne senest to uker før eksamensdato / siste dag i praksis.</article><article class="numberedLegalP" data-numerator="3" id="kapittel-6-paragraf-1-nummer-3">(3) Privatister har adgang til eksamen, jf. <a href="forskrift/2024-09-17-2231/§2-6">§ 2-6</a>.</article></article><article class="legalArticle" data-lovdata-URL="SF/forskrift/2024-09-17-2231/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Oppmelding og avmelding til eksamen</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Oppmelding til ordinær eksamen skjer når studenten registrerer utdanningsplanen i Studentweb innen fastsatte frister. Studenten selv er ansvarlig for å kontrollere at oppmeldingen er korrekt.</article><article class="numberedLegalP" data-numerator="2" id="kapittel-6-paragraf-2-nummer-2">(2) Studenten er selv ansvarlig for å søke om oppmelding til ny og utsatt eksamen innen fastsatte frister.</article><article class="numberedLegalP" data-numerator="3" id="kapittel-6-paragraf-2-nummer-3">(3) Privatister blir oppmeldt til eksamen når søknad om adgang til eksamen er innvilget, jf. <a href="forskrift/2024-09-17-2231/§2-6">§ 2-6</a>.</article><article class="numberedLegalP" data-numerator="4" id="kapittel-6-paragraf-2-nummer-4">(4) Avmelding fra eksamen må skje senest to uker før eksamensdato / første dag i praksis. Senere avmelding eller uteblivelse uten gyldig dokumentert fravær, teller som ett eksamensforsøk/praksisforsøk.</article></article><article class="legalArticle" data-lovdata-URL="SF/forskrift/2024-09-17-2231/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Antall eksamensforsøk</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Det er ikke anledning til å fremstille seg til eksamen i samme emne flere enn tre ganger, eller å gjennomføre samme praksisperiode flere enn to ganger, jf. <a href="forskrift/2024-09-17-2231/§2-4">§§ 2-4</a>, <a href="forskrift/2024-09-17-2231/§4-2/ledd/5">4-2 (5)</a> og <a href="forskrift/2024-09-17-2231/§6-4">6-4</a>. Dette gjelder uavhengig av om praksis er endelig vurdering i emnet, eller inngår som et arbeidskrav.</article><article class="numberedLegalP" data-numerator="2" id="kapittel-6-paragraf-3-nummer-2">(2) Begrensningen i antallet eksamensforsøk gjelder også for emner med tilsvarende faglig innhold.</article><article class="numberedLegalP" data-numerator="3" id="kapittel-6-paragraf-3-nummer-3">(3) Begrensningen i antallet eksamensforsøk gjelder også ved nytt opptak til det samme eller et annet studieprogram hvor emnet inngår. Antall forsøk følger person, ikke studierett.</article><article class="numberedLegalP" data-numerator="4" id="kapittel-6-paragraf-3-nummer-4">(4) Det er ikke anledning til å avlegge eksamen som privatist i emner hvor studenten allerede har fremstilt seg til eksamen tre ganger.</article><article class="numberedLegalP" data-numerator="5" id="kapittel-6-paragraf-3-nummer-5">(5) Etter skriftlig, begrunnet og dokumentert søknad, kan det i særlige tilfeller gis dispensasjon for et tredje praksisforsøk, eller et fjerde eksamensforsøk dersom studenten etter tre eksamensforsøk ikke har oppnådd et bestått resultat i emnet.</article><article class="numberedLegalP" data-numerator="6" id="kapittel-6-paragraf-3-nummer-6">(6) Med tellende eksamensforsøk menes at studenten:<ol class="defaultList" type="a"><li data-name="a." value="1"><article class="listArticle" id="kapittel-6-paragraf-3-nummer-6-punkt-1"><article class="legalP" id="kapittel-6-paragraf-3-nummer-6-punkt-1-ledd-1">har bestått eksamen</article></article></li><li data-name="b." value="2"><article class="listArticle" id="kapittel-6-paragraf-3-nummer-6-punkt-2"><article class="legalP" id="kapittel-6-paragraf-3-nummer-6-punkt-2-ledd-1">trekker seg etter avmeldingsfristens utløp</article></article></li><li data-name="c." value="3"><article class="listArticle" id="kapittel-6-paragraf-3-nummer-6-punkt-3"><article class="legalP" id="kapittel-6-paragraf-3-nummer-6-punkt-3-ledd-1">ikke møter til eksamen</article></article></li><li data-name="d." value="4"><article class="listArticle" id="kapittel-6-paragraf-3-nummer-6-punkt-4"><article class="legalP" id="kapittel-6-paragraf-3-nummer-6-punkt-4-ledd-1">trekker seg under eksamen</article></article></li><li data-name="e." value="5"><article class="listArticle" id="kapittel-6-paragraf-3-nummer-6-punkt-5"><article class="legalP" id="kapittel-6-paragraf-3-nummer-6-punkt-5-ledd-1">ikke leverer eksamensbesvarelse innen oppgitt frist</article></article></li><li data-name="f." value="6"><article class="listArticle" id="kapittel-6-paragraf-3-nummer-6-punkt-6"><article class="legalP" id="kapittel-6-paragraf-3-nummer-6-punkt-6-ledd-1">får karakteren F / ikke bestått</article></article></li><li data-name="g." value="7"><article class="listArticle" id="kapittel-6-paragraf-3-nummer-6-punkt-7"><article class="legalP" id="kapittel-6-paragraf-3-nummer-6-punkt-7-ledd-1">får sin eksamen annullert på grunn av fusk eller forsøk på fusk.</article></article></li></ol></article><article class="numberedLegalP" data-numerator="7" id="kapittel-6-paragraf-3-nummer-7">(7) En student som har fått resultat ikke bestått på bacheloroppgave, masteroppgave eller annet større selvstendig arbeid, kan levere omarbeidet versjon av oppgaven til sensur én gang.</article><article class="numberedLegalP" data-numerator="8" id="kapittel-6-paragraf-3-nummer-8">(8) Ved ønske om forbedring av bestått resultat på bacheloroppgave, masteroppgave eller annet større selvstendig arbeid, kan ikke oppgaven omarbeides, men må skrives på nytt med ny problemstilling. Studenten har i dette tilfelle ikke krav på ny faglig veiledning.</article></article><article class="legalArticle" data-lovdata-URL="SF/forskrift/2024-09-17-2231/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Forsøk til eksamen og praksis ved nytt opptak</span></h3><article class="legalP" id="kapittel-6-paragraf-4-ledd-1">Ved nytt opptak teller tidligere eksamensforsøk dersom det er mindre enn tre år siden siste gjennomførte eksamen i det aktuelle emnet, jf. <a href="forskrift/2024-09-17-2231/§6-3">§ 6-3</a>. Oppholdet beregnes fra dato for siste gjennomførte eksamen.</article></article><article class="legalArticle" data-lovdata-URL="SF/forskrift/2024-09-17-2231/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Tillatte hjelpemidler</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Oversikt over tillatte hjelpemidler ved eksamen skal fremgå av studieplan/emnebeskrivelse og tydelig opplyses om på eksamensoppgaven.</article><article class="numberedLegalP" data-numerator="2" id="kapittel-6-paragraf-5-nummer-2">(2) Studenten plikter å gjøre seg kjent med hvilke hjelpemidler som er tillatt ved eksamen. Studenten plikter å gjøre alle hjelpemidler tilgjengelig for kontroll under eksamen.</article><article class="numberedLegalP" data-numerator="3" id="kapittel-6-paragraf-5-nummer-3">(3) Dersom en student har hjelpemidler som ikke er tillatt tilgjengelig under eksamen, også på områder utenfor eksamenslokalet, betraktes dette som fusk / forsøk på fusk jf. <a href="forskrift/2024-09-17-2231/§9-5">§ 9-5</a>.</article></article><article class="legalArticle" data-lovdata-URL="SF/forskrift/2024-09-17-2231/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Språk og målform ved eksamen</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) Bestemmelser om målform i eksamensoppgaver er gitt i <a href="lov/2021-05-21-42">lov om språk</a> og tilhørende forskrift.</article><article class="numberedLegalP" data-numerator="2" id="kapittel-6-paragraf-6-nummer-2">(2) Undervisnings- og oppgavespråket er norsk, med mindre annet er fastsatt i studieplan.</article><article class="numberedLegalP" data-numerator="3" id="kapittel-6-paragraf-6-nummer-3">(3) Eksamensoppgaven skal som hovedregel gis på undervisningsspråket.</article><article class="numberedLegalP" data-numerator="4" id="kapittel-6-paragraf-6-nummer-4">(4) Ved eksamener der undervisningsspråket er norsk, kan besvarelser leveres på svensk eller dansk. Unntatt dette er når studenten skal dokumentere kompetanse i norsk skriftlig.</article><article class="numberedLegalP" data-numerator="5" id="kapittel-6-paragraf-6-nummer-5">(5) Det kan søkes om å få gitt oppgavetekst og/eller levere eksamensbesvarelse på annet språk enn undervisningsspråket.</article></article><article class="legalArticle" data-lovdata-URL="SF/forskrift/2024-09-17-2231/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Tilrettelagt eksamen</span></h3><article class="numberedLegalP" data-numerator="1" id="kapittel-6-paragraf-7-nummer-1">(1) Studenter som av medisinske eller andre grunner har behov for tilrettelegging i forbindelse med eksamen, må søke om dette innen fastsatte frister. Det kan gjøres unntak fra fristen når behovet for tilrettelegging er uforutsett. Behovet må dokumenteres av lege eller andre sakkyndige med attest av nyere dato. Dokumentasjonen må inneholde en beskrivelse av funksjonsnedsettelsen og behovet for tilrettelegging.</article><article class="numberedLegalP" data-numerator="2" id="kapittel-6-paragraf-7-nummer-2">(2) Tilrettelegging av eksamen skal ha som formål å oppveie funksjonsnedsettelsen i størst mulig grad, uten at den gir en urimelig fordel. Tilrettelegging som vil medføre reduksjon i de faglige krav som stilles ved det enkelte studium kan ikke innvilges, jf. <a href="lov/2024-03-08-9/§10-5">universitets- og høyskoleloven § 10-5</a>.</article><article class="numberedLegalP" data-numerator="3" id="kapittel-6-paragraf-7-nummer-3">(3) Søknad om vurderingsformer som avviker fra studieplanen innvilges i begrenset omfang. Søknad må begrunnes og dokumenteres, og det foretas en helhetlig faglig vurdering av studentens studieløp.</article><article class="numberedLegalP" data-numerator="4" id="kapittel-6-paragraf-7-nummer-4">(4) Det innvilges 25&#xa0;% (maksimum én time) utvidet tid ved skriftlig skoleeksamen når behov for dette er dokumentert. Det innvilges 25&#xa0;% (maksimum 48 timer) utvidet tid ved hjemmeeksamen.</article><article class="numberedLegalP" data-numerator="5" id="kapittel-6-paragraf-7-nummer-5">(5) Ved innlevering av mappevurderinger eller oppgaver av lengre varighet vurderes muligheten for en forlenget frist i hvert tilfelle. Behovet for slik tilrettelegging må dokumenteres.</article><article class="numberedLegalP" data-numerator="6" id="kapittel-6-paragraf-7-nummer-6">(6) Annet morsmål enn norsk, svensk eller dansk anses som hovedregel ikke som grunnlag for rett til utvidet tid til eksamen, da søkere må dokumentere kunnskaper i norsk ved opptak til høyere utdanning, jf. <a href="forskrift/2017-01-06-13/§2-1">forskrift om opptak til høgare utdanning § 2-1</a> til <a href="forskrift/2017-01-06-13/§2-3">§ 2-3</a>.</article><article class="numberedLegalP" data-numerator="7" id="kapittel-6-paragraf-7-nummer-7">(7) Studenter som har annet morsmål enn norsk, svensk eller dansk, kan søke om å benytte tospråklige ordbøker under eksamen. Eksamen i språkfag er unntatt fra denne bestemmelsen.</article></article><article class="legalArticle" data-lovdata-URL="SF/forskrift/2024-09-17-2231/§6-8" data-name="§6-8" id="kapittel-6-paragraf-8"><h3 class="legalArticleHeader"><span class="legalArticleValue">§ 6-8</span>. <span class="legalArticleTitle">Fravær fra eksamen</span></h3><article class="numberedLegalP" data-numerator="1" id="kapittel-6-paragraf-8-nummer-1">(1) For studenter som ikke møter til eksamen, eller trekker seg underveis i eksamensgjennomføringen uten gyldig grunn, vil eksamen telle som ett forsøk. Studenten har ikke krav på å fremstille seg til eksamen på nytt før ved neste ordinære eksamen. Dette gjelder også i emner der praksis er endelig vurdering.</article><article class="numberedLegalP" data-numerator="2" id="kapittel-6-paragraf-8-nummer-2">(2) En innlevert besvarelse, digitalt eller på papir, kan ikke trekkes tilbake eller unndras sensur. Dette gjelder selv om legeattest leveres etter at eksamen er gjennomført.</article><article class="numberedLegalP" data-numerator="3" id="kapittel-6-paragraf-8-nummer-3">(3) Studenter som ikke kan gjennomføre eksamen grunnet gyldig fravær, må skriftlig melde fra til høgskolen i Østfold senest innen en uke etter eksamensdato / siste dag i praksis. Fraværet må dokumenteres med legeattest eller attest fra annen sakkyndig.</article><article class="numberedLegalP" data-numerator="4" id="kapittel-6-paragraf-8-nummer-4">(4) Som gyldig grunn regnes egen sykdom, barnepassers sykdom eller sykdom/dødsfall/ulykke i nærmeste familie. Andre uforutsette forhold vurderes individuelt og etter dokumentasjon.</article></article><article class="legalArticle" data-lovdata-URL="SF/forskrift/2024-09-17-2231/§6-9" data-name="§6-9" id="kapittel-6-paragraf-9"><h3 class="legalArticleHeader"><span class="legalArticleValue">§ 6-9</span>. <span class="legalArticleTitle">Utsatt eksamen og ny eksamen</span></h3><article class="numberedLegalP" data-numerator="1" id="kapittel-6-paragraf-9-nummer-1">(1) Studenten er selv ansvarlig for å søke om ny og utsatt eksamen innen fastsatte frister.</article><article class="numberedLegalP" data-numerator="2" id="kapittel-6-paragraf-9-nummer-2">(2) En student som på grunn av gyldig fravær ikke avlegger eksamen til ordinær tid, har rett til å gå opp til utsatt eksamen ved neste mulige eksamensgjennomføring.</article><article class="numberedLegalP" data-numerator="3" id="kapittel-6-paragraf-9-nummer-3">(3) Studenter som har strøket til ordinær eksamen, har rett til å gå opp til ny eksamen når minst tre (to for studentkull på inntil 20) som har strøket på siste ordinære eksamen, søker om ny eksamen innen fastsatt frist.</article><article class="numberedLegalP" data-numerator="4" id="kapittel-6-paragraf-9-nummer-4">(4) Ny og utsatt eksamen kan gjennomføres samtidig. Når ny eksamen gjennomføres, kan fakultetet beslutte om den skal være åpen også for studenter som ønsker å forbedre sin karakter.</article><article class="numberedLegalP" data-numerator="5" id="kapittel-6-paragraf-9-nummer-5">(5) Studieplan eller emnebeskrivelser kan regulere adgangen til utsatt eller ny eksamen. Blir utsatt eller ny eksamen ikke arrangert, henvises studentene til å melde seg opp til neste ordinære eksamen.</article><article class="numberedLegalP" data-numerator="6" id="kapittel-6-paragraf-9-nummer-6">(6) Dersom videre studiedeltakelse er avhengig av bestått eksamen i et emne, skal utsatt eller ny eksamen om mulig gjennomføres senest i midten av det påfølgende semester.</article><article class="numberedLegalP" data-numerator="7" id="kapittel-6-paragraf-9-nummer-7">(7) Dersom det har vært endringer i læringsutbytte i et emne, har studenten rett til å gå opp til utsatt eller ny eksamen etter det læringsutbyttet som gjaldt ved siste ordinære eksamen før endringen. Denne retten gjelder i ett år fra siste ordinære eksamen og kun for studenter uten gyldig resultat i emnet.</article><article class="numberedLegalP" data-numerator="8" id="kapittel-6-paragraf-9-nummer-8">(8) For emner som opphører gjelder følgende: dersom det etter siste ordinære eksamen og to utsatte eller nye eksamener i et emne fremdeles gjenstår studenter med ikke bestått eller gyldig fravær fra eksamen, kan det etter søknad avholdes en siste eksamen. Slik eksamen skal avholdes innen ett og et halvt år etter siste ordinære eksamen.</article><article class="numberedLegalP" data-numerator="9" id="kapittel-6-paragraf-9-nummer-9">(9) Når en student har avlagt en eksamen på nytt, gjelder den beste karakteren.</article></article><article class="legalArticle" data-lovdata-URL="SF/forskrift/2024-09-17-2231/§6-10" data-name="§6-10" id="kapittel-6-paragraf-10"><h3 class="legalArticleHeader"><span class="legalArticleValue">§ 6-10</span>. <span class="legalArticleTitle">Eksamenstid og -sted</span></h3><article class="numberedLegalP" data-numerator="1" id="kapittel-6-paragraf-10-nummer-1">(1) Studenten er selv ansvarlig for å holde seg orientert om tid og sted for eksamen.</article><article class="numberedLegalP" data-numerator="2" id="kapittel-6-paragraf-10-nummer-2">(2) Eksamen starter når eksamensoppgaven tilgjengeliggjøres fra Høgskolen i Østfolds side, jf. <a href="forskrift/2024-09-17-2231/§9-5">§ 9-5</a>.</article><article class="numberedLegalP" data-numerator="3" id="kapittel-6-paragraf-10-nummer-3">(3) Eksamen avholdes normalt ved det studiestedet der studiet gjennomføres. Dette gjelder ikke for desentraliserte og nettbaserte studier.</article><article class="numberedLegalP" data-numerator="4" id="kapittel-6-paragraf-10-nummer-4">(4) Dersom det foreligger særskilte grunner, kan studenter søke innen fastsatt frist om å få avlegge eksamen ved andre norske og utenlandske høyskoler og universitet, eller annet egnet eksamenslokale. Eksterne eksamenssteder innenfor rimelig geografisk avstand fra ordinært eksamenssted, godkjennes ikke.</article><article class="numberedLegalP" data-numerator="5" id="kapittel-6-paragraf-10-nummer-5">(5) Studenten må selv avklare praktiske forhold ved eksternt eksamenssted. Ved tidsforskjell mellom Norge og eksamensstedet skal eksamen holdes samtidig med eksamen i Norge.</article><article class="numberedLegalP" data-numerator="6" id="kapittel-6-paragraf-10-nummer-6">(6) Studenter som avlegger eksamen eksternt, må betale fastsatt avgift per eksamen til Høgskolen i Østfold, og må selv dekke eventuelle kostnader som det eksterne eksamensstedet krever. Studenter ved nettstudier er fritatt fra å betale avgift til Høgskolen i Østfold.</article><article class="numberedLegalP" data-numerator="7" id="kapittel-6-paragraf-10-nummer-7">(7) Studenter ved andre norske høyskoler og universitet kan søke innen fastsatt frist om å få avlegge skriftlig eksamen ved Høgskolen i Østfold. Studenten må selv kontakte eksamensansvarlig ved eget studiested for å avklare om ekstern eksamensavleggelse er akseptert. Studenten må betale fastsatt avgift per eksamen til Høgskolen i Østfold.</article></article><article class="legalArticle" data-lovdata-URL="SF/forskrift/2024-09-17-2231/§6-11" data-name="§6-11" id="kapittel-6-paragraf-11"><h3 class="legalArticleHeader"><span class="legalArticleValue">§ 6-11</span>. <span class="legalArticleTitle">Digital eksamen</span></h3><article class="numberedLegalP" data-numerator="1" id="kapittel-6-paragraf-11-nummer-1">(1) Høgskolen i Østfold kan avholde eksamen eller prøve ved bruk av digitalt utstyr.</article><article class="numberedLegalP" data-numerator="2" id="kapittel-6-paragraf-11-nummer-2">(2) Ved digital eksamen eller prøve skal studenten normalt benytte egen bærbar datamaskin.</article><article class="numberedLegalP" data-numerator="3" id="kapittel-6-paragraf-11-nummer-3">(3) Studenter som benytter egen bærbar datamaskin er selv ansvarlig for å ha lastet ned nødvendig programvare før eksamen eller prøve.</article><article class="numberedLegalP" data-numerator="4" id="kapittel-6-paragraf-11-nummer-4">(4) Det innvilges normalt ikke ekstra tid på eksamen eller prøve dersom oppstarten blir forsinket fordi studenten ikke har klargjort sin datamaskin.</article><article class="numberedLegalP" data-numerator="5" id="kapittel-6-paragraf-11-nummer-5">(5) Studenter er selv ansvarlig for å kontrollere om riktig besvarelse er levert i det digitale eksamenssystemet straks etter innleveringsfristen. Dersom studenten oppdager feil, må studenten ta kontakt med eksamensadministrasjonen umiddelbart og senest innen 30 minutter etter innleveringsfristen.</article></article></section><section class="section" data-name="kap7" id="kapittel-7" data-lovdata-URL="SF/forskrift/2024-09-17-2231/KAPITTEL_7"><h2>Kapittel 7. Sensorordninger og sensur</h2><article class="legalArticle" data-lovdata-URL="SF/forskrift/2024-09-17-2231/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Sensorordninger og sensurfrist</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Sensur kunngjøres i Studentweb. Studentene er selv ansvarlige for å gjøre seg kjent med sensurresultatet.</article><article class="numberedLegalP" data-numerator="2" id="kapittel-7-paragraf-1-nummer-2">(2) Sensur ved muntlig eksamen eller bedømmelse av praktiske ferdigheter kan meddeles studentene på eksamensdagen eller senest innen en uke.</article><article class="numberedLegalP" data-numerator="3" id="kapittel-7-paragraf-1-nummer-3">(3) Sensur skal foreligge innen 15 virkedager etter eksamensdato / siste praksisdag hvis ikke særlige grunner gjør det nødvendig å bruke mer tid, jf. <a href="lov/2024-03-08-9/§11-7/ledd/4">universitets- og høyskoleloven § 11-7 fjerde ledd</a>. En eventuell utsettelse av sensurfrist skal kunngjøres i Studentweb.</article><article class="numberedLegalP" data-numerator="4" id="kapittel-7-paragraf-1-nummer-4">(4) Sensur for masteroppgaver skal foreligge senest seks uker etter innleveringsfrist.</article><article class="numberedLegalP" data-numerator="5" id="kapittel-7-paragraf-1-nummer-5">(5) Fakultetene kan søke om dispensasjon fra sensurfristen jf. <a href="lov/2024-03-08-9/§11-7/ledd/4">universitets- og høyskoleloven § 11-7 fjerde ledd</a>. Søknad skal være fremmet i god tid og slik at den kan behandles i rimelig tid før den aktuelle eksamen.</article><article class="numberedLegalP" data-numerator="6" id="kapittel-7-paragraf-1-nummer-6">(6) Det skal være minst to sensorer, hvorav minst én ekstern, ved sensur av studentenes masteroppgaver, jf. <a href="lov/2024-03-08-9/§11-7/ledd/2">universitets- og høyskoleloven § 11-7 annet ledd</a>.</article><article class="numberedLegalP" data-numerator="7" id="kapittel-7-paragraf-1-nummer-7">(7) Det skal være to sensorer ved sensur av bacheloroppgaver, muntlige og praktiske eksamener som ikke er etterprøvbare, og eksamener som alene utgjør 15 studiepoeng eller mer, jf. <a href="lov/2024-03-08-9/§11-7/ledd/2">universitets- og høyskoleloven § 11-7 annet ledd</a>.</article><article class="numberedLegalP" data-numerator="8" id="kapittel-7-paragraf-1-nummer-8">(8) Ekstern sensor må kunne dokumentere nødvendige faglige kvalifikasjoner i det emnet det skal sensureres i, og ha minst én av følgende kvalifikasjoner:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-nummer-8-punkt-1"><article class="legalP" id="kapittel-7-paragraf-1-nummer-8-punkt-1-ledd-1">Være ansatt på høgskolelektor-/amanuensisnivå eller høyere nivå ved universitet/høyskole eller annen forskningsinstitusjon</article></article></li><li data-name="b." value="2"><article class="listArticle" id="kapittel-7-paragraf-1-nummer-8-punkt-2"><article class="legalP" id="kapittel-7-paragraf-1-nummer-8-punkt-2-ledd-1">På annen måte ha dokumentert vitenskapelig/kunstnerisk kompetanse på samme nivå</article></article></li><li data-name="c." value="3"><article class="listArticle" id="kapittel-7-paragraf-1-nummer-8-punkt-3"><article class="legalP" id="kapittel-7-paragraf-1-nummer-8-punkt-3-ledd-1">Gjennom yrkespraksis være særlig kvalifisert innen vedkommende emne.</article></article></li></ol></article><article class="numberedLegalP" data-numerator="9" id="kapittel-7-paragraf-1-nummer-9">(9) Ekstern sensor kan ikke ha deltatt i noen form for faglig oppfølging og vurdering av det aktuelle eksamenskullet. Ekstern sensor kan ikke være ansatt i hovedstilling eller ha ekstraerverv ved det fakultetet som tilbyr undervisning i emnet eller som er ansvarlig for det studieprogrammet emnet er en del av.</article></article></section><section class="section" data-name="kap8" id="kapittel-8" data-lovdata-URL="SF/forskrift/2024-09-17-2231/KAPITTEL_8"><h2>Kapittel 8. Begrunnelse og klage</h2><article class="legalArticle" data-lovdata-URL="SF/forskrift/2024-09-17-2231/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Rett til begrunnelse</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) En student har rett til å få en begrunnelse for sensurvedtaket sitt. Studenten må kreve begrunnelse innen én uke etter at sensurvedtaket er kunngjort for studenten. Ved muntlige, utøvende eller praktiske eksamener må studenten kreve begrunnelse umiddelbart etter at sensurvedtaket er meddelt studenten.</article><article class="numberedLegalP" data-numerator="2" id="kapittel-8-paragraf-1-nummer-2">(2) Ved skriftlige arbeider skal begrunnelsen gis skriftlig. Ved muntlig prøving kan begrunnelsen gis muntlig eller skriftlig etter sensors valg. Begrunnelsen skal gis innen to kalenderuker etter at studenten har bedt om det.</article></article><article class="legalArticle" data-lovdata-URL="SF/forskrift/2024-09-17-2231/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Klage over karakterfastsettelse</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) En student kan klage skriftlig over karakterfastsettelsen innen tre uker etter at resultatet er kunngjort eller etter at begrunnelse for karakter er gitt, jf. <a href="forskrift/2024-09-17-2231/§8-1">§ 8-1</a>. Ny sensurering skal da foretas. Ved ny sensur kan resultatet bli det samme, bedre eller dårligere. Karakterfastsetting ved ny sensurering etter denne paragraf kan ikke påklages.</article><article class="numberedLegalP" data-numerator="2" id="kapittel-8-paragraf-2-nummer-2">(2) Bedømmelse av muntlig prestasjon og vurdering av praksis eller lignende som etter sin art ikke lar seg etterprøve, kan ikke påklages.</article><article class="numberedLegalP" data-numerator="3" id="kapittel-8-paragraf-2-nummer-3">(3) Ved bedømmelse av besvarelser som består av en skriftlig del der karakteren justeres etter muntlig prøving eller annen prøving som etter sin art ikke lar seg etterprøve, skal det gis en foreløpig karakter på den skriftlige delen. Studenten kan påklage den skriftlige delen av besvarelsen. Ved endring av karakter, skal det avholdes ny muntlig eksamen for å justere ny karakter.</article><article class="numberedLegalP" data-numerator="4" id="kapittel-8-paragraf-2-nummer-4">(4) Dersom resultatet av klagesensur ikke foreligger før ny eksamen i emnet avholdes, skal det legges til rette for at studenten kan gå opp til eksamen.</article><article class="numberedLegalP" data-numerator="5" id="kapittel-8-paragraf-2-nummer-5">(5) Det er adgang til å trekke klagen inntil klagen er avgjort. Klagen blir ansett som avgjort når protokollen er signert.</article></article><article class="legalArticle" data-lovdata-URL="SF/forskrift/2024-09-17-2231/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Ved klage over formelle feil ved eksamen/praksis gjelder bestemmelsene i <a href="lov/2024-03-08-9/§11-9">universitets- og høyskoleloven § 11-9</a>. Klage over formelle feil skal behandles av nemnd for studentsaker ved Høgskolen i Østfold.</article><article class="numberedLegalP" data-numerator="2" id="kapittel-8-paragraf-3-nummer-2">(2) Klage over formelle feil må fremsettes innen tre uker etter at studenten er, eller burde ha vært, kjent med det forhold som begrunner klagen.</article></article></section><section class="section" data-name="kap9" id="kapittel-9" data-lovdata-URL="SF/forskrift/2024-09-17-2231/KAPITTEL_9"><h2>Kapittel 9. Adferd og reaksjoner</h2><article class="legalArticle" data-lovdata-URL="SF/forskrift/2024-09-17-2231/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Politiattest med merknad</span></h3><article class="legalP" id="kapittel-9-paragraf-1-ledd-1">Høgskolen i Østfold kan utestenge en student fra klinisk undervisning og praksis dersom studenten er dømt eller har vedtatt forelegg for forhold som innebærer at det må anses som uforsvarlig at studenten deltar i arbeid med pasienter, brukere, barnehagebarn, elever eller andre, jf. <a href="lov/2024-03-08-9/§12-2">universitets- og høyskoleloven § 12-2</a>, med sentrale forskrifter.</article></article><article class="legalArticle" data-lovdata-URL="SF/forskrift/2024-09-17-2231/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Løpende og særskilt skikkethetsvurdering</span></h3><article class="numberedLegalP" data-numerator="1" id="kapittel-9-paragraf-2-nummer-1">(1) Høgskolen i Østfold skal jf. <a href="lov/2024-03-08-9/§12-3">universitets- og høyskoleloven § 12-3</a> gjøre en løpende skikkethetsvurdering av studenter på studieprogram med krav om skikkethetsvurdering.</article><article class="numberedLegalP" data-numerator="2" id="kapittel-9-paragraf-2-nummer-2">(2) Ved begrunnet tvil om en student er skikket, skal Høgskolen i Østfold igangsette sak om særskilt skikkethetsvurdering. Formålet med skikkethetsvurdering er å avgjøre om en student utgjør fare for liv, fysisk og psykisk helse, rettigheter eller sikkerhet til de pasienter, brukere, barnehagebarn, elever, dyr, klienter, dyreeiere eller andre studenten vil komme i kontakt med under praksis eller under framtidig yrkesutøvelse.</article><article class="numberedLegalP" data-numerator="3" id="kapittel-9-paragraf-2-nummer-3">(3) En student som ikke er skikket for yrket kan utestenges fra studiet, jf. <a href="lov/2024-03-08-9/§12-3">universitets- og høyskoleloven § 12-3</a> og <a href="forskrift/2024-06-28-1392">forskrift til universitets- og høyskoleloven</a>.</article></article><article class="legalArticle" data-lovdata-URL="SF/forskrift/2024-09-17-2231/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Forstyrrende opptreden</span></h3><article class="numberedLegalP" data-numerator="1" id="kapittel-9-paragraf-3-nummer-1">(1) Høgskolen i Østfold kan jf. <a href="lov/2024-03-08-9/§12-5">universitets- og høyskoleloven § 12-5</a> bortvise en student som forstyrrer undervisningen eller medstudenters arbeid med umiddelbar virkning.</article><article class="numberedLegalP" data-numerator="2" id="kapittel-9-paragraf-3-nummer-2">(2) Dersom en student opptrer på en måte som virker grovt forstyrrende for medstudenters arbeid eller for virksomheten ved institusjonen ellers, og fortsetter med slik opptreden tross skriftlig advarsel fra institusjonen, kan studenten bortvises fra nærmere bestemte områder ved institusjonen for inntil ett år.</article><article class="numberedLegalP" data-numerator="3" id="kapittel-9-paragraf-3-nummer-3">(3) Dersom studenten etter skriftlig advarsel fra styret ikke respekterer et vedtak om bortvisning, kan studenten utestenges fra studiet og fratas retten til å gå opp til eksamen ved alle universiteter og høyskoler i inntil ett år.</article></article><article class="legalArticle" data-lovdata-URL="SF/forskrift/2024-09-17-2231/§9-4" data-name="§9-4" id="kapittel-9-paragraf-4"><h3 class="legalArticleHeader"><span class="legalArticleValue">§ 9-4</span>. <span class="legalArticleTitle">Grovt klanderverdig opptreden</span></h3><article class="legalP" id="kapittel-9-paragraf-4-ledd-1">Høgskolen i Østfold kan jf. <a href="lov/2024-03-08-9/§12-6">universitets- og høyskoleloven § 12-6</a> utestenge en student som har opptrådt grovt klanderverdig overfor pasienter, brukere, barnehagebarn, elever eller andre som studenten har å gjøre med som en del av klinisk undervisning eller praksis.</article></article><article class="legalArticle" data-lovdata-URL="SF/forskrift/2024-09-17-2231/§9-5" data-name="§9-5" id="kapittel-9-paragraf-5"><h3 class="legalArticleHeader"><span class="legalArticleValue">§ 9-5</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-9-paragraf-5-nummer-1">(1) Som fusk regnes handlinger eller forhold som tar sikte på å gi studenten et uberettiget fortrinn ved eksamen eller arbeidskrav. Som fusk regnes også handlinger eller forhold som tar sikte på å gi studenten uberettiget tilgang til eksamen eller vitnemål, jf. <a href="lov/2024-03-08-9/§12-1">universitets- og høyskoleloven §§ 12-1</a> og <a href="lov/2024-03-08-9/§12-4">12-4</a>.</article><article class="numberedLegalP" data-numerator="2" id="kapittel-9-paragraf-5-nummer-2">(2) Studenter som forsettlig medvirker til fusk hos andre, anses også for å ha fusket, uavhengig av eksamensform.</article><article class="numberedLegalP" data-numerator="3" id="kapittel-9-paragraf-5-nummer-3">(3) Oversikt over tillatte hjelpemidler ved eksamen skal fremgå av eksamensoppgaven og gjeldende studieplan. Bruk av andre hjelpemidler enn de som står oppført anses som fusk. Besittelse av ulovlige hjelpemidler etter at eksamen er påbegynt anses som forsøk på fusk. Eksamen regnes som påbegynt straks eksamensoppgaven er gjort tilgjengelig fra Høgskolen i Østfolds side jf. <a href="forskrift/2024-09-17-2231/§6-10">§ 6-10</a>.</article><article class="numberedLegalP" data-numerator="4" id="kapittel-9-paragraf-5-nummer-4">(4) Som eksempler på fusk eller forsøk på fusk ved eksamen eller arbeidskrav regnes:<ol class="defaultList" type="a"><li data-name="a." value="1"><article class="listArticle" id="kapittel-9-paragraf-5-nummer-4-punkt-1"><article class="legalP" id="kapittel-9-paragraf-5-nummer-4-punkt-1-ledd-1">ulovlige hjelpemidler: å benytte eller ha tilgjengelig ulovlige hjelpemidler etter at eksamen eller prøve er påbegynt. Dette gjelder også å unnlate pålogging i eksamensverktøy når eksamen eller prøve er påbegynt.</article></article></li><li data-name="b." value="2"><article class="listArticle" id="kapittel-9-paragraf-5-nummer-4-punkt-2"><article class="legalP" id="kapittel-9-paragraf-5-nummer-4-punkt-2-ledd-1">plagiat: å presentere andres arbeid som sitt eget, herunder: <ul class="defaultList"><li data-name="-" value="0"><article class="listArticle" id="kapittel-9-paragraf-5-nummer-4-punkt-2-ledd-1-punkt-1"><article class="legalP" id="kapittel-9-paragraf-5-nummer-4-punkt-2-ledd-1-punkt-1-ledd-1">manglende kildehenvisning og/eller riktig markering av sitat,</article></article></li><li data-name="-" value="0"><article class="listArticle" id="kapittel-9-paragraf-5-nummer-4-punkt-2-ledd-1-punkt-2"><article class="legalP" id="kapittel-9-paragraf-5-nummer-4-punkt-2-ledd-1-punkt-2-ledd-1">innlevering av besvarelse som helt eller delvis er utarbeidet av andre personer eller verktøy uten å opplyse om dette</article></article></li></ul></article></article></li><li data-name="c." value="3"><article class="listArticle" id="kapittel-9-paragraf-5-nummer-4-punkt-3"><article class="legalP" id="kapittel-9-paragraf-5-nummer-4-punkt-3-ledd-1">selvplagiat: å gjenbruke eget tidligere bestått arbeid som har gitt uttelling i studiepoeng, uten tilstrekkelig kildehenvisning</article></article></li><li data-name="d." value="4"><article class="listArticle" id="kapittel-9-paragraf-5-nummer-4-punkt-4"><article class="legalP" id="kapittel-9-paragraf-5-nummer-4-punkt-4-ledd-1">forfalskning eller fabrikkering av data, herunder henvisning til fiktive kilder</article></article></li><li data-name="e." value="5"><article class="listArticle" id="kapittel-9-paragraf-5-nummer-4-punkt-5"><article class="legalP" id="kapittel-9-paragraf-5-nummer-4-punkt-5-ledd-1">ureglementert samarbeid mellom studenter eller grupper</article></article></li><li data-name="f." value="6"><article class="listArticle" id="kapittel-9-paragraf-5-nummer-4-punkt-6"><article class="legalP" id="kapittel-9-paragraf-5-nummer-4-punkt-6-ledd-1">andre handlinger: å handle slik at det urettmessig kan gi fordeler i forbindelse med eksamen eller prøve</article></article></li></ol></article><article class="numberedLegalP" data-numerator="5" id="kapittel-9-paragraf-5-nummer-5">(5) Dersom det oppstår mistanke om fusk, forsøk på eller medvirkning til fusk, skal studenten snarest mulig gjøres oppmerksom på mistanken.</article><article class="numberedLegalP" data-numerator="6" id="kapittel-9-paragraf-5-nummer-6">(6) Når mistanken om fusk oppstår under skriftlig eksamen eller prøve velger studenten selv om eksamen/prøven skal fullføres. Dersom studenten ikke fullfører eksamen/prøven, og mistanken senere frafalles eller studenten blir frifunnet for forholdet, vil ikke eksamen/prøven telle som et forsøk.</article><article class="numberedLegalP" data-numerator="7" id="kapittel-9-paragraf-5-nummer-7">(7) Mistanke om fusk eller forsøk på fusk under gruppeeksamen, vurderes individuelt for hvert gruppemedlem. Fastsatt karakter blir gjeldende for studenter som ikke har fusket eller forsøkt å fuske.</article><article class="numberedLegalP" data-numerator="8" id="kapittel-9-paragraf-5-nummer-8">(8) Høgskolen i Østfold kan gjennomføre plagiatkontroll av alle skriftlige studentarbeider jf. <a href="lov/2024-03-08-9/§11-6">universitets- og høyskoleloven § 11-6</a>. Plagiatkontrollen kan gjennomføres i automatiske plagiatkontrollverktøy og/eller ved manuell gjennomgang av besvarelse.</article></article><article class="legalArticle" data-lovdata-URL="SF/forskrift/2024-09-17-2231/§9-6" data-name="§9-6" id="kapittel-9-paragraf-6"><h3 class="legalArticleHeader"><span class="legalArticleValue">§ 9-6</span>. <span class="legalArticleTitle">Skriftlig advarsel ved fusk</span></h3><article class="numberedLegalP" data-numerator="1" id="kapittel-9-paragraf-6-nummer-1">(1) Utdanningsdirektøren kan gi skriftlig advarsel til studenter som har utvist simpel uaktsomhet ved handlinger som inngår i definisjonen av fusk, jf. <a href="forskrift/2024-09-17-2231/§9-5/ledd/1">§ 9-5 (1)</a> og <a href="forskrift/2024-09-17-2231/§9-5/ledd/4">(4)</a>.</article><article class="numberedLegalP" data-numerator="2" id="kapittel-9-paragraf-6-nummer-2">(2) Skriftlig advarsel kan også gis studenter som ved simpel eller grov uaktsomhet medvirker til fusk eller medvirker til forsøk på fusk. Den skriftlige advarselen skal klart angi hvilke forhold som ligger til grunn for en slik reaksjon.</article></article><article class="legalArticle" data-lovdata-URL="SF/forskrift/2024-09-17-2231/§9-7" data-name="§9-7" id="kapittel-9-paragraf-7"><h3 class="legalArticleHeader"><span class="legalArticleValue">§ 9-7</span>. <span class="legalArticleTitle">Annullering og utestenging ved fusk</span></h3><article class="numberedLegalP" data-numerator="1" id="kapittel-9-paragraf-7-nummer-1">(1) Fusk eller forsøk på fusk kan sanksjoneres ved annullering av eksamen og/eller utestenging fra Høgskolen i Østfold og fratas retten til å gå opp til eksamen ved alle universiteter og høyskoler i inntil ett år, i særlig grove tilfeller kan studenten utestenges i inntil to år, jf. <a href="lov/2024-03-08-9/§12-4">universitets- og høyskoleloven § 12-4</a>.</article><article class="numberedLegalP" data-numerator="2" id="kapittel-9-paragraf-7-nummer-2">(2) Annullering av eksamen teller som et forsøk til eksamen.</article></article></section><section class="section" data-name="kap10" id="kapittel-10" data-lovdata-URL="SF/forskrift/2024-09-17-2231/KAPITTEL_10"><h2>Kapittel 10. Grader</h2><article class="legalArticle" data-lovdata-URL="SF/forskrift/2024-09-17-2231/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Grader og yrkesutdanninger</span></h3><article class="legalP" id="kapittel-10-paragraf-1-ledd-1">Høgskolen i Østfold kan tildele grader og yrkesutdanninger i samsvar med <a href="forskrift/2005-12-16-1574">forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler</a>.</article></article><article class="legalArticle" data-lovdata-URL="SF/forskrift/2024-09-17-2231/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Krav til bachelorgradens omfang og sammensetning</span></h3><article class="numberedLegalP" data-numerator="1" id="kapittel-10-paragraf-2-nummer-1">(1) Graden bachelor oppnås på grunnlag av eksamen i emner eller studieprogram av 180 studiepoengs omfang. Grunnlaget for graden skal være ett av følgende:<ol class="defaultList" type="a"><li data-name="a." value="1"><article class="listArticle" id="kapittel-10-paragraf-2-nummer-1-punkt-1"><article class="legalP" id="kapittel-10-paragraf-2-nummer-1-punkt-1-ledd-1">Integrert yrkesrettet utdanning styrt av rammeplaner / nasjonale retningslinjer av 180 studiepoengs omfang.</article></article></li><li data-name="b." value="2"><article class="listArticle" id="kapittel-10-paragraf-2-nummer-1-punkt-2"><article class="legalP" id="kapittel-10-paragraf-2-nummer-1-punkt-2-ledd-1">Treårige studieprogram (180 studiepoeng) som i henhold til vedtak i styret ved Høgskolen i Østfold gir bachelorgrad.</article></article></li></ol></article><article class="numberedLegalP" data-numerator="2" id="kapittel-10-paragraf-2-nummer-2">(2) En student kan, etter søknad, oppnå bachelorgrad på bakgrunn av selvvalgt utdanning av minst 180 studiepoengs omfang. Grunnlaget for graden skal omfatte følgende:<ol class="defaultList" type="a"><li data-name="a." value="1"><article class="listArticle" id="kapittel-10-paragraf-2-nummer-2-punkt-1"><article class="legalP" id="kapittel-10-paragraf-2-nummer-2-punkt-1-ledd-1">En fordypningsenhet på minst 80 studiepoeng hvor minst 20 studiepoeng bygger på lavere nivå / grunnleggende emner, eller et fullført 2-årig integrert studieprogram. Studiepoeng fra profesjonsutdanninger som er underlagt skikkethetsvurdering, kan ikke inngå som fordypning.</article></article></li><li data-name="b." value="2"><article class="listArticle" id="kapittel-10-paragraf-2-nummer-2-punkt-2"><article class="legalP" id="kapittel-10-paragraf-2-nummer-2-punkt-2-ledd-1">Emner innen samme eller et annet fagområde på minst 30 studiepoeng.</article></article></li><li data-name="c." value="3"><article class="listArticle" id="kapittel-10-paragraf-2-nummer-2-punkt-3"><article class="legalP" id="kapittel-10-paragraf-2-nummer-2-punkt-3-ledd-1">Et selvstendig arbeid på minst 10 studiepoeng.</article></article></li><li data-name="d." value="4"><article class="listArticle" id="kapittel-10-paragraf-2-nummer-2-punkt-4"><article class="legalP" id="kapittel-10-paragraf-2-nummer-2-punkt-4-ledd-1">Resterende studiepoeng, maksimalt 60, kan bestå av frittstående emner.</article></article></li><li data-name="e." value="5"><article class="listArticle" id="kapittel-10-paragraf-2-nummer-2-punkt-5"><article class="legalP" id="kapittel-10-paragraf-2-nummer-2-punkt-5-ledd-1">Minst halvparten av emnene som inngår i selvvalgt bachelorgrad må ha vurderingsuttrykk A–E, jf. <a href="forskrift/2024-09-17-2231/§5-1/ledd/6">§ 5-1 (6)</a>.</article></article></li><li data-name="f." value="6"><article class="listArticle" id="kapittel-10-paragraf-2-nummer-2-punkt-6"><article class="legalP" id="kapittel-10-paragraf-2-nummer-2-punkt-6-ledd-1">For at vitnemål skal utstedes må minst 60 av studiepoengene som skal inngå i graden, være avlagt ved Høgskolen i Østfold jf. <a href="forskrift/2018-12-21-2221/§3">godkjenningsforskriftens § 3</a>.</article></article></li></ol></article></article><article class="legalArticle" data-lovdata-URL="SF/forskrift/2024-09-17-2231/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Krav til mastergradens omfang og sammensetning</span></h3><article class="legalP" id="kapittel-10-paragraf-3-ledd-1">De generelle kravene til mastergraden er fastsatt i <a href="forskrift/2005-12-01-1392">forskrift om krav til mastergrad</a>.</article></article><article class="legalArticle" data-lovdata-URL="SF/forskrift/2024-09-17-2231/§10-4" data-name="§10-4" id="kapittel-10-paragraf-4"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Krav til fellesgrader</span></h3><article class="numberedLegalP" data-numerator="1" id="kapittel-10-paragraf-4-nummer-1">(1) Deltakende institusjoner har felles ansvar for opptak, undervisning, utvekslingstilbud, veiledning og tildeling av vitnemål for fullført grad.</article><article class="numberedLegalP" data-numerator="2" id="kapittel-10-paragraf-4-nummer-2">(2) For fellesgrad gjelder de samme krav til sammensetting av graden som til grad tildelt av Høgskolen i Østfold.</article><article class="numberedLegalP" data-numerator="3" id="kapittel-10-paragraf-4-nummer-3">(3) For fellesgrad kan det gjøres unntak fra tilknytningskravet etter <a href="forskrift/2018-12-21-2221/§3">forskrift om godkjenning av norsk og utenlandsk høyere utdanning og av realkompetanse §§ 3</a> og <a href="forskrift/2018-12-21-2221/§4">4</a>.</article><article class="numberedLegalP" data-numerator="4" id="kapittel-10-paragraf-4-nummer-4">(4) Ved etablering av fellesgrad skal det være utarbeidet og godkjent studieplan og en samarbeidsavtale som regulerer faglig samarbeid, administrasjon og økonomiske forhold.</article><article class="numberedLegalP" data-numerator="5" id="kapittel-10-paragraf-4-nummer-5">(5) Rektor godkjenner samarbeidsavtaler med andre institusjoner om etablering av fellesgrader.</article></article><article class="legalArticle" data-lovdata-URL="SF/forskrift/2024-09-17-2231/§10-5" data-name="§10-5" id="kapittel-10-paragraf-5"><h3 class="legalArticleHeader"><span class="legalArticleValue">§ 10-5</span>. <span class="legalArticleTitle">Krav til graden ph.d.</span></h3><article class="legalP" id="kapittel-10-paragraf-5-ledd-1">Krav til graden ph.d. (inkludert opptak, gjennomføring, fullføring, fellesgrader og klageadgang) reguleres av forskrift for gradene philosophiae doctor (ph.d.) og philosophiae doctor (ph.d.) i kunstnerisk utviklingsarbeid ved Høgskolen i Østfold.</article></article><article class="legalArticle" data-lovdata-URL="SF/forskrift/2024-09-17-2231/§10-6" data-name="§10-6" id="kapittel-10-paragraf-6"><h3 class="legalArticleHeader"><span class="legalArticleValue">§ 10-6</span>. <span class="legalArticleTitle">Faglig godkjenning</span></h3><article class="numberedLegalP" data-numerator="1" id="kapittel-10-paragraf-6-nummer-1">(1) Det kan gis faglig godkjenning av emner på grunnlag av utdanning avlagt ved Høgskolen i Østfold eller annen utdanningsinstitusjon, jf. <a href="lov/2024-03-08-9/§9-1">universitets- og høyskoleloven § 9-1</a> og <a href="forskrift/2018-12-21-2221">forskrift om godkjenning av norsk og utenlandsk høyere utdanning og av realkompetanse</a>.</article><article class="numberedLegalP" data-numerator="2" id="kapittel-10-paragraf-6-nummer-2">(2) Det kan gis fritak for arbeidskrav eller obligatorisk undervisning når det kan dokumenteres at studenten har fått godkjent tilsvarende arbeidskrav eller gjennomført obligatorisk undervisning ved Høgskolen i Østfold eller annen utdanningsinstitusjon.</article><article class="numberedLegalP" data-numerator="3" id="kapittel-10-paragraf-6-nummer-3">(3) Dokumentasjon av realkompetanse kan gi grunnlag for godkjenning og fritak.</article><article class="numberedLegalP" data-numerator="4" id="kapittel-10-paragraf-6-nummer-4">(4) Masteroppgave som inngår i en tidligere avlagt grad, kan ikke inngå i en ny grad.</article></article></section><section class="section" data-name="kap11" id="kapittel-11" data-lovdata-URL="SF/forskrift/2024-09-17-2231/KAPITTEL_11"><h2>Kapittel 11. Vitnemål, Diploma Supplement og karakterutskrift</h2><article class="legalArticle" data-lovdata-URL="SF/forskrift/2024-09-17-2231/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Utstedelse av vitnemål og karakterutskrift</span></h3><article class="numberedLegalP" data-numerator="1" id="kapittel-11-paragraf-1-nummer-1">(1) Vitnemål og Diploma Supplement skal utstedes etter avsluttet grad eller yrkesutdanning, jf. <a href="forskrift/2005-12-16-1574/§20">forskrift om grader og beskyttede titler § 20</a>, og praktisk-pedagogisk utdanning. For øvrige studier utstedes karakterutskrift.</article><article class="numberedLegalP" data-numerator="2" id="kapittel-11-paragraf-1-nummer-2">(2) Vitnemål for oppnådd grad/utdanning utstedes når studenten oppfyller kravene i studieplanen og fullfører utdanningen på normert tid. Studenter er selv ansvarlige for å kontrollere at vitnemål er mottatt, og at innholdet er korrekt. Studenter som er forsinket i studieløpet må selv be om å få utstedt vitnemål etter fullført grad eller utdanning.</article><article class="numberedLegalP" data-numerator="3" id="kapittel-11-paragraf-1-nummer-3">(3) Vitnemål etter oppnådd selvvalgt bachelorgrad i henhold til <a href="forskrift/2024-09-17-2231/§10-2/ledd/3">§ 10-2 (3)</a> utstedes etter søknad. Studenten må selv dokumentere at kravene er oppfylt.</article><article class="numberedLegalP" data-numerator="4" id="kapittel-11-paragraf-1-nummer-4">(4) Det skal angis hvilket semester eksamen er avlagt på karakterutskrift og vitnemål.</article><article class="numberedLegalP" data-numerator="5" id="kapittel-11-paragraf-1-nummer-5">(5) Tittel på bachelor- eller masteroppgave skal påføres vitnemålet.</article><article class="numberedLegalP" data-numerator="6" id="kapittel-11-paragraf-1-nummer-6">(6) Vitnemål utstedes normalt på norsk. For engelskspråklige studieprogram utstedes vitnemål på engelsk.</article><article class="numberedLegalP" data-numerator="7" id="kapittel-11-paragraf-1-nummer-7">(7) For emner med innhold som helt eller delvis overlapper hverandre, og som skal inngå i en grad, skal antall studiepoeng reduseres. Reduksjon i studiepoeng gjøres med det mest gunstige resultat for studenten. Overlapping kan ikke utgjøre mer enn 10 studiepoeng totalt.</article><article class="numberedLegalP" data-numerator="8" id="kapittel-11-paragraf-1-nummer-8">(8) Vitnemål utstedes kun én gang. Ved tap av vitnemål kan det etter søknad utstedes et duplikat av vitnemålet mot fastsatt avgift. Dersom studenten tar ny eksamen etter å ha mottatt vitnemål for fullført grad eller utdanning, blir eksamensresultatet dokumentert med karakterutskrift.</article><article class="numberedLegalP" data-numerator="9" id="kapittel-11-paragraf-1-nummer-9">(9) Ved klage på karakter etter at vitnemål er utstedt, vil vitnemålet være ugyldig inntil klagen er ferdig behandlet.</article></article><article class="legalArticle" data-lovdata-URL="SF/forskrift/2024-09-17-2231/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Godkjenning av ekstern utdanning i grad</span></h3><article class="numberedLegalP" data-numerator="1" id="kapittel-11-paragraf-2-nummer-1">(1) Dersom studenten har fått godkjent emner i henhold til <a href="forskrift/2024-09-17-2231/§10-4">§ 10-4</a>, skal dette fremgå av vitnemålet.</article><article class="numberedLegalP" data-numerator="2" id="kapittel-11-paragraf-2-nummer-2">(2) Studenter som oppfyller krav til bachelor- eller mastergrad i henhold til <a href="forskrift/2024-09-17-2231/§10-2">§ 10-2</a> og <a href="forskrift/2005-12-01-1392">forskrift om krav til mastergrad</a>, kan få utstedt vitnemål med godkjenning av ekstern utdanning dersom minimum 60 studiepoeng er avlagt ved Høgskolen i Østfold, jf. <a href="forskrift/2018-12-21-2221/§3">§ 3 i forskrift om godkjenning av norsk og utenlandsk høyere utdanning og av realkompetanse</a>.</article><article class="numberedLegalP" data-numerator="3" id="kapittel-11-paragraf-2-nummer-3">(3) For å få utstedt vitnemål på bakgrunn av utdanning som tidligere har inngått i en annen grad, må studenten ha avlagt minst 60 nye studiepoeng, jf. <a href="forskrift/2018-12-21-2221/§4">§ 4 i forskrift om godkjenning av norsk og utenlandsk høyere utdanning og av realkompetanse</a>.</article><article class="numberedLegalP" data-numerator="4" id="kapittel-11-paragraf-2-nummer-4">(4) Ekstern utdanning i årsstudier eller studier av kortere varighet, kan godkjennes dersom minimum halvparten av studiet er gjennomført ved Høgskolen i Østfold.</article></article></section><section class="section" data-name="kap12" id="kapittel-12" data-lovdata-URL="SF/forskrift/2024-09-17-2231/KAPITTEL_12"><h2>Kapittel 12. Ikrafttredelse og overgangsordning</h2><article class="legalArticle" data-lovdata-URL="SF/forskrift/2024-09-17-2231/§12-1" data-name="§12-1" id="kapittel-12-paragraf-1"><h3 class="legalArticleHeader"><span class="legalArticleValue">§ 12-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-12-paragraf-1-nummer-1">(1) Forskriften trer i kraft 1. oktober 2024.</article><article class="numberedLegalP" data-numerator="2" id="kapittel-12-paragraf-1-nummer-2">(2) Samtidig oppheves <a href="forskrift/2018-02-08-229">forskrift 8. februar 2018 nr. 229 om eksamen, studierett og grader ved Høgskolen i Østfold</a>.</article></article><article class="legalArticle" data-lovdata-URL="SF/forskrift/2024-09-17-2231/§12-2" data-name="§12-2" id="kapittel-12-paragraf-2"><h3 class="legalArticleHeader"><span class="legalArticleValue">§ 12-2</span>. <span class="legalArticleTitle">Overgangsordning</span></h3><article class="legalP" id="kapittel-12-paragraf-2-ledd-1">Der hvor studentens studieløp er omfattet av både denne forskriften og tidligere forskrift jf. <a href="forskrift/2024-09-17-2231/§12-1/ledd/2">§ 12-1 (2)</a> om eksamen, studierett og grader ved Høgskolen i Østfold, skal avgjørelser fattes til gunst der det foreligger motstrid.</article></article></section></main></body></html>