<!DOCTYPE html><html lang="no"><head><title>Forskrift om tilskudd til kvensk språk og kvensk og norskfinsk kultur</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-22-1570</dd><dt class="dokid">DokumentID</dt><dd class="dokid">SF/forskrift/2019-11-22-1570</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for urfolk og nasjonale minoriteter</li></ul></dd><dt class="dateInForce">I kraft fra</dt><dd class="dateInForce">2019-11-22</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-01-160">forskrift/2024-02-01-160</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2019-11-26 15:20</dd><dt class="title">Tittel</dt><dd class="title">Forskrift om tilskudd til kvensk språk og kvensk og norskfinsk kultur</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 22. november 2019 med hjemmel i Stortingets årlige budsjettvedtak over kap. 567 post 73. <br /><strong>Endret</strong> ved forskrifter <a href="forskrift/2022-11-21-2064">21 nov 2022 nr. 2064</a> (i kraft 1 jan 2023), <a href="forskrift/2024-02-01-160">1 feb 2024 nr. 160</a>.</dd><dt class="refid">RefID</dt><dd class="refid">forskrift/2019-11-22-1570</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til kvensk språk og kvensk og norskfinsk kultur</a><ul class="tocSubUl"><li><a href="#paragraf-1">§ 1. Formålet med tilskuddsordningen</a></li><li><a href="#paragraf-2">§ 2. Forvaltning av ordningen</a></li><li><a href="#paragraf-3">§ 3. Hvem og hva som kan tildeles tilskudd</a></li><li><a href="#paragraf-4">§ 4. Vilkår</a></li><li><a href="#paragraf-5">§ 5. Rapporteringsplikter</a></li><li><a href="#paragraf-6">§ 6. Krav til en søknad om tilskudd</a></li><li><a href="#paragraf-7">§ 7. Rett til å innhente ytterligere opplysninger før en søknad blir avgjort</a></li><li><a href="#paragraf-8">§ 8. Hvordan søknaden blir vurdert</a></li><li><a href="#paragraf-9">§ 9. Adgangen til å kontrollere at betingelsene og vilkårene for tilskuddet er oppfylt</a></li><li><a href="#paragraf-10">§ 10. Stans og tilbakebetaling</a></li><li><a href="#paragraf-11">§ 11. Klageadgang</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-11-22-1570" id="dokument"><h1>Forskrift om tilskudd til kvensk språk og kvensk og norskfinsk kultur</h1><article class="legalArticle" data-lovdata-URL="SF/forskrift/2019-11-22-1570/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med tilskuddsordningen</span></h2><article class="legalP" id="paragraf-1-ledd-1">Tilskuddsordningen skal bidra til revitalisering av kvensk språk og til å fremme kvensk/norskfinsk kultur, spesielt å fremme kvensk språk og kvensk og norskfinsk identitet hos barn og unge.</article></article><article class="legalArticle" data-lovdata-URL="SF/forskrift/2019-11-22-1570/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning av ordningen</span></h2><article class="legalP" id="paragraf-2-ledd-1">Vedtak om tilskudd fra ordningen fattes av Kulturdirektoratet.</article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem og hva som kan tildeles tilskudd</span></h2><article class="legalP" id="paragraf-3-ledd-1">Kulturdirektoratet kan tildele tilskudd til frivillige organisasjoner, privatpersoner, kommuner, institusjoner og foretak til<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">etablering og drift av språk- og kultursentre og kvensk avis</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">drift av Norske kveners forbund</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">prosjekter som har som mål å revitalisere kvensk språk</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">prosjekter som har som mål å fremme kvensk og norskfinsk kultur</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">tiltak for å styrke kvensk språk og kvensk og norskfinsk identitet hos kvenske og norskfinske barn og unge</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">dokumentasjon og formidling av kunnskap om kvenene og norskfinnenes situasjon</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">prosjekter om kvensk språk og kultur over landegrensene.</article></article></li></ol></article><article class="legalP" id="paragraf-3-ledd-2">Tiltak som mottar tilskudd må ha som formål å styrke kvensk språk og kvensk og norskfinsk kultur i Norge.</article><article class="legalP" id="paragraf-3-ledd-3">Det kan ikke tildeles midler til rene forskningsprosjekter eller annen drift enn angitt i første ledd bokstav a og b.</article><article class="legalP" id="paragraf-3-ledd-4">Prosjekter skal være tidsavgrensede og gjennomføres i samsvar med søknaden og i henhold til vilkår og frister som framgår av tilskuddsvedtaket.</article><article class="changesToParent">Endret ved forskrifter <a href="forskrift/2022-11-21-2064">21 nov 2022 nr. 2064</a> (i kraft 1 jan 2023), <a href="forskrift/2024-02-01-160">1 feb 2024 nr. 160</a>.</article></article><article class="legalArticle" data-lovdata-URL="SF/forskrift/2019-11-22-1570/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår</span></h2><article class="legalP" id="paragraf-4-ledd-1">Vesentlige endringer i prosjektet skal være godkjent av Kulturdirektoratet etter søknad, før endringene kan gjennomføres.</article><article class="legalP" id="paragraf-4-ledd-2">Dersom Kulturdirektoratet ikke godkjenner endringen, kan tilskuddet bli trukket tilbake og utbetalte midler kan kreves tilbakebetalt.</article><article class="legalP" id="paragraf-4-ledd-3">Kan ikke prosjektet gjennomføres, skal Kulturdirektoratet informeres så raskt som mulig.</article><article class="legalP" id="paragraf-4-ledd-4">Det kan i tilskuddsvedtaket stilles nærmere vilkår til den konkrete gjennomføringen av prosjektet som tildeles tilskudd.</article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikter</span></h2><article class="legalP" id="paragraf-5-ledd-1">En tilskuddsmottaker skal innen fristene i tilskuddsvedtaket levere en rapport og et regnskap for bruken av tilskuddsmidlene. Er tilskuddet på 200&#xa0;000 kroner eller mer, skal regnskapet være revidert av statsautorisert eller registrert revisor.</article><article class="legalP" id="paragraf-5-ledd-2">Kulturdirektoratet kan i tildelingsvedtakene fastsette utdypende krav til rapporten og regnskapet.</article><article class="legalP" id="paragraf-5-ledd-3">Tilskuddsmottakeren skal også ha levert tilfredsstillende rapport og regnskap for tidligere tilskudd fra Kulturdirektoratet, innen fastsatt frist.</article><article class="legalP" id="paragraf-5-ledd-4">Mottakere av driftsstøtte skal innen fastsatt frist i tilskuddsvedtaket sende Kulturdirektoratet et budsjett og en aktivitetsplan for neste driftsår.</article><article class="changesToParent">Endret ved forskrifter <a href="forskrift/2022-11-21-2064">21 nov 2022 nr. 2064</a> (i kraft 1 jan 2023), <a href="forskrift/2024-02-01-160">1 feb 2024 nr. 160</a>.</article></article><article class="legalArticle" data-lovdata-URL="SF/forskrift/2019-11-22-1570/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til en søknad om tilskudd</span></h2><article class="legalP" id="paragraf-6-ledd-1">En søknad skal leveres på søknadsskjema fra Kulturdirektoratets nettsider innen fristen som er oppgitt, og<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">angi søkerens navn, adresse, e-postadresse, telefonnummer, kontonummer og organisasjonsnummer eller personnummer</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">angi søkerens særlige kvalifikasjoner for å gjennomføre tiltaket</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">angi hva søkeren vil oppnå med tilskuddet og hvordan tilskuddet vil bidra til å sikre målet med tilskuddsordningen</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">inneholde en framdriftsplan for prosjektet, og en beskrivelse av aktivitetene som skal gjennomføres eller planlegges gjennomført i tilskuddsperioden</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">inneholde et budsjett med presisering av eventuelle administrative kostnader ved gjennomføringen av prosjektet – også opplysninger om egeninnsats og om det er søkt eller mottatt støtte fra andre kilder</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">opplyse om det er planer om å videreføre tiltaket etter tilskuddsperioden</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">vise til innlevert rapport og regnskap for forrige års tilskudd fra Kulturdirektoratet, som skal være levert innen fastsatt frist.</article></article></li></ol></article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rett til å innhente ytterligere opplysninger før en søknad blir avgjort</span></h2><article class="legalP" id="paragraf-7-ledd-1">Kulturdirektoratet kan i tillegg til opplysningene i søknaden<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">kreve at søkeren gir andre opplysninger som er nødvendige for å avgjøre søknaden</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">innhente nødvendige opplysninger fra andre myndigheter som har adgang til å utlevere opplysningene.</article></article></li></ol></article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Hvordan søknaden blir vurdert</span></h2><article class="legalP" id="paragraf-8-ledd-1">Kulturdirektoratet avgjør søknaden etter en skjønnsmessig vurdering av søknadsopplysningene.</article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Adgangen til å kontrollere at betingelsene og vilkårene for tilskuddet er oppfylt</span></h2><article class="legalP" id="paragraf-9-ledd-1">Kulturdirektoratet kan kontrollere at betingelsene for tilskuddet og vilkårene for tildelingen er oppfylt gjennom å<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">be om de opplysningene og den dokumentasjonen som er nødvendig for kontrollen</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">innhente nødvendige opplysninger fra andre myndigheter som har adgang til å utlevere opplysningene</article></article></li><li data-name="c." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">be tilskuddsmottakeren legge frem nødvendige opplysninger og på andre måter bidra til å legge til rette for kontrollarbeidet, som ved å medvirke til besiktigelse dersom det er nødvendig for kontrollen.</article></article></li></ol></article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stans og tilbakebetaling</span></h2><article class="legalP" id="paragraf-10-ledd-1">Kulturdirektoratet kan stanse utbetaling eller kreve at mottaker helt eller delvis tilbakebetaler tilskudd dersom<ol class="defaultList" type="a"><li data-name="a." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">tilskuddet ikke er brukt i tråd med forskriften og vilkår i tilskuddsbrevet</article></article></li><li data-name="b." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">tildelingen av tilskudd bygger på uriktige opplysninger fra søker</article></article></li><li data-name="c." value="3"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">tilskuddsmottakeren ikke har levert rapport og regnskap innen fristen i tilskuddsvedtaket</article></article></li><li data-name="d." value="4"><article class="listArticle" id="paragraf-10-ledd-1-punkt-4"><article class="legalP" id="paragraf-10-ledd-1-punkt-4-ledd-1">rapport og regnskap ikke gir tilstrekkelig informasjon for å vurdere om kravene i forskriften og tilskuddsvedtaket er oppfylt</article></article></li><li data-name="e." value="5"><article class="listArticle" id="paragraf-10-ledd-1-punkt-5"><article class="legalP" id="paragraf-10-ledd-1-punkt-5-ledd-1">tilskuddsmottakeren ikke har levert rapport og regnskap for forrige tildeling innen fristen som følger av tildelingen</article></article></li><li data-name="f." value="6"><article class="listArticle" id="paragraf-10-ledd-1-punkt-6"><article class="legalP" id="paragraf-10-ledd-1-punkt-6-ledd-1">ikke hele tilskuddsbeløpet er benyttet.</article></article></li></ol></article><article class="legalP" id="paragraf-10-ledd-2">Har en tilskuddsmottaker fått utbetalt for mye tilskudd eller ikke brukt et tilskudd i samsvar med kravene i forskriften og tilskuddsvedtaket, kan det som er for mye utbetalt eller som skal tilbakebetales, trekkes fra i et tilskudd som måtte tildeles senere.</article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klageadgang</span></h2><article class="legalP" id="paragraf-11-ledd-1">Vedtak kan påklages til Kommunal- og distriktsdepartementet.</article><article class="changesToParent">Endret ved forskrift <a href="forskrift/2022-11-21-2064">21 nov 2022 nr. 2064</a> (i kraft 1 jan 2023).</article></article><article class="legalArticle" data-lovdata-URL="SF/forskrift/2019-11-22-1570/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft straks og med virkning for tildeling av tilskudd fra og med 2020.</article></article></main></body></html>