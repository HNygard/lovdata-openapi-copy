<!DOCTYPE html><html lang="nb"><head><title>Forskrift for graden philosophiae doctor (ph.d.) ved Universitetet i Bergen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-02-13-282</dd><dt class="dokid">DokumentID</dt><dd class="dokid">SF/forskrift/2025-02-13-282</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Bergen</li></ul></dd><dt class="dateInForce">I kraft fra</dt><dd class="dateInForce">2025-02-13</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-08-25-1723">forskrift/2025-08-25-1723</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2022-11-24-2593">forskrift/2022-11-24-2593</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§3-4">lov/2024-03-08-9/§3-4</a></li><li><a href="lov/2024-03-08-9/§11-1">lov/2024-03-08-9/§11-1</a></li><li><a href="lov/2024-03-08-9/§11-6">lov/2024-03-08-9/§11-6</a></li><li><a href="lov/2024-03-08-9/§11-7">lov/2024-03-08-9/§11-7</a></li><li><a href="lov/2024-03-08-9/§13-1">lov/2024-03-08-9/§13-1</a></li><li><a href="lov/2024-03-08-9/§13-2">lov/2024-03-08-9/§13-2</a></li></ul></dd><dt class="dateOfPublication">Kunngjort</dt><dd class="dateOfPublication">2025-02-25 14:20</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift for graden philosophiae doctor (ph.d.) ved Universitetet i Bergen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Bergen 13. februar 2025 med hjemmel i <a href="lov/2024-03-08-9/§3-4">lov 8. mars 2024 nr. 9 om universiteter og høyskoler (universitets- og høyskoleloven) § 3-4</a>, <a href="lov/2024-03-08-9/§11-1">§ 11-1</a>, <a href="lov/2024-03-08-9/§11-6">§ 11-6</a>, <a href="lov/2024-03-08-9/§11-7">§ 11-7</a>, <a href="lov/2024-03-08-9/§13-1">§ 13-1</a> og <a href="lov/2024-03-08-9/§13-2">§ 13-2</a>. <br /> <strong>Endret</strong> ved forskrift <a href="forskrift/2025-08-25-1723">25 aug 2025 nr. 1723</a>.</dd><dt class="refid">RefID</dt><dd class="refid">forskrift/2025-02-13-282</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for graden philosophiae doctor (ph.d.) ved Universitetet i Bergen</a><ul class="tocSubUl"><li><a href="#kapittel-1" data-child-interval="§§ 1 – 4">Del I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Forskriftens virkeområde og definisjoner</a></li><li><a href="#kapittel-1-paragraf-2">§ 1-1. Forskriftens virkeområde</a></li><li><a href="#kapittel-1-paragraf-3">§ 1-2. Definisjoner</a></li><li><a href="#kapittel-1-paragraf-4">§ 2. Målsetting, innhold og omfang for ph.d.-utdanningen</a></li><li><a href="#kapittel-1-paragraf-5">§ 2-1. Målsetting for ph.d.-utdanningen</a></li><li><a href="#kapittel-1-paragraf-6">§ 2-2. Innhold i ph.d.-utdanningen</a></li><li><a href="#kapittel-1-paragraf-7">§ 2-3. Omfang av ph.d.-utdanningen</a></li><li><a href="#kapittel-1-paragraf-8">§ 3. Ansvaret for ph.d.-utdanningen</a></li><li><a href="#kapittel-1-paragraf-9">§ 4. Kvalitetssikring</a></li></ul></li><li><a href="#kapittel-2" data-child-interval="§§ 5 – 5-5-4">Del II. Opptak</a><ul class="tocSubUl"><li><a href="#kapittel-2-paragraf-1">§ 5. Opptak</a></li><li><a href="#kapittel-2-paragraf-2">§ 5-1. Vilkår for opptak</a></li><li><a href="#kapittel-2-paragraf-3">§ 5-2. Opptaksvedtak</a></li><li><a href="#kapittel-2-paragraf-4">§ 5-3. Avtaleperiode</a></li><li><a href="#kapittel-2-paragraf-5">§ 5-4. Ph.d.-avtalen</a></li><li><a href="#kapittel-2-paragraf-6">§ 5-5. Avslutning før avtalt tid</a></li><li><a href="#kapittel-2-paragraf-7">§ 5-5-1. Frivillig avslutning før avtalt tid</a></li><li><a href="#kapittel-2-paragraf-8">§ 5-5-2. Tvungen avslutning ved forsinkelse eller betydelige endringer i ph.d.-prosjektet</a></li><li><a href="#kapittel-2-paragraf-9">§ 5-5-3. Annullering, utestenging og tvungen avslutning ved uredelighet eller fusk på eksamen eller obligatoriske aktiviteter</a></li><li><a href="#kapittel-2-paragraf-10">§ 5-5-4. Tvungen avslutning av hensyn til eksportkontroll</a></li></ul></li><li><a href="#kapittel-3" data-child-interval="§§ 6 – 10-4">Del III. Gjennomføring</a><ul class="tocSubUl"><li><a href="#kapittel-3-paragraf-1">§ 6. Veiledning</a></li><li><a href="#kapittel-3-paragraf-2">§ 6-1. Veiledning og forskningsmiljø</a></li><li><a href="#kapittel-3-paragraf-3">§ 6-2. Oppnevning av veiledere</a></li><li><a href="#kapittel-3-paragraf-4">§ 6-3. Veiledningens innhold</a></li><li><a href="#kapittel-3-paragraf-5">§ 7. Opplæringsdelen</a></li><li><a href="#kapittel-3-paragraf-6">§ 7-1. Opplæringsdelens formål</a></li><li><a href="#kapittel-3-paragraf-7">§ 7-2. Opplæringsdelens omfang</a></li><li><a href="#kapittel-3-paragraf-8">§ 7-3. Opplæringsdelens innhold</a></li><li><a href="#kapittel-3-paragraf-9">§ 7-4. Kandidatens rettigheter ved permisjon</a></li><li><a href="#kapittel-3-paragraf-10">§ 8. Rapportering</a></li><li><a href="#kapittel-3-paragraf-11">§ 9. Midtveisevaluering</a></li><li><a href="#kapittel-3-paragraf-12">§ 10. Ph.d.-avhandlingen</a></li><li><a href="#kapittel-3-paragraf-13">§ 10-1. Krav til avhandlingen</a></li><li><a href="#kapittel-3-paragraf-14">§ 10-2. Medforfatterskap</a></li><li><a href="#kapittel-3-paragraf-15">§ 10-3. Tidligere arbeider</a></li><li><a href="#kapittel-3-paragraf-16">§ 10-4. Meldeplikt om arbeidsresultater som har potensial for næringsmessig utnyttelse</a></li></ul></li><li><a href="#kapittel-4" data-child-interval="§§ 11 – 16">Del IV. Fullføring</a><ul class="tocSubUl"><li><a href="#kapittel-4-paragraf-1">§ 11. Søknad om bedømmelse og bedømmelseskomiteens arbeid</a></li><li><a href="#kapittel-4-paragraf-2">§ 11-1. Innlevering av søknad om bedømmelse</a></li><li><a href="#kapittel-4-paragraf-3">§ 11-2. Oppnevning av bedømmelseskomité</a></li><li><a href="#kapittel-4-paragraf-4">§ 11-3. Bedømmelseskomiteens innstilling</a></li><li><a href="#kapittel-4-paragraf-5">§ 11-4. Mindre omarbeiding og underkjenning av innlevert avhandling</a></li><li><a href="#kapittel-4-paragraf-6">§ 12. Fakultetets behandling av bedømmelseskomiteens innstilling</a></li><li><a href="#kapittel-4-paragraf-7">§ 13. Innlevering til ny bedømmelse</a></li><li><a href="#kapittel-4-paragraf-8">§ 14. Den ferdige ph.d.-avhandlingen</a></li><li><a href="#kapittel-4-paragraf-9">§ 14-1. Avhandlingens format</a></li><li><a href="#kapittel-4-paragraf-10">§ 14-2. Retting av formelle feil i avhandlingen</a></li><li><a href="#kapittel-4-paragraf-11">§ 14-3. Offentliggjøring</a></li><li><a href="#kapittel-4-paragraf-12">§ 14-4. Pressemelding</a></li><li><a href="#kapittel-4-paragraf-13">§ 15. Ph.d.-prøve</a></li><li><a href="#kapittel-4-paragraf-14">§ 15-1. Prøveforelesning og disputas</a></li><li><a href="#kapittel-4-paragraf-15">§ 15-2. Prøveforelesning</a></li><li><a href="#kapittel-4-paragraf-16">§ 15-3. Disputas</a></li><li><a href="#kapittel-4-paragraf-17">§ 16. Oppnådd grad, vitnemål, vitnemålstillegg og doktorgradsdiplom</a></li></ul></li><li><a href="#kapittel-5" data-child-interval="§§ 17 – 17-5">Del V. Klage</a><ul class="tocSubUl"><li><a href="#kapittel-5-paragraf-1">§ 17. Klage i ph.d.-utdanningen</a></li><li><a href="#kapittel-5-paragraf-2">§ 17-1. Klage over avslag på søknad om opptak, tvungen avslutning av avtaleperioden og avslag på søknad om godkjenning av elementer i opplæringsdelen</a></li><li><a href="#kapittel-5-paragraf-3">§ 17-2. Klage over annullering og utestenging på bakgrunn av fusk i opplæringsdelen</a></li><li><a href="#kapittel-5-paragraf-4">§ 17-3. Klage over tvungen avslutning av avtaleperioden på bakgrunn av fusk eller uredelighet</a></li><li><a href="#kapittel-5-paragraf-5">§ 17-4. Klage over eksamen i opplæringsdelen</a></li><li><a href="#kapittel-5-paragraf-6">§ 17-5. Klage over avslag på søknad om bedømmelse, underkjenning av avhandling, prøveforelesning eller disputas</a></li></ul></li><li><a href="#kapittel-6" data-child-interval="§ 18">Del VI. Formaliserte ph.d.-samarbeid</a><ul class="tocSubUl"><li><a href="#kapittel-6-paragraf-1">§ 18. Formaliserte ph.d.-samarbeid med andre gradsgivende institusjoner</a></li></ul></li><li><a href="#kapittel-7" data-child-interval="§§ 19 – 21">Del VII. Delegering, ikrafttredelse og overgangsbestemmelser</a><ul class="tocSubUl"><li><a href="#kapittel-7-paragraf-1">§ 19. Delegering</a></li><li><a href="#kapittel-7-paragraf-2">§ 20. Ikrafttredelse</a></li><li><a href="#kapittel-7-paragraf-3">§ 21. Overgangsbestemmelser</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-02-13-282" id="dokument"><h1>Forskrift for graden philosophiae doctor (ph.d.) ved Universitetet i Bergen</h1><section class="section" data-name="delI" id="kapittel-1" data-lovdata-URL="SF/forskrift/2025-02-13-282/KAPITTEL_1"><h2>Del I. Innledende bestemmelser</h2><article class="legalArticle" data-lovdata-URL="SF/forskrift/2025-02-13-282/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde og definisjoner</span></h3></article><article class="legalArticle" data-lovdata-URL="SF/forskrift/2025-02-13-282/§1-1" data-name="§1-1" id="kapittel-1-paragraf-2"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for all utdanning som fører frem til graden philosophiae doctor (ph.d.).</article><article class="legalP" id="kapittel-1-paragraf-2-ledd-2">For andre bestemmelser som regulerer forhold knyttet til ph.d.-graden, se til <a href="lov/2024-03-08-9">lov om universiteter og høyskoler (universitets- og høyskoleloven)</a>, <a href="forskrift/2017-11-08-1846">forskrift om Nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring</a> (nasjonalt kvalifikasjonsrammeverk), <a href="forskrift/2024-06-28-1392">forskrift til universitets- og høyskoleloven</a>, <a href="lov/2017-04-28-23">lov om organisering av forskningsetisk arbeid</a>, European Charter for Researchers &amp; Code of Conduct for the Recruitment of Researchers, <a href="forskrift/2013-06-19-718">forskrift om eksport av forsvarsmateriell, flerbruksvarer, teknologi og tjenester</a>, <a href="lov/1967-02-10">lov om behandlingsmåten i forvaltningssaker (forvaltningsloven)</a>, Programbeskrivelse for ph.d.-programmet i kunstnerisk utviklingsarbeid ved Universitetet i Bergen (fakultetets programbeskrivelse) og utfyllende regler.</article><article class="changesToParent">Endret ved forskrift <a href="forskrift/2025-08-25-1723">25 aug 2025 nr. 1723</a>.</article></article><article class="legalArticle" data-lovdata-URL="SF/forskrift/2025-02-13-282/§1-2" data-name="§1-2" id="kapittel-1-paragraf-3"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>fakultetet selv</i>, organer på fakultetsnivå</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>felles- eller dobbelgrader</i>, et samarbeid mellom institusjoner, der man i fellesskap har ansvar for opptak, veiledning og gradstildeling, jf. <a href="forskrift/2025-02-13-282/§18">§ 18</a>.</article></article></li></ol></article></article><article class="legalArticle" data-lovdata-URL="SF/forskrift/2025-02-13-282/§2" data-name="§2" id="kapittel-1-paragraf-4"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Målsetting, innhold og omfang for ph.d.-utdanningen</span></h3></article><article class="legalArticle" data-lovdata-URL="SF/forskrift/2025-02-13-282/§2-1" data-name="§2-1" id="kapittel-1-paragraf-5"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Målsetting for ph.d.-utdanningen</span></h3><article class="legalP" id="kapittel-1-paragraf-5-ledd-1">Ph.d.-utdanningen skal kvalifisere ph.d.-kandidater (heretter omtalt som kandidater) for forskning av internasjonal standard og for annet arbeid i samfunnet hvor det stilles store krav til vitenskapelig innsikt og analytisk tenkning, i samsvar med god vitenskapelig skikk og forskningsetiske standarder.</article><article class="legalP" id="kapittel-1-paragraf-5-ledd-2">Ph.d.-utdanningen skal gi kandidaten kunnskap, ferdigheter og kompetanse slik det fremgår av læringsutbyttebeskrivelsen til det gjeldende ph.d.-program og i tråd med <a data-link-type="external" href="https://www.nokut.no/norsk-utdanning/nasjonalt-kvalifikasjonsrammeverk-for-livslang-laring/">Nasjonalt kvalifikasjonsrammeverk for livslang læring</a>.</article></article><article class="legalArticle" data-lovdata-URL="SF/forskrift/2025-02-13-282/§2-2" data-name="§2-2" id="kapittel-1-paragraf-6"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Innhold i ph.d.-utdanningen</span></h3><article class="legalP" id="kapittel-1-paragraf-6-ledd-1">Utdanningen omfatter et selvstendig forskningsarbeid som skal dokumenteres med en vitenskapelig avhandling av internasjonal standard på høyt nivå. Forskningsarbeidet skal gjennomføres under aktiv veiledning. I tillegg skal kandidaten gjennomføre en opplæringsdel i faglig metode, teori, vitenskapsteori og etikk som gir dybde og bredde i eget fag, samtidig som faget settes inn i en videre ramme. I ph.d.-utdanningen skal kandidaten også få trening i formidling av vitenskapelig arbeid overfor fagfeller, studenter og allmennheten.</article></article><article class="legalArticle" data-lovdata-URL="SF/forskrift/2025-02-13-282/§2-3" data-name="§2-3" id="kapittel-1-paragraf-7"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Omfang av ph.d.-utdanningen</span></h3><article class="legalP" id="kapittel-1-paragraf-7-ledd-1">Ph.d.-utdanningen organiseres i programmer som er normert til tre (3) årsverk.</article><article class="legalP" id="kapittel-1-paragraf-7-ledd-2">Ph.d.-graden tildeles på grunnlag av<ol class="defaultList" type="a"><li data-name="a." value="1"><article class="listArticle" id="kapittel-1-paragraf-7-ledd-2-punkt-1"><article class="legalP" id="kapittel-1-paragraf-7-ledd-2-punkt-1-ledd-1">godkjent vitenskapelig avhandling</article></article></li><li data-name="b." value="2"><article class="listArticle" id="kapittel-1-paragraf-7-ledd-2-punkt-2"><article class="legalP" id="kapittel-1-paragraf-7-ledd-2-punkt-2-ledd-1">godkjent gjennomføring av opplæringsdelen, eventuelt annen godkjent faglig skolering eller kompetanse</article></article></li><li data-name="c." value="3"><article class="listArticle" id="kapittel-1-paragraf-7-ledd-2-punkt-3"><article class="legalP" id="kapittel-1-paragraf-7-ledd-2-punkt-3-ledd-1">godkjent prøveforelesning over oppgitt emne</article></article></li><li data-name="d." value="4"><article class="listArticle" id="kapittel-1-paragraf-7-ledd-2-punkt-4"><article class="legalP" id="kapittel-1-paragraf-7-ledd-2-punkt-4-ledd-1">godkjent offentlig forsvar av avhandlingen (disputas).</article></article></li></ol></article></article><article class="legalArticle" data-lovdata-URL="SF/forskrift/2025-02-13-282/§3" data-name="§3" id="kapittel-1-paragraf-8"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvaret for ph.d.-utdanningen</span></h3><article class="legalP" id="kapittel-1-paragraf-8-ledd-1">Universitetsstyret har det overordnede ansvaret for ph.d.-utdanningen ved Universitetet i Bergen og vedtar forskrift for graden. Rektor kan på fullmakt vedta mindre viktige endringer i denne forskriften. Universitetsdirektøren skal rapportere slike endringer til styret.</article><article class="legalP" id="kapittel-1-paragraf-8-ledd-2">Fakultetet selv kan vedta utfyllende regler som ikke er i strid med denne forskriften.</article><article class="legalP" id="kapittel-1-paragraf-8-ledd-3">Universitetsstyret akkrediterer og nedlegger program for ph.d.-utdanningen ved det enkelte fakultet.</article><article class="legalP" id="kapittel-1-paragraf-8-ledd-4">Fakultetsstyret reakkrediterer program for ph.d.-utdanningen ved det enkelte fakultet etter gjennomført periodisk evaluering.</article><article class="legalP" id="kapittel-1-paragraf-8-ledd-5">Rektor kan fastsette regler om utforming av programbeskrivelser. Fakultetet selv fastsetter og endrer programbeskrivelsen for det enkelte ph.d.-programmet.</article><article class="legalP" id="kapittel-1-paragraf-8-ledd-6">Fakultetet selv oppretter nye ph.d.-emner. Fakultetet selv nedlegger ph.d.-emner som går fast.</article><article class="legalP" id="kapittel-1-paragraf-8-ledd-7">Fakultetet selv fatter vedtak om opptak til ph.d.-program, oppnevning av veiledere, godkjenning av betydelige endringer i ph.d.-prosjektet, tvungen avslutning, om innlevert avhandling kan bedømmes, oppnevning av bedømmelseskomité, om innlevert avhandling er verdig til å forsvares for ph.d.-graden, om disputas kan godkjennes og om vitnemål kan utstedes.</article><article class="legalP" id="kapittel-1-paragraf-8-ledd-8">Universitetet i Bergen og fakultetene skal legge til rette for en god gjennomføring av tverrfaglige ph.d.-prosjekt. Kandidater med tverrfakultære ph.d.-prosjekt skal ha hovedtilknytning til et ph.d.-program ved ett av universitetets fakulteter.</article></article><article class="legalArticle" data-lovdata-URL="SF/forskrift/2025-02-13-282/§4" data-name="§4" id="kapittel-1-paragraf-9"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-9-ledd-1">Fakultetene skal kvalitetssikre ph.d.-utdanningen i tråd med <a data-link-type="external" href="https://www.uib.no/foransatte/95455/kvalitetssystem-phd-utdanningen-ved-uib">Kvalitetssystem for ph.d.-utdanningen ved Universitetet i Bergen</a>.</article></article></section><section class="section" data-name="delII" id="kapittel-2" data-lovdata-URL="SF/forskrift/2025-02-13-282/KAPITTEL_2"><h2>Del II. Opptak</h2><article class="legalArticle" data-lovdata-URL="SF/forskrift/2025-02-13-282/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak</span></h3></article><article class="legalArticle" data-lovdata-URL="SF/forskrift/2025-02-13-282/§5-1" data-name="§5-1" id="kapittel-2-paragraf-2"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for opptak</span></h3><article class="legalP" id="kapittel-2-paragraf-2-ledd-1">For opptak til ph.d.-programmene ved Universitetet i Bergen kreves det at søkeren har en femårig mastergrad eller tilsvarende, i samsvar med beskrivelsene av nivå 7 i <a data-link-type="external" href="https://www.nokut.no/norsk-utdanning/nasjonalt-kvalifikasjonsrammeverk-for-livslang-laring/">nasjonalt kvalifikasjonsrammeverk</a>. Fakultetet selv kan etter særskilt vurdering godkjenne annen likeverdig utdanning som grunnlag for opptak. Også denne utdanningen skal være i samsvar med beskrivelsene av <a data-link-type="external" href="https://www.nokut.no/norsk-utdanning/nasjonalt-kvalifikasjonsrammeverk-for-livslang-laring/">nasjonalt kvalifikasjonsrammeverks</a> nivå 7.</article><article class="legalP" id="kapittel-2-paragraf-2-ledd-2">Søknaden skal inneholde prosjektbeskrivelse og fremdriftsplan. Fakultetet selv fastsetter hvilken dokumentasjon som skal følge søknaden ut over dette.</article><article class="legalP" id="kapittel-2-paragraf-2-ledd-3">I søknaden må det fremkomme at minst ett (1) år av forskningsprosjektet skal gjennomføres etter at søkeren er tatt opp i ph.d.-programmet.</article><article class="legalP" id="kapittel-2-paragraf-2-ledd-4">Fakultetet selv kan stille ytterligere krav til kvalifikasjoner etter kriterier som er åpent tilgjengelige og i tråd med Universitetet i Bergens rekrutteringspolitikk og faglige profil.</article></article><article class="legalArticle" data-lovdata-URL="SF/forskrift/2025-02-13-282/§5-2" data-name="§5-2" id="kapittel-2-paragraf-3"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Opptaksvedtak</span></h3><article class="legalP" id="kapittel-2-paragraf-3-ledd-1">Søknad om opptak skal sendes til det fakultet som har det fagområdet det søkes opptak til. Tverrfakultære kandidater søker normalt opptak ved det fakultet der hovedveileder er tilknyttet.</article><article class="legalP" id="kapittel-2-paragraf-3-ledd-2">Vedtak om opptak fattes av fakultetet selv. Vedtak om opptak baseres på en samlet vurdering av søknaden. Fakultetet kan fastsette kriterier for rangering mellom kvalifiserte søkere når antallet søkere overstiger opptakskapasiteten. I opptaksvedtaket skal avtaleperioden fastsettes.</article><article class="legalP" id="kapittel-2-paragraf-3-ledd-3">Opptak bør nektes dersom ett eller flere av følgende forhold foreligger:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1">Avtaler med ekstern tredjepart er til hinder for offentliggjøring og offentlig forsvar av avhandlingen.</article></article></li><li data-name="b." value="2"><article class="listArticle" id="kapittel-2-paragraf-3-ledd-3-punkt-2"><article class="legalP" id="kapittel-2-paragraf-3-ledd-3-punkt-2-ledd-1">De immaterialrettslige avtalene som er inngått med tredjepart er så urimelige at institusjonen ikke bør medvirke i prosjektet.</article></article></li><li data-name="c." value="3"><article class="listArticle" id="kapittel-2-paragraf-3-ledd-3-punkt-3"><article class="legalP" id="kapittel-2-paragraf-3-ledd-3-punkt-3-ledd-1">Det er planlagt forskning eller opplæringsdel som er i strid med regelverket om eksportkontroll.</article></article></li><li data-name="d." value="4"><article class="listArticle" id="kapittel-2-paragraf-3-ledd-3-punkt-4"><article class="legalP" id="kapittel-2-paragraf-3-ledd-3-punkt-4-ledd-1">Søkeren ikke vil kunne oppfylle kravet om at minimum ett (1) år av forskningsprosjektet skal gjennomføres etter at vedkommende er tatt opp på ph.d.-programmet.</article></article></li></ol></article><article class="legalP" id="kapittel-2-paragraf-3-ledd-4">Det kan gjøres unntak fra bokstav d) for søkere fra forskerlinjer.</article></article><article class="legalArticle" data-lovdata-URL="SF/forskrift/2025-02-13-282/§5-3" data-name="§5-3" id="kapittel-2-paragraf-4"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Avtaleperiode</span></h3><article class="legalP" id="kapittel-2-paragraf-4-ledd-1">Ph.d.-utdanningen er normert til tre (3) årsverk.</article><article class="legalP" id="kapittel-2-paragraf-4-ledd-2">Det er ikke anledning til å planlegge gjennomføring av ph.d.-utdanningen med en progresjon som gir lengre avtaleperiode enn seks (6) år. Unntaket er kandidater som deltar i organisert dobbelkompetanseutdanning. Fakultet som tilbyr dobbelkompetanseutdanning kan gi egne regler for avtaleperioden.</article><article class="legalP" id="kapittel-2-paragraf-4-ledd-3">Fakultetet kan i sine utfyllende regler ha strengere krav til progresjon.</article><article class="legalP" id="kapittel-2-paragraf-4-ledd-4">Ved lovhjemlede permisjoner forlenges avtaleperioden tilsvarende. Kandidatene er selv ansvarlige for å melde fra om og dokumentere slike avbrudd.</article><article class="legalP" id="kapittel-2-paragraf-4-ledd-5">Avtaleperioden kan etter søknad til fakultetet forlenges på annet grunnlag. I søknaden må det redegjøres for hva som er gjort og hva som gjenstår av ph.d.-prosjektet. Søknaden må inneholde en ny, planlagt sluttdato. Fakultetet skal gjøre en samlet vurdering av om prosjektet vil kunne gjennomføres i forlengelsesperioden. Bekreftelse fra veileder og grunnenhet om veiledning i forlengelsesperioden må foreligge. Ved innvilget forlengelse kan fakultetet sette ytterligere vilkår.</article><article class="legalP" id="kapittel-2-paragraf-4-ledd-6">Selv om avtaleperioden har opphørt, kan kandidaten søke om å få levere inn avhandlingen til bedømmelse for ph.d.-graden. Dette forutsetter at opplæringsdelen er fullført.</article><article class="legalP" id="kapittel-2-paragraf-4-ledd-7">Semesterregistrering er obligatorisk for kandidater i avtaleperioden.</article></article><article class="legalArticle" data-lovdata-URL="SF/forskrift/2025-02-13-282/§5-4" data-name="§5-4" id="kapittel-2-paragraf-5"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Ph.d.-avtalen</span></h3><article class="legalP" id="kapittel-2-paragraf-5-ledd-1">Opptak til ett av Universitetet i Bergens ph.d.-program formaliseres gjennom skriftlig avtale som underskrives av kandidat, veileder(e) og fakultetet selv. Avtalen regulerer partenes rettigheter og plikter i avtaleperioden og skal sikre at kandidaten deltar regelmessig i et aktivt og relevant forskermiljø. I avtalen skal det legges til rette for at utdanningen skal kunne gjennomføres til avtalt tid.</article><article class="legalP" id="kapittel-2-paragraf-5-ledd-2">Infrastruktur som er nødvendig for gjennomføring av ph.d.-prosjektet skal stilles til kandidatens disposisjon. Avgjørelsen av hva som anses som nødvendig infrastruktur for gjennomføring, tas av fakultetet og skal fremkomme av ph.d.-avtalen.</article><article class="legalP" id="kapittel-2-paragraf-5-ledd-3">For kandidater med ekstern arbeidsgiver skal arbeidsbetingelser for gjennomføringen av ph.d.-utdanningen reguleres i ph.d.-avtalen mellom Universitetet i Bergen og samarbeidsparten. Avklaringer med ekstern arbeidsgiver i ph.d.-avtalen skal som hovedregel foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</article><article class="legalP" id="kapittel-2-paragraf-5-ledd-4">Endringer i ph.d.-prosjektet, som fraviker betydelig fra det som fremgår i prosjektbeskrivelsen og som det er inngått ph.d.-avtale om, skal forelegges fakultetet selv til eventuell godkjenning.</article></article><article class="legalArticle" data-lovdata-URL="SF/forskrift/2025-02-13-282/§5-5" data-name="§5-5" id="kapittel-2-paragraf-6"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Avslutning før avtalt tid</span></h3></article><article class="legalArticle" data-lovdata-URL="SF/forskrift/2025-02-13-282/§5-5-1" data-name="§5-5-1" id="kapittel-2-paragraf-7"><h3 class="legalArticleHeader"><span class="legalArticleValue">§ 5-5-1</span>. <span class="legalArticleTitle">Frivillig avslutning før avtalt tid</span></h3><article class="legalP" id="kapittel-2-paragraf-7-ledd-1">Kandidaten og fakultetet kan avtale at utdanningen avsluttes før avtalt tid. Ved slik frivillig avslutning skal det ved egen avtale fastsettes hvordan partene ordner spørsmål om eventuelle tilsettingsforhold, finansiering, utstyr, rettigheter til resultater og lignende.</article></article><article class="legalArticle" data-lovdata-URL="SF/forskrift/2025-02-13-282/§5-5-2" data-name="§5-5-2" id="kapittel-2-paragraf-8"><h3 class="legalArticleHeader"><span class="legalArticleValue">§ 5-5-2</span>. <span class="legalArticleTitle">Tvungen avslutning ved forsinkelse eller betydelige endringer i ph.d.-prosjektet</span></h3><article class="legalP" id="kapittel-2-paragraf-8-ledd-1">Når ett eller flere av de følgende forhold foreligger, kan fakultetet selv vedta tvungen avslutning av utdanningen ved:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-8-ledd-1-punkt-1"><article class="legalP" id="kapittel-2-paragraf-8-ledd-1-punkt-1-ledd-1">vesentlig forsinkelse i gjennomføringen av opplæringsdelen</article></article></li><li data-name="b." value="2"><article class="listArticle" id="kapittel-2-paragraf-8-ledd-1-punkt-2"><article class="legalP" id="kapittel-2-paragraf-8-ledd-1-punkt-2-ledd-1">gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av fremdriftsrapport, jf. <a href="forskrift/2025-02-13-282/§8">§ 8</a></article></article></li><li data-name="c." value="3"><article class="listArticle" id="kapittel-2-paragraf-8-ledd-1-punkt-3"><article class="legalP" id="kapittel-2-paragraf-8-ledd-1-punkt-3-ledd-1">forsinkelse i fremdriften av prosjektet som er av en slik art at det skaper overveiende sannsynlighet for at kandidaten ikke vil kunne fullføre til avtalt tid</article></article></li><li data-name="d." value="4"><article class="listArticle" id="kapittel-2-paragraf-8-ledd-1-punkt-4"><article class="legalP" id="kapittel-2-paragraf-8-ledd-1-punkt-4-ledd-1">endringer i ph.d.-prosjektet, som fraviker betydelig fra det som fremgår i prosjektbeskrivelsen og som det er inngått ph.d.-avtale om, og som ikke er tilstrekkelig faglig begrunnet.</article></article></li></ol></article><article class="legalP" id="kapittel-2-paragraf-8-ledd-2">Tvungen avslutning etter reglene her kan bare vedtas dersom forsinkelsen eller endringene skyldes forhold som kandidaten selv rår over.</article><article class="legalP" id="kapittel-2-paragraf-8-ledd-3">Vedtak etter denne paragrafen fattes av fakultetet selv, jf. <a href="lov/2024-03-08-9/§13-2/ledd/2">universitets- og høyskoleloven § 13-2 (2)</a>.</article></article><article class="legalArticle" data-lovdata-URL="SF/forskrift/2025-02-13-282/§5-5-3" data-name="§5-5-3" id="kapittel-2-paragraf-9"><h3 class="legalArticleHeader"><span class="legalArticleValue">§ 5-5-3</span>. <span class="legalArticleTitle">Annullering, utestenging og tvungen avslutning ved uredelighet eller fusk på eksamen eller obligatoriske aktiviteter</span></h3><article class="legalP" id="kapittel-2-paragraf-9-ledd-1">Fusk på eksamen eller obligatoriske aktiviteter knyttet til emner i opplæringsdelen, kan gi grunnlag for annullering av eksamen eller den obligatoriske aktiviteten, og at kandidaten utestenges fra ph.d.-programmet i inntil ett år, jf. <a href="lov/2024-03-08-9/§13-1/ledd/1">universitets- og høyskoleloven § 13-1 (1)</a>. I særlig grove tilfeller kan kandidaten utestenges i inntil to år. Kandidater som er ansatt i stipendiatstillinger ved Universitetet i Bergen eller andre universitet eller høyskoler, er unntatt fra disse reglene om utestenging, jf. <a href="lov/2024-03-08-9/§13-1/ledd/2">universitets- og høyskoleloven § 13-1 (2)</a>. Alvorlige tilfeller av fusk på eksamen eller obligatorisk aktivitet kan gi grunnlag for tvungen avslutning, jf. <a href="lov/2024-03-08-9/§13-2/ledd/1">universitets- og høyskoleloven § 13-2 (1)</a>.</article><article class="legalP" id="kapittel-2-paragraf-9-ledd-2">Vedtak om annullering og utestenging på bakgrunn av fusk, fattes av Den sentrale klagenemnd ved Universitetet i Bergen.</article><article class="legalP" id="kapittel-2-paragraf-9-ledd-3">Vitenskapelig uredelighet i avhandlingsarbeidet kan gi grunnlag for tvungen avslutning av avtaleperioden.</article><article class="legalP" id="kapittel-2-paragraf-9-ledd-4">Vedtak om tvungen avslutning på bakgrunn av fusk eller vitenskapelig uredelighet fattes av fakultetsstyret etter uttalelser i Redelighetsutvalget, jf. <a href="lov/2024-03-08-9/§13-2/ledd/1">universitets- og høyskoleloven § 13-2 (1)</a>.</article></article><article class="legalArticle" data-lovdata-URL="SF/forskrift/2025-02-13-282/§5-5-4" data-name="§5-5-4" id="kapittel-2-paragraf-10"><h3 class="legalArticleHeader"><span class="legalArticleValue">§ 5-5-4</span>. <span class="legalArticleTitle">Tvungen avslutning av hensyn til eksportkontroll</span></h3><article class="legalP" id="kapittel-2-paragraf-10-ledd-1">Dersom det etter opptak fremkommer at kandidatens forskning ikke lenger lar seg forene med Universitetet i Bergen sine plikter knyttet til eksportkontroll i henhold til gjeldende lovgivning, kan fakultetsstyret, etter en vurdering av muligheter for alternative løsninger, fatte vedtak om tvungen avslutning av utdanningen.</article></article></section><section class="section" data-name="delIII" id="kapittel-3" data-lovdata-URL="SF/forskrift/2025-02-13-282/KAPITTEL_3"><h2>Del III. Gjennomføring</h2><article class="legalArticle" data-lovdata-URL="SF/forskrift/2025-02-13-282/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Veiledning</span></h3></article><article class="legalArticle" data-lovdata-URL="SF/forskrift/2025-02-13-282/§6-1" data-name="§6-1" id="kapittel-3-paragraf-2"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Veiledning og forskningsmiljø</span></h3><article class="legalP" id="kapittel-3-paragraf-2-ledd-1">Arbeidet med ph.d.-avhandlingen skal foregå under individuell veiledning. Fakultetet, grunnenheten og veilederne skal sammen sikre at kandidaten deltar i et aktivt forskningsmiljø.</article></article><article class="legalArticle" data-lovdata-URL="SF/forskrift/2025-02-13-282/§6-2" data-name="§6-2" id="kapittel-3-paragraf-3"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Oppnevning av veiledere</span></h3><article class="legalP" id="kapittel-3-paragraf-3-ledd-1">Kandidaten skal som hovedregel ha to veiledere. Normalt oppnevnes én hovedveileder og en eller flere medveiledere. Veilederne oppnevnes av fakultetet selv og hovedveileder skal være oppnevnt på opptakstidspunktet.</article><article class="legalP" id="kapittel-3-paragraf-3-ledd-2">Veiledere skal ha doktorgrad eller tilsvarende faglig kompetanse innenfor fagfeltet og være aktive forskere. Minst én av de oppnevnte veilederne skal normalt ha erfaring fra veiledning av kandidater på ph.d.-nivå.</article><article class="legalP" id="kapittel-3-paragraf-3-ledd-3">Hovedveileder skal normalt være tilsatt ved det fakultet der kandidaten er tatt opp.</article><article class="legalP" id="kapittel-3-paragraf-3-ledd-4">Fakultetet selv kan oppnevne hovedveileder som ikke er tilsatt ved det fakultetet der kandidaten er tatt opp. I slike tilfeller bør medveileder være tilsatt ved det fakultetet der kandidaten er tatt opp.</article><article class="legalP" id="kapittel-3-paragraf-3-ledd-5">Habilitetsreglene i <a href="lov/1967-02-10/kapII">lov om behandlingsmåten i forvaltningssaker (forvaltningsloven) andre kapittel</a>, <a href="lov/1967-02-10/§6">§ 6</a> til <a href="lov/1967-02-10/§10">§ 10</a>, gjelder for veilederne.</article><article class="legalP" id="kapittel-3-paragraf-3-ledd-6">Kandidat og hovedveileder kan hver for seg be fakultetet om å oppnevne ny hovedveileder for kandidaten. Hovedveileder kan ikke fratre før ny er oppnevnt.</article></article><article class="legalArticle" data-lovdata-URL="SF/forskrift/2025-02-13-282/§6-3" data-name="§6-3" id="kapittel-3-paragraf-4"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Veiledningens innhold</span></h3><article class="legalP" id="kapittel-3-paragraf-4-ledd-1">Hovedveileder skal være kandidatens primære kontakt. Kandidaten og veiledere bør ha jevnlig kontakt. Universitetet i Bergens <a data-link-type="external" href="https://www.uib.no/student/48966/etiske-retningslinjer-relasjonen-mellom-veileder-og-student-eller-kandidat-ved">etiske retningslinjer</a> skal ligge til grunn for veiledningsforholdet. Veileder har ansvar for å følge opp kandidatens faglige utvikling og skal gi råd om opplæringsdelen. Kontakthyppigheten bør fremgå av den årlige fremdriftsrapporteringen.</article><article class="legalP" id="kapittel-3-paragraf-4-ledd-2">Veilederne skal holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan. Veileder skal følge opp faglige forhold som kan medføre forsinket gjennomføring av ph.d.-utdanningen, slik at denne kan fullføres innenfor normert tid.</article><article class="legalP" id="kapittel-3-paragraf-4-ledd-3">Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, som disposisjon, språklig form og dokumentasjon og gi hjelp til orientering i faglitteratur og datagrunnlag. Veilederne skal gi kandidaten veiledning i forskningsetiske spørsmål knyttet til avhandlingen.</article><article class="legalP" id="kapittel-3-paragraf-4-ledd-4">Uenigheter mellom veileder og kandidat knyttet til tilgang til eller rådighet over innsamlede data, tvist om størrelsen på bidrag til felles artikkelprosjekter, og tvister mellom opphavsrettigheter mv., kan bringes inn til behandling og avgjørelse ved fakultetet selv. Fakultetets avgjørelse kan påklages til Den sentrale klagenemnd.</article></article><article class="legalArticle" data-lovdata-URL="SF/forskrift/2025-02-13-282/§7" data-name="§7" id="kapittel-3-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opplæringsdelen</span></h3></article><article class="legalArticle" data-lovdata-URL="SF/forskrift/2025-02-13-282/§7-1" data-name="§7-1" id="kapittel-3-paragraf-6"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Opplæringsdelens formål</span></h3><article class="legalP" id="kapittel-3-paragraf-6-ledd-1">Fakultetet har ansvar for at opplæringsdelen og avhandlingsarbeidet til sammen gir utdanning på høyt faglig nivå og etter internasjonal standard. Opplæringsdelen skal gi trening i faglig formidling og innføring i forskningsetikk, vitenskapsteori og vitenskapsmetode. Opplæringen skal sammen med forskningsarbeidet bidra til oppnåelse av forventet læringsutbytte i det gjeldende fakultets ph.d.-program og i tråd med <a data-link-type="external" href="https://www.nokut.no/norsk-utdanning/nasjonalt-kvalifikasjonsrammeverk-for-livslang-laring/">nasjonalt kvalifikasjonsrammeverk</a>.</article><article class="legalP" id="kapittel-3-paragraf-6-ledd-2">Dersom fakultetet ikke selv tilbyr hele opplæringsdelen, skal det legges til rette for at kandidaten får tilsvarende opplæring ved andre fakultet og/eller institusjoner.</article></article><article class="legalArticle" data-lovdata-URL="SF/forskrift/2025-02-13-282/§7-2" data-name="§7-2" id="kapittel-3-paragraf-7"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Opplæringsdelens omfang</span></h3><article class="legalP" id="kapittel-3-paragraf-7-ledd-1">Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Elementer som skal inngå i opplæringsdelen, skal normalt ikke være eldre enn fem (5) år ved opptaksdato. Fakultetet selv kan gjøre unntak fra dette for søkere som har bakgrunn fra forskerlinjer.</article><article class="legalP" id="kapittel-3-paragraf-7-ledd-2">Opplæringsdelen skal være gjennomført og godkjent før avhandlingen innleveres. Alle elementer som inngår i opplæringsdelen, skal dokumenteres.</article></article><article class="legalArticle" data-lovdata-URL="SF/forskrift/2025-02-13-282/§7-3" data-name="§7-3" id="kapittel-3-paragraf-8"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Opplæringsdelens innhold</span></h3><article class="legalP" id="kapittel-3-paragraf-8-ledd-1">Opplæringsdelen skal inneholde vitenskapsteori og etikk med et omfang som gir minst fem (5) studiepoeng.</article><article class="legalP" id="kapittel-3-paragraf-8-ledd-2">Eksamener og obligatoriske aktiviteter knyttet til emner i opplæringsdelen er regulert av bestemmelsene om studier og eksamen i <a href="forskrift/2023-06-15-1359">studieforskriften ved Universitetet i Bergen</a> og <a href="lov/2024-03-08-9/§13-1/ledd/1">universitets- og høyskoleloven § 13-1 (1)</a>.</article><article class="legalP" id="kapittel-3-paragraf-8-ledd-3">Fakultetet fatter vedtak om godkjenning av opplæringsdelen. Fakultetet kan godkjenne at emner og andre faglige aktiviteter gjennomført utenfor Universitetet i Bergen inngår i opplæringsdelen. Emner på ph.d.-nivå ved annen institusjon skal godkjennes i samsvar med regler om studiepoenguttelling i <a href="lov/2024-03-08-9/§9-1/ledd/1">universitets- og høyskolelovens § 9-1 (1)</a> og <a href="lov/2024-03-08-9/§9-3/ledd/3">§ 9-3 (3)</a>.</article><article class="legalP" id="kapittel-3-paragraf-8-ledd-4">Emner som har inngått som grunnlag for tidligere oppnådde grader, kan ikke innpasses i kandidatens opplæringsdel. Fakultetet selv kan gjøre unntak fra dette for kandidater som har bakgrunn fra forskerlinjer.</article></article><article class="legalArticle" data-lovdata-URL="SF/forskrift/2025-02-13-282/§7-4" data-name="§7-4" id="kapittel-3-paragraf-9"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Kandidatens rettigheter ved permisjon</span></h3><article class="legalP" id="kapittel-3-paragraf-9-ledd-1">Kandidater som har lovhjemlede permisjoner fra ph.d.-utdanningen, kan følge undervisning og avlegge eksamener i emner som skal inngå i opplæringsdelen, i tråd med <a href="lov/2024-03-08-9/§10-7/ledd/2">universitets- og høyskolelovens § 10-7 (2)</a>.</article><article class="legalP" id="kapittel-3-paragraf-9-ledd-2">Kandidaten må sørge for at fakultetet blir informert om permisjoner som blir innvilget av arbeidsgiver, hvis disse to ikke er de samme.</article></article><article class="legalArticle" data-lovdata-URL="SF/forskrift/2025-02-13-282/§8" data-name="§8" id="kapittel-3-paragraf-10"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rapportering</span></h3><article class="legalP" id="kapittel-3-paragraf-10-ledd-1">I løpet av avtaleperioden skal kandidat og hovedveileder hvert år levere separate og uavhengige rapporter om fremdriften av ph.d.-utdanningen på fastsatt måte og til fastsatte frister. Fakultetet går gjennom og følger opp fremdriftsrapportene.</article><article class="legalP" id="kapittel-3-paragraf-10-ledd-2">Kandidat og veileder har et likeverdig ansvar for fremdriftsrapportering. Manglende eller utilfredsstillende fremdriftsrapportering kan medføre tvungen avslutning av ph.d.- utdanningen før avtaleperiodens utløp. Veiledere som unnlater å følge opp rapporteringsplikten kan bli fratatt veilederansvaret.</article><article class="legalP" id="kapittel-3-paragraf-10-ledd-3">Kandidat og hovedveileder skal i forbindelse med fremdriftsrapportering gå gjennom planen for prosjektet og vurdere behov for justeringer. Betydelige endringer skal godkjennes av fakultetet selv.</article><article class="legalP" id="kapittel-3-paragraf-10-ledd-4">Fakultetet kan ved behov kreve særskilt rapportering.</article></article><article class="legalArticle" data-lovdata-URL="SF/forskrift/2025-02-13-282/§9" data-name="§9" id="kapittel-3-paragraf-11"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Midtveisevaluering</span></h3><article class="legalP" id="kapittel-3-paragraf-11-ledd-1">Hver kandidat skal gjennomføre en midtveisevaluering. Som hovedregel skal midtveisevalueringen inkludere faglige innspill fra forskere innenfor kandidatens eget fagfelt og tilgrensende fagfelt. Midtveisevalueringen har som hovedformål å hjelpe kandidaten til å identifisere forhold som medfører risiko for at prosjektet stanser opp eller blir forsinket, samt å gi innspill som kan øke kvaliteten i arbeidet. Fakultet, veileder og kandidat plikter aktivt å følge opp forhold som kan medføre fare for forsinket eller manglende gjennomføring av ph.d.-utdanningen, slik at utdanningen, så langt som mulig, kan bli gjennomført innenfor normert tidsramme.</article></article><article class="legalArticle" data-lovdata-URL="SF/forskrift/2025-02-13-282/§10" data-name="§10" id="kapittel-3-paragraf-12"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ph.d.-avhandlingen</span></h3></article><article class="legalArticle" data-lovdata-URL="SF/forskrift/2025-02-13-282/§10-1" data-name="§10-1" id="kapittel-3-paragraf-13"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Krav til avhandlingen</span></h3><article class="legalP" id="kapittel-3-paragraf-13-ledd-1">Avhandlingen skal være et selvstendig vitenskapelig arbeid av internasjonal standard og på et høyt faglig nivå når det gjelder problemformuleringer, begrepsmessig presisering, metodisk, forskningsetisk, teoretisk og empirisk grunnlag, dokumentasjon og fremstillingsform. Avhandlingen skal kunne utvikle ny faglig kunnskap og ha et faglig nivå som tilsier at forskningen vil kunne publiseres som en del av fagets vitenskapelige litteratur.</article><article class="legalP" id="kapittel-3-paragraf-13-ledd-2">Flere arbeider kan godkjennes som deler av avhandlingen når de etter sitt innhold utgjør et hele. I tillegg til de enkelte delene skal det da utarbeides en sammenbindende fremstilling som gjør nærmere rede for helheten i avhandlingen.</article><article class="legalP" id="kapittel-3-paragraf-13-ledd-3">Avhandlingen skal inneholde et sammendrag på engelsk og et på norsk.</article><article class="legalP" id="kapittel-3-paragraf-13-ledd-4">Fakultetet selv bestemmer hvilke språk som kan benyttes i en avhandling.</article></article><article class="legalArticle" data-lovdata-URL="SF/forskrift/2025-02-13-282/§10-2" data-name="§10-2" id="kapittel-3-paragraf-14"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Medforfatterskap</span></h3><article class="legalP" id="kapittel-3-paragraf-14-ledd-1">Fellesarbeid godtas til bedømmelse forutsatt at kandidatens bidrag representerer en selvstendig innsats som kan identifiseres i den utstrekning det er nødvendig for vurderingen.</article><article class="legalP" id="kapittel-3-paragraf-14-ledd-2">Dersom et skriftlig arbeid er blitt til i samvirke med andre forfattere, skal kandidaten følge de normer for medforfatterskap som er allment akseptert i fagmiljøet og Universitetet i Bergens <a data-link-type="external" href="https://regler.app.uib.no/regler/Del-2-Forskning-utdanning-og-formidling/2.1-Forskning/2.1.4-Etikk-og-personvern-i-forskning/Reglement-og-retningslinjer-fastsatt-av-universitetsstyret/10-etiske-regler-for-Universitetet-i-Bergen/">retningslinjer for medforfatterskap</a> og i henhold til internasjonale standarder.</article><article class="legalP" id="kapittel-3-paragraf-14-ledd-3">I avhandlinger hvor det inngår arbeider med flere forfattere skal det følge en underskrevet erklæring som beskriver kandidaten og den enkelte medforfatters innsats i hvert enkeltarbeid.</article></article><article class="legalArticle" data-lovdata-URL="SF/forskrift/2025-02-13-282/§10-3" data-name="§10-3" id="kapittel-3-paragraf-15"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Tidligere arbeider</span></h3><article class="legalP" id="kapittel-3-paragraf-15-ledd-1">Kravet om «ny faglig kunnskap» etter <a href="forskrift/2025-02-13-282/§10-1/ledd/1">§ 10-1 (1)</a> innebærer at<ol class="defaultList" type="a"><li data-name="a." value="1"><article class="listArticle" id="kapittel-3-paragraf-15-ledd-1-punkt-1"><article class="legalP" id="kapittel-3-paragraf-15-ledd-1-punkt-1-ledd-1">arbeid eller deler av arbeid som er vurdert til doktorgraden ved en annen institusjon ikke kan inngå i avhandlingen, og det samme gjelder arbeid eller deler av arbeid som har blitt underkjent etter omarbeiding (andre gangs underkjenning)</article></article></li><li data-name="b." value="2"><article class="listArticle" id="kapittel-3-paragraf-15-ledd-1-punkt-2"><article class="legalP" id="kapittel-3-paragraf-15-ledd-1-punkt-2-ledd-1">arbeid eller deler av arbeid som har vært godtatt som grunnlag for eksamener eller grader på nivå under doktorgrad, ikke kan inngå i avhandlingen. Fakultetet selv kan gjøre unntak fra dette for kandidater som har bakgrunn fra forskerlinjer. Data, metoder, analyser eller resultater fra nivå under doktorgrad kan likevel danne utgangspunktet for et ph.d.-prosjekt.</article></article></li><li data-name="c." value="3"><article class="listArticle" id="kapittel-3-paragraf-15-ledd-1-punkt-3"><article class="legalP" id="kapittel-3-paragraf-15-ledd-1-punkt-3-ledd-1">deler av arbeid som inngår som grunnlaget for en andre kandidaters ph.d.-grad som herværende kandidat har samvirket i, likevel kan inngå i avhandlingen</article></article></li><li data-name="d." value="4"><article class="listArticle" id="kapittel-3-paragraf-15-ledd-1-punkt-4"><article class="legalP" id="kapittel-3-paragraf-15-ledd-1-punkt-4-ledd-1">deler av arbeid som har blitt godkjent som besvarelse eller andre aktiviteter i opplæringsdelen, likevel kan inngå i avhandlingen.</article></article></li></ol></article><article class="legalP" id="kapittel-3-paragraf-15-ledd-2">Det må legges inn henvisning ved bruk av tidligere arbeider. Henvisningene skal være i tråd med vitenskapelige standarder for det aktuelle fagområdet.</article><article class="legalP" id="kapittel-3-paragraf-15-ledd-3">Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem (5) år fra publiseringsdato. Dersom det inngår eldre arbeider skal det gjøres rede for i søknad om opptak, hvordan dette arbeidet likevel tilfredsstiller kravet om å utvikle ny faglig kunnskap. Fakultetet selv kan gjøre unntak fra dette kravet dersom helt ekstraordinære forhold tilsier det.</article><article class="legalP" id="kapittel-3-paragraf-15-ledd-4">Avhandlingen kan innleveres for bedømmelse ved kun ett lærested.</article></article><article class="legalArticle" data-lovdata-URL="SF/forskrift/2025-02-13-282/§10-4" data-name="§10-4" id="kapittel-3-paragraf-16"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="legalP" id="kapittel-3-paragraf-16-ledd-1">Kandidater som er tilsatt ved Universitetet i Bergen har meldeplikt om arbeidsresultater som omfattes av universitetets <a data-link-type="external" href="https://regler.app.uib.no/regler/Del-2-Forskning-utdanning-og-formidling/2.1-Forskning/2.1.5-Formidling-og-forvaltning-av-forskningsresultater/Reglement-om-haandtering-av-ansattes-rettigheter-til-forsknings-og-arbeidsresultater-ved-Universitetet-i-Bergen/Reglement-om-haandtering-av-ansattes-rettigheter-til-forsknings-og-arbeidsresultater-ved-Universitetet-i-Bergen/">Reglement om håndtering av ansattes rettigheter til forsknings- og arbeidsresultater ved Universitetet i Bergen</a> og <a href="lov/1970-04-17-21/§5">arbeidstakeroppfinnerlovens § 5</a>.</article><article class="legalP" id="kapittel-3-paragraf-16-ledd-2">For kandidater med annen arbeidsgiver enn Universitetet i Bergen, skal tilsvarende meldeplikt nedfelles i ph.d.-avtalen mellom Universitetet i Bergen, kandidaten og den eksterne arbeidsgiveren.</article><article class="legalP" id="kapittel-3-paragraf-16-ledd-3">Regulering av rettigheter mellom samarbeidende institusjoner fastsettes i skriftlig avtale.</article><article class="legalP" id="kapittel-3-paragraf-16-ledd-4">For kandidater uten arbeidsgiver skal tilsvarende meldeplikt nedfelles i ph.d.-avtalen mellom Universitetet i Bergen og kandidaten.</article></article></section><section class="section" data-name="delIV" id="kapittel-4" data-lovdata-URL="SF/forskrift/2025-02-13-282/KAPITTEL_4"><h2>Del IV. Fullføring</h2><article class="legalArticle" data-lovdata-URL="SF/forskrift/2025-02-13-282/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Søknad om bedømmelse og bedømmelseskomiteens arbeid</span></h3></article><article class="legalArticle" data-lovdata-URL="SF/forskrift/2025-02-13-282/§11-1" data-name="§11-1" id="kapittel-4-paragraf-2"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Innlevering av søknad om bedømmelse</span></h3><article class="legalP" id="kapittel-4-paragraf-2-ledd-1">Søknad om å få avhandlingen bedømt rettes til fakultetet selv.</article><article class="legalP" id="kapittel-4-paragraf-2-ledd-2">Søknaden kan først leveres når opplæringsdelen er godkjent. Søknaden kan leveres tidligst ett (1) år etter opptak.</article><article class="legalP" id="kapittel-4-paragraf-2-ledd-3">Fakultetet selv behandler søknaden om å få avhandlingen bedømt. Fakultetet selv kan på selvstendig grunnlag avvise søknad om å få avhandlingen bedømt dersom det er åpenbart at avhandlingen ikke har høy nok vitenskapelig kvalitet og vil bli underkjent av en komité.</article><article class="legalP" id="kapittel-4-paragraf-2-ledd-4">Et innlevert arbeid kan ikke trekkes tilbake før det er endelig avgjort om det er verdig til å forsvares for ph.d.-graden. Avhandlingen vil bli vurdert slik den er innlevert.</article></article><article class="legalArticle" data-lovdata-URL="SF/forskrift/2025-02-13-282/§11-2" data-name="§11-2" id="kapittel-4-paragraf-3"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-3-ledd-1">Når fakultetet selv har godkjent søknad om å få avhandlingen bedømt, oppnevner fakultetet selv en sakkyndig bedømmelseskomité på minst tre (3) medlemmer som skal bedømme avhandlingen. Habilitetsreglene i <a href="lov/1967-02-10/§6">forvaltningslovens § 6</a> gjelder for komiteens medlemmer.</article><article class="legalP" id="kapittel-4-paragraf-3-ledd-2">Grunnenheten foreslår bedømmelseskomité. Kandidaten skal underrettes om forslaget til sammensetning av komité, og har anledning til å innlevere skriftlige merknader senest fem (5) virkedager etter at grunnenheten har oversendt forslaget til fakultetet. Fakultetet selv fatter beslutning om hvorvidt merknadene skal tas til følge.</article><article class="legalP" id="kapittel-4-paragraf-3-ledd-3">Det bør normalt ikke gå mer enn fire (4) uker fra søknaden om å få avhandlingen bedømt er godkjent, til komiteen er oppnevnt.</article><article class="legalP" id="kapittel-4-paragraf-3-ledd-4">Bedømmelseskomiteen skal normalt settes sammen slik at<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-4-punkt-1"><article class="legalP" id="kapittel-4-paragraf-3-ledd-4-punkt-1-ledd-1">to kjønn er representert blant opponentene</article></article></li><li data-name="b." value="2"><article class="listArticle" id="kapittel-4-paragraf-3-ledd-4-punkt-2"><article class="legalP" id="kapittel-4-paragraf-3-ledd-4-punkt-2-ledd-1">flertallet er uten tilknytning til Universitetet i Bergen</article></article></li><li data-name="c." value="3"><article class="listArticle" id="kapittel-4-paragraf-3-ledd-4-punkt-3"><article class="legalP" id="kapittel-4-paragraf-3-ledd-4-punkt-3-ledd-1">ett av medlemmene, om mulig, er fra en utenlandsk institusjon</article></article></li><li data-name="d." value="4"><article class="listArticle" id="kapittel-4-paragraf-3-ledd-4-punkt-4"><article class="legalP" id="kapittel-4-paragraf-3-ledd-4-punkt-4-ledd-1">alle medlemmene har doktorgrad eller tilsvarende kompetanse.</article></article></li></ol></article><article class="legalP" id="kapittel-4-paragraf-3-ledd-5">Dersom kriteriene fravikes, skal dette begrunnes særskilt. Oppnevnt veileder kan ikke være medlem av komiteen. Fakultetet utpeker en av sine ansatte til komiteens leder.</article></article><article class="legalArticle" data-lovdata-URL="SF/forskrift/2025-02-13-282/§11-3" data-name="§11-3" id="kapittel-4-paragraf-4"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Bedømmelseskomiteens innstilling</span></h3><article class="legalP" id="kapittel-4-paragraf-4-ledd-1">Bedømmelseskomiteen gir en begrunnet innstilling om hvorvidt arbeidet er verdig til å forsvares for ph.d.-graden. Eventuelle dissenser eller individuelle uttalelser skal inngå i innstillingen, og skal være begrunnet. Komiteens innstilling skal normalt foreligge senest tre (3) måneder etter at komiteen har mottatt avhandlingen.</article><article class="legalP" id="kapittel-4-paragraf-4-ledd-2">Bedømmelseskomiteen kan kreve fremlagt kandidatens grunnlagsmateriale og utfyllende eller oppklarende tilleggsinformasjon.</article><article class="legalP" id="kapittel-4-paragraf-4-ledd-3">Bedømmelseskomiteens innstilling sendes til fakultetet, og skal så snart som mulig oversendes kandidaten. Kandidaten gis en frist på ti (10) virkedager til å fremme skriftlige merknader til innstillingen.</article><article class="legalP" id="kapittel-4-paragraf-4-ledd-4">Dersom kandidatens eventuelle merknader kan ha betydning for spørsmålet om avhandlingen kan godkjennes, bør merknadene forelegges bedømmelseskomiteen før fakultetet selv gjør vedtak i saken. Hvis kandidaten ikke ønsker å fremme merknader, skal fakultetet snarest underrettes skriftlig om dette.</article></article><article class="legalArticle" data-lovdata-URL="SF/forskrift/2025-02-13-282/§11-4" data-name="§11-4" id="kapittel-4-paragraf-5"><h3 class="legalArticleHeader"><span class="legalArticleValue">§ 11-4</span>. <span class="legalArticleTitle">Mindre omarbeiding og underkjenning av innlevert avhandling</span></h3><article class="legalP" id="kapittel-4-paragraf-5-ledd-1">Bedømmelseskomiteen kan på grunnlag av innlevert avhandling og eventuelt tilleggsmateriale anbefale at fakultetet selv gir tillatelse til mindre omarbeiding før endelig innstilling foreligger. Komiteen skal skriftlig gi en konkret oversikt over hva kandidaten må omarbeide. Komiteen skal ikke gi anbefaling om mindre omarbeiding hvis det kun dreier seg om mindre uklarheter i avhandlingen som lar seg avklare innenfor disputasens ramme.</article><article class="legalP" id="kapittel-4-paragraf-5-ledd-2">Tillater fakultetet selv en mindre omarbeiding av avhandlingen, skal det gis en frist for slik omarbeiding som ikke skal være lengre enn tre (3) måneder. Det skal også fastsettes en ny frist for oversendelse av komiteens endelige innstilling som ikke skal være lengre enn to (2) måneder etter at komiteen har mottatt en omarbeidet versjon av avhandlingen.</article><article class="legalP" id="kapittel-4-paragraf-5-ledd-3">Fakultetets vedtak etter denne paragrafen kan ikke påklages av kandidaten.</article><article class="legalP" id="kapittel-4-paragraf-5-ledd-4">Dersom kandidaten ikke leverer omarbeidet avhandling innen fristen som fakultetet har satt, skal komiteen anbefale at fakultetet selv underkjenner avhandlingen.</article><article class="legalP" id="kapittel-4-paragraf-5-ledd-5">Dersom komiteen finner at dyptgripende endringer er nødvendige for at arbeidet skal kunne anbefales til disputas, skal komiteen anbefale at fakultetet selv underkjenner avhandlingen.</article></article><article class="legalArticle" data-lovdata-URL="SF/forskrift/2025-02-13-282/§12" data-name="§12" id="kapittel-4-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Fakultetets behandling av bedømmelseskomiteens innstilling</span></h3><article class="legalP" id="kapittel-4-paragraf-6-ledd-1">Bedømmelseskomiteens innstilling med eventuelle merknader behandles av fakultet selv. På grunnlag av bedømmelseskomiteens innstilling fatter fakultetet selv vedtak om hvorvidt en ph.d.-avhandling er verdig til å forsvares.</article><article class="legalP" id="kapittel-4-paragraf-6-ledd-2">Dersom fakultetet selv finner at det foreligger begrunnet tvil om komiteens innstilling eller dersom komiteen avgir delt innstilling, kan fakultetet selv søke nærmere avklaring fra bedømmelseskomiteen eller oppnevne to nye sakkyndige som avgir individuelle uttalelser om avhandlingen.</article><article class="legalP" id="kapittel-4-paragraf-6-ledd-3">Eventuelle tilleggsuttalelser eller individuelle uttalelser skal forelegges kandidaten, som gis anledning til å komme med merknader.</article><article class="legalP" id="kapittel-4-paragraf-6-ledd-4">Fakultetsstyret skal fatte vedtak ved delt eller negativ innstilling, eller i tilfeller der fakultetet selv ønsker å oppnevne to nye sakkyndige ved positiv innstilling.</article></article><article class="legalArticle" data-lovdata-URL="SF/forskrift/2025-02-13-282/§13" data-name="§13" id="kapittel-4-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Innlevering til ny bedømmelse</span></h3><article class="legalP" id="kapittel-4-paragraf-7-ledd-1">En doktorgradsavhandling som fakultetet selv ikke har funnet verdig til forsvar, kan bedømmes i ny versjon. Ny bedømmelse kan bare finne sted én gang.</article><article class="legalP" id="kapittel-4-paragraf-7-ledd-2">Kandidaten skal ved søknad om ny bedømmelse opplyse om at arbeidet tidligere har vært bedømt ved Universitetet i Bergen og ikke funnet verdig til å forsvares.</article><article class="legalP" id="kapittel-4-paragraf-7-ledd-3">Hvis en avhandling leveres inn i ny versjon for ny bedømmelse, bør minst ett (1) medlem fra den opprinnelige bedømmelseskomitéen delta i den nye komiteens arbeid. Dette vil sikre et minimum av kontinuitet mellom de to bedømmelseskomiteene.</article><article class="legalP" id="kapittel-4-paragraf-7-ledd-4">Den nye bedømmelseskomiteen skal gjøre sin bedømming på selvstendig grunnlag, men skal likevel ha anledning til å se innstillingen fra den forrige bedømmelsen.</article></article><article class="legalArticle" data-lovdata-URL="SF/forskrift/2025-02-13-282/§14" data-name="§14" id="kapittel-4-paragraf-8"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Den ferdige ph.d.-avhandlingen</span></h3></article><article class="legalArticle" data-lovdata-URL="SF/forskrift/2025-02-13-282/§14-1" data-name="§14-1" id="kapittel-4-paragraf-9"><h3 class="legalArticleHeader"><span class="legalArticleValue">§ 14-1</span>. <span class="legalArticleTitle">Avhandlingens format</span></h3><article class="legalP" id="kapittel-4-paragraf-9-ledd-1">Når avhandlingen er funnet verdig til å forsvares, skal kandidaten levere avhandlingen til fakultetet i standardisert format og i henhold til fakultetets bestemmelser.</article></article><article class="legalArticle" data-lovdata-URL="SF/forskrift/2025-02-13-282/§14-2" data-name="§14-2" id="kapittel-4-paragraf-10"><h3 class="legalArticleHeader"><span class="legalArticleValue">§ 14-2</span>. <span class="legalArticleTitle">Retting av formelle feil i avhandlingen</span></h3><article class="legalP" id="kapittel-4-paragraf-10-ledd-1">Kandidaten kan etter innlevering, og kun én gang, søke fakultetet om å rette formelle feil i den versjonen av avhandlingen som skal offentliggjøres. Til søknaden skal det legges ved en liste (errataliste) som viser de rettinger kandidaten ønsker å foreta i avhandlingen. Verken den rettede versjonen av avhandlingen eller erratalisten skal oversendes bedømmelseskomiteen.</article><article class="legalP" id="kapittel-4-paragraf-10-ledd-2">Frist for søknad om retting av formelle feil er fem (5) virkedager etter at kandidaten har mottatt innstillingen. Erratalisten legges som innstikk i avhandlingen som er tilgjengelig under disputasen.</article></article><article class="legalArticle" data-lovdata-URL="SF/forskrift/2025-02-13-282/§14-3" data-name="§14-3" id="kapittel-4-paragraf-11"><h3 class="legalArticleHeader"><span class="legalArticleValue">§ 14-3</span>. <span class="legalArticleTitle">Offentliggjøring</span></h3><article class="legalP" id="kapittel-4-paragraf-11-ledd-1">Avhandlingen skal offentliggjøres senest to (2) uker før dato for disputas. Avhandlingen gjøres tilgjengelig slik den ble innlevert til bedømmelse, eventuelt med rettinger som er foretatt etter <a href="forskrift/2025-02-13-282/§14-2">§ 14-2</a> eller i tråd med anbefaling om mindre omarbeiding som er foretatt etter <a href="forskrift/2025-02-13-282/§11-4">§ 11-4</a>.</article><article class="legalP" id="kapittel-4-paragraf-11-ledd-2">Det kan ikke legges restriksjoner på offentliggjøring av en doktorgradsavhandling, med unntak av en avtalt utsettelse av datoen for offentliggjøring og disputas. Slik utsettelse kan finne sted for at institusjonen eller eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell kommersialisering, herunder patentering.</article><article class="legalP" id="kapittel-4-paragraf-11-ledd-3">Verken Universitetet i Bergen selv eller ekstern part kan stille krav om at hele eller deler av ph.d.-avhandlingen ikke skal kunne offentliggjøres.</article><article class="legalP" id="kapittel-4-paragraf-11-ledd-4">Ved publisering av avhandlingen skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis som adresse i en publikasjon dersom den har gitt et nødvendig og vesentlig bidrag til eller grunnlag for en forfatters medvirkning til det publiserte arbeidet. Samme forfatter skal oppgi også andre institusjoner som adresse dersom disse i hvert enkelt tilfelle tilfredsstiller kravet til medforfatterskap.</article></article><article class="legalArticle" data-lovdata-URL="SF/forskrift/2025-02-13-282/§14-4" data-name="§14-4" id="kapittel-4-paragraf-12"><h3 class="legalArticleHeader"><span class="legalArticleValue">§ 14-4</span>. <span class="legalArticleTitle">Pressemelding</span></h3><article class="legalP" id="kapittel-4-paragraf-12-ledd-1">Kandidaten skal levere en pressemelding på norsk. Kandidaten kan også levere en pressemelding på engelsk. Pressemeldingen skal være offentlig senest to (2) uker før disputas.</article></article><article class="legalArticle" data-lovdata-URL="SF/forskrift/2025-02-13-282/§15" data-name="§15" id="kapittel-4-paragraf-13"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ph.d.-prøve</span></h3></article><article class="legalArticle" data-lovdata-URL="SF/forskrift/2025-02-13-282/§15-1" data-name="§15-1" id="kapittel-4-paragraf-14"><h3 class="legalArticleHeader"><span class="legalArticleValue">§ 15-1</span>. <span class="legalArticleTitle">Prøveforelesning og disputas</span></h3><article class="legalP" id="kapittel-4-paragraf-14-ledd-1">Ph.d.-utdanningen avsluttes med<ol class="defaultList" type="a"><li data-name="a." value="1"><article class="listArticle" id="kapittel-4-paragraf-14-ledd-1-punkt-1"><article class="legalP" id="kapittel-4-paragraf-14-ledd-1-punkt-1-ledd-1">prøveforelesning over oppgitt emne</article></article></li><li data-name="b." value="2"><article class="listArticle" id="kapittel-4-paragraf-14-ledd-1-punkt-2"><article class="legalP" id="kapittel-4-paragraf-14-ledd-1-punkt-2-ledd-1">disputas.</article></article></li></ol></article></article><article class="legalArticle" data-lovdata-URL="SF/forskrift/2025-02-13-282/§15-2" data-name="§15-2" id="kapittel-4-paragraf-15"><h3 class="legalArticleHeader"><span class="legalArticleValue">§ 15-2</span>. <span class="legalArticleTitle">Prøveforelesning</span></h3><article class="legalP" id="kapittel-4-paragraf-15-ledd-1">Kandidaten skal gjennomføre prøveforelesning etter at avhandlingen er levert inn, men før disputas holdes. Prøveforelesningen er en selvstendig del av ph.d.-prøven. Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon. Prøveforelesningen skal være over oppgitt emne og bør ha en varighet på 45 minutter. Emne for prøveforelesningen bestemmes av fakultetet og kunngjøres for doktoranden ti (10) virkedager før forelesningen.</article><article class="legalP" id="kapittel-4-paragraf-15-ledd-2">Prøveforelesningen avholdes som hovedregel ved Universitetet i Bergen og fakultetet selv avgjør hvilke språk som kan benyttes.</article><article class="legalP" id="kapittel-4-paragraf-15-ledd-3">Prøveforelesningen ledes av dekanen eller den denne bemyndiger.</article><article class="legalP" id="kapittel-4-paragraf-15-ledd-4">Prøveforelesningen skal vurderes av en bedømmelseskomité på minst tre (3) medlemmer. Bedømmelseskomiteen skal normalt settes sammen slik at<ol class="defaultList" type="a"><li data-name="a." value="1"><article class="listArticle" id="kapittel-4-paragraf-15-ledd-4-punkt-1"><article class="legalP" id="kapittel-4-paragraf-15-ledd-4-punkt-1-ledd-1">to kjønn er representert</article></article></li><li data-name="b." value="2"><article class="listArticle" id="kapittel-4-paragraf-15-ledd-4-punkt-2"><article class="legalP" id="kapittel-4-paragraf-15-ledd-4-punkt-2-ledd-1">alle medlemmene har doktorgrad eller tilsvarende kompetanse.</article></article></li></ol></article><article class="legalP" id="kapittel-4-paragraf-15-ledd-5">Komiteen avgir innstilling til fakultetet om prøveforelesningen bør godkjennes. Innstillingen skal begrunnes dersom prøveforelesningen anbefales ikke godkjent. Fakultetet fatter vedtak om godkjenning av prøveforelesning på grunnlag av bedømmelseskomiteens innstilling. Fakultetet selv fatter vedtak ved delt eller negativ innstilling.</article><article class="legalP" id="kapittel-4-paragraf-15-ledd-6">Dersom fakultetet ikke godkjenner prøveforelesningen, må det avholdes ny prøveforelesning. Ny prøveforelesning må holdes over nytt emne og ikke senere enn tre (3) måneder etter fakultetets vedtak. Ny prøveforelesning kan bare holdes én (1) gang. Prøveforelesningen bedømmes så vidt mulig av den samme komiteen som den opprinnelige, dersom ikke fakultetet har bestemt noe annet.</article><article class="legalP" id="kapittel-4-paragraf-15-ledd-7">Prøveforelesningen skal være bestått før disputas kan avholdes.</article></article><article class="legalArticle" data-lovdata-URL="SF/forskrift/2025-02-13-282/§15-3" data-name="§15-3" id="kapittel-4-paragraf-16"><h3 class="legalArticleHeader"><span class="legalArticleValue">§ 15-3</span>. <span class="legalArticleTitle">Disputas</span></h3><article class="legalP" id="kapittel-4-paragraf-16-ledd-1">Kandidaten skal gi et offentlig forsvar av det vitenskapelige arbeidet i sin avhandling i form av en disputas. Disputasen skal være en faglig diskusjon mellom kandidaten og opponentene vedrørende problemformuleringer, metodisk og teoretisk grunnlag, dokumentasjon og fremstillingsform. Disputasen skal normalt finne sted innen to (2) måneder etter at fakultetet har funnet avhandlingen verdig til å forsvares.</article><article class="legalP" id="kapittel-4-paragraf-16-ledd-2">Tid og sted for disputas skal kunngjøres minst ti (10) virkedager før den avholdes.</article><article class="legalP" id="kapittel-4-paragraf-16-ledd-3">Disputas skal normalt avholdes ved Universitetet i Bergen.</article><article class="legalP" id="kapittel-4-paragraf-16-ledd-4">Fakultetet selv bestemmer hvilke språk som kan benyttes under disputas.</article><article class="legalP" id="kapittel-4-paragraf-16-ledd-5">Det skal normalt være to (2) opponenter. To kjønn skal normalt være representert blant opponentene. De to opponentene skal være medlemmer av bedømmelseskomiteen og oppnevnes av fakultetet selv. I særlige tilfeller kan det oppnevnes opponenter som ikke har vært medlemmer av komiteen.</article><article class="legalP" id="kapittel-4-paragraf-16-ledd-6">Disputasen ledes av dekanen eller den denne bemyndiger. Kandidaten skal gis anledning til å forsvare avhandlingen. Øvrige tilstedeværende skal gis anledning til å kommentere ex auditorio.</article><article class="legalP" id="kapittel-4-paragraf-16-ledd-7">Bedømmelseskomiteen avgir innstilling til fakultetet om disputasen bør godkjennes.</article><article class="legalP" id="kapittel-4-paragraf-16-ledd-8">Innstillingen skal begrunnes dersom disputasen anbefales ikke godkjent.</article><article class="legalP" id="kapittel-4-paragraf-16-ledd-9">Fakultetet selv fatter vedtak om godkjenning av disputas på grunnlag av bedømmelseskomiteens innstilling.</article><article class="legalP" id="kapittel-4-paragraf-16-ledd-10">Dersom disputas ikke godkjennes, skal ny disputas avholdes. Ny disputas kan avholdes én (1) gang. Ny disputas skal avholdes ikke senere enn tre (3) måneder etter fakultetets vedtak. Ny disputas skal så vidt mulig bedømmes av den samme komité som den opprinnelige.</article><article class="legalP" id="kapittel-4-paragraf-16-ledd-11">Disputasen skal være godkjent før vitnemål kan tildeles.</article></article><article class="legalArticle" data-lovdata-URL="SF/forskrift/2025-02-13-282/§16" data-name="§16" id="kapittel-4-paragraf-17"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Oppnådd grad, vitnemål, vitnemålstillegg og doktorgradsdiplom</span></h3><article class="legalP" id="kapittel-4-paragraf-17-ledd-1">På grunnlag av godkjent avhandling, opplæringsdel, prøveforelesning og disputas, kreerer fakultetet selv kandidaten til ph.d.-graden ved at vitnemål utstedes.</article><article class="legalP" id="kapittel-4-paragraf-17-ledd-2">Fakultetet selv utsteder det standardiserte, engelske vitnemålstillegget «Diploma Supplement» sammen med vitnemålet. Utforming av ph.d.-vitnemålet og vitnemålstillegget skal følge Universitetet i Bergen sin rutinebeskrivelse for dette.</article><article class="legalP" id="kapittel-4-paragraf-17-ledd-3">Universitetet i Bergen utferdiger et seremonielt doktorgradsdiplom i tillegg til vitnemålet og vitnemålstillegget.</article><article class="legalP" id="kapittel-4-paragraf-17-ledd-4">Vitnemålet, vitnemålstillegget og doktorgradsdiplomet deles ordinært ut på promosjonen.</article></article></section><section class="section" data-name="delV" id="kapittel-5" data-lovdata-URL="SF/forskrift/2025-02-13-282/KAPITTEL_5"><h2>Del V. Klage</h2><article class="legalArticle" data-lovdata-URL="SF/forskrift/2025-02-13-282/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage i ph.d.-utdanningen</span></h3></article><article class="legalArticle" data-lovdata-URL="SF/forskrift/2025-02-13-282/§17-1" data-name="§17-1" id="kapittel-5-paragraf-2"><h3 class="legalArticleHeader"><span class="legalArticleValue">§ 17-1</span>. <span class="legalArticleTitle">Klage over avslag på søknad om opptak, tvungen avslutning av avtaleperioden og avslag på søknad om godkjenning av elementer i opplæringsdelen</span></h3><article class="legalP" id="kapittel-5-paragraf-2-ledd-1">Vedtak om<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">avslag på søknad om opptak</article></article></li><li data-name="b." value="2"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">tvungen avslutning av avtaleperioden ved forsinkelse</article></article></li><li data-name="c." value="3"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">tvungen avslutning av avtaleperioden av hensyn til eksportkontroll</article></article></li><li data-name="d." value="4"><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">avslag på søknad om godkjenning av elementer i opplæringsdelen</article></article></li></ol><p class="leddfortsettelse">kan påklages etter reglene i <a href="lov/1967-02-10/§28">forvaltningslovens § 28</a> følgende.</p></article><article class="legalP" id="kapittel-5-paragraf-2-ledd-2">Begrunnet klage sendes til fakultetet selv. Blir avslaget opprettholdt, sendes klagen uten ugrunnet opphold til Den sentrale klagenemnd til avgjørelse.</article></article><article class="legalArticle" data-lovdata-URL="SF/forskrift/2025-02-13-282/§17-2" data-name="§17-2" id="kapittel-5-paragraf-3"><h3 class="legalArticleHeader"><span class="legalArticleValue">§ 17-2</span>. <span class="legalArticleTitle">Klage over annullering og utestenging på bakgrunn av fusk i opplæringsdelen</span></h3><article class="legalP" id="kapittel-5-paragraf-3-ledd-1">Annullering av eksamen og utestenging fra ph.d.-programmet på bakgrunn av fusk på eksamen eller obligatoriske aktiviteter knyttet til emner i opplæringsdelen, kan påklages etter reglene i <a href="lov/1967-02-10/§28">forvaltningslovens § 28</a> følgende.</article><article class="legalP" id="kapittel-5-paragraf-3-ledd-2">Begrunnet klage sendes til Den sentrale klagenemnd ved Universitetet i Bergen, jf. <a href="lov/2024-03-08-9/§14-1">universitets- og høyskolelovens § 14-1</a>. Blir avslaget opprettholdt, sendes klagen uten ugrunnet opphold til den nasjonale Felles klagenemnd til avgjørelse.</article></article><article class="legalArticle" data-lovdata-URL="SF/forskrift/2025-02-13-282/§17-3" data-name="§17-3" id="kapittel-5-paragraf-4"><h3 class="legalArticleHeader"><span class="legalArticleValue">§ 17-3</span>. <span class="legalArticleTitle">Klage over tvungen avslutning av avtaleperioden på bakgrunn av fusk eller uredelighet</span></h3><article class="legalP" id="kapittel-5-paragraf-4-ledd-1">Tvungen avslutning av avtaleperioden på bakgrunn av fusk eller vitenskapelig uredelighet kan påklages etter reglene i <a href="lov/1967-02-10/§28">forvaltningslovens § 28</a> følgende og <a href="lov/2024-03-08-9/§13-2/ledd/1">universitets- og høyskolelovens § 13-2 (1)</a>.</article><article class="legalP" id="kapittel-5-paragraf-4-ledd-2">Begrunnet klage sendes til fakultetet selv. Blir avslaget opprettholdt, sendes klagen uten ugrunnet opphold til den nasjonale Felles klagenemnd for avgjørelse.</article></article><article class="legalArticle" data-lovdata-URL="SF/forskrift/2025-02-13-282/§17-4" data-name="§17-4" id="kapittel-5-paragraf-5"><h3 class="legalArticleHeader"><span class="legalArticleValue">§ 17-4</span>. <span class="legalArticleTitle">Klage over eksamen i opplæringsdelen</span></h3><article class="legalP" id="kapittel-5-paragraf-5-ledd-1">Eksamener som er avlagt under opplæringsdelen, kan påklages etter <a href="lov/2024-03-08-9/§11-8">universitets- og høyskoleloven, § 11-8</a>, <a href="lov/2024-03-08-9/§11-9">§ 11-9</a> og <a href="lov/2024-03-08-9/§11-10">§ 11-10</a>.</article></article><article class="legalArticle" data-lovdata-URL="SF/forskrift/2025-02-13-282/§17-5" data-name="§17-5" id="kapittel-5-paragraf-6"><h3 class="legalArticleHeader"><span class="legalArticleValue">§ 17-5</span>. <span class="legalArticleTitle">Klage over avslag på søknad om bedømmelse, underkjenning av avhandling, prøveforelesning eller disputas</span></h3><article class="legalP" id="kapittel-5-paragraf-6-ledd-1">Avslag på søknad om bedømmelse, samt underkjenning av avhandling, prøveforelesning eller disputas kan påklages etter reglene i <a href="lov/1967-02-10/§28">forvaltningslovens § 28</a> følgende og <a href="lov/2024-03-08-9/§13-1/ledd/3">universitets- og høyskolelovens § 13-1 (3)</a>.</article><article class="legalP" id="kapittel-5-paragraf-6-ledd-2">Begrunnet klage sendes fakultetet selv.</article><article class="legalP" id="kapittel-5-paragraf-6-ledd-3">Fakultetet kan, etter at saken først er lagt frem for bedømmelseskomiteen, oppheve eller endre vedtaket hvis det finner klagen begrunnet. Hvis ikke fakultetet tar klagen til følge, sendes klagen til Den sentrale klagenemnd til avgjørelse. Klagenemnda kan prøve alle sider ved det påklagede vedtaket.</article><article class="legalP" id="kapittel-5-paragraf-6-ledd-4">Dersom underinstansen eller klageinstansen finner grunn til det, kan det oppnevnes et utvalg eller enkeltpersoner til å foreta en vurdering av den foretatte bedømmelse og de kriterier denne bygger på, eller til å foreta en ny eller supplerende sakkyndig vurdering.</article></article></section><section class="section" data-name="delVI" id="kapittel-6" data-lovdata-URL="SF/forskrift/2025-02-13-282/KAPITTEL_6"><h2>Del VI. Formaliserte ph.d.-samarbeid</h2><article class="legalArticle" data-lovdata-URL="SF/forskrift/2025-02-13-282/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Formaliserte ph.d.-samarbeid med andre gradsgivende institusjoner</span></h3><article class="legalP" id="kapittel-6-paragraf-1-ledd-1">Institusjonen kan inngå formaliserte ph.d.-samarbeid med andre norske eller utenlandske institusjoner i form av felles- eller dobbelgrader.</article><article class="legalP" id="kapittel-6-paragraf-1-ledd-2">I avtaler om felles- eller dobbelgradssamarbeid kan det gjøres unntak for bestemmelser i denne forskrift, dersom det er nødvendig av hensyn til regelverket ved de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige.</article><article class="legalP" id="kapittel-6-paragraf-1-ledd-3">For dette saksfeltet henvises det ellers til <a data-link-type="external" href="https://www.uib.no/foransatte/152531/formaliserte-phd-samarbeid">Retningslinjer for formaliserte ph.d.-samarbeid ved Universitetet i Bergen</a>.</article><article class="legalP" id="kapittel-6-paragraf-1-ledd-4">Felles- eller dobbelgradssamarbeid reguleres i avtale mellom samarbeidspartene. For fullført fellesgrad utstedes et felles vitnemålsdokument utstedt av samarbeidspartene. For fullført dobbelgrad utstedes et vitnemål fra hver av samarbeidspartene, med kryssreferanse.</article><article class="legalP" id="kapittel-6-paragraf-1-ledd-5">Avtaler om felles- eller dobbelgrader skal normalt bare inngås dersom det fra før er et etablert faglig samarbeid mellom universitetet og den andre samarbeidsparten.</article><article class="legalP" id="kapittel-6-paragraf-1-ledd-6">Kvalifikasjonskrav for opptak, krav om at avhandlingen skal være offentlig tilgjengelig og krav om offentlig disputas med en habil bedømmelseskomité kan ikke fravikes.</article><article class="legalP" id="kapittel-6-paragraf-1-ledd-7">Formaliserte ph.d.-samarbeid kan inngås med flere enn én samarbeidspart. Da skal samarbeidet omtales som multiple grader dersom flere enn to vitnemål skal utstedes. Vitnemålene ved multiple grader må ha kryssreferanse.</article></article></section><section class="section" data-name="delVII" id="kapittel-7" data-lovdata-URL="SF/forskrift/2025-02-13-282/KAPITTEL_7"><h2>Del VII. Delegering, ikrafttredelse og overgangsbestemmelser</h2><article class="legalArticle" data-lovdata-URL="SF/forskrift/2025-02-13-282/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Delegering</span></h3><article class="legalP" id="kapittel-7-paragraf-1-ledd-1">Myndighet som i denne forskriften er beskrevet at skal utøves av fakultetet selv, kan ikke delegeres til grunnenheten.</article></article><article class="legalArticle" data-lovdata-URL="SF/forskrift/2025-02-13-282/§20" data-name="§20" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Forskriften trer i kraft straks og samtidig oppheves <a href="forskrift/2022-11-24-2593">forskrift 24. november 2022 nr. 2593 for graden philosophiae doctor (ph.d.) ved Universitetet i Bergen</a>, vedtatt av universitetsstyret.</article></article><article class="legalArticle" data-lovdata-URL="SF/forskrift/2025-02-13-282/§21" data-name="§21" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Overgangsbestemmelser</span></h3><article class="legalP" id="kapittel-7-paragraf-3-ledd-1">Kandidater som, når denne forskriften trer i kraft, er tatt opp til ph.d.-utdanningen under en tidligere versjon av forskrift for graden philosophiae doctor (ph.d.) ved Universitetet i Bergen, beholder rettighetene derfra dersom det er til gunst for vedkommende.</article></article></section></main></body></html>