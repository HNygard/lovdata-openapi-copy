<!DOCTYPE html><html lang="no"><head><title>Forskrift om utvidet stønad til helsetjenester under opphold i utlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-04-30-391</dd><dt class="dokid">DokumentID</dt><dd class="dokid">SF/forskrift/1997-04-30-391</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">Avd I 1997 854</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-18-2999">forskrift/2020-12-18-2999</a> fra 2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§5-24">lov/1997-02-28-19/§5-24</a></li></ul></dd><dt class="lastupdated">Rettet</dt><dd class="lastupdated">2021-01-07 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om utvidet helsetjeneste i utlandet</dd><dt class="title">Tittel</dt><dd class="title">Forskrift om utvidet stønad til helsetjenester under opphold i utlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 30. april 1997 med hjemmel i <a href="lov/1997-02-28-19">lov av 28. februar 1997 nr. 19</a> om folketrygd <a href="lov/1997-02-28-19/§5-24">§ 5-24</a> sjuende ledd. <br /><strong>Endret</strong> ved <a href="forskrift/2003-01-06-11">forskrifter 6 jan 2003 nr. 11</a>, <a href="forskrift/2006-01-04-7">4 jan 2006 nr. 7</a>, <a href="forskrift/2006-06-30-790">30 juni 2006 nr. 790</a>, <a href="forskrift/2008-12-19-1501">19 des 2008 nr. 1501</a>, <a href="forskrift/2017-03-16-322">16 mars 2017 nr. 322</a>, <a href="forskrift/2020-12-18-2999">18 des 2020 nr. 2999</a> (i kraft 1 jan 2021). <br /> <strong>Rettelser:</strong> 07.01.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/1997-04-30-391</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utvidet stønad til helsetjenester under opphold i utlandet</a><ul class="tocSubUl"><li><a href="#paragraf-1">§ 1. Område</a></li><li><a href="#paragraf-2">§ 2. Personkrets</a></li><li><a href="#paragraf-3">§ 3. Utvidet stønad</a></li><li><a href="#paragraf-4">§ 4. Egenandeler og egenandelstak i utlandet</a></li><li><a href="#paragraf-5">§ 5. Oppholdsutgifter under fravær fra hjemmet</a></li><li><a href="#paragraf-6">§ 6. Opphør av rett til utvidet stønad til helsetjenester</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-04-30-391" id="dokument"><h1>Forskrift om utvidet stønad til helsetjenester under opphold i utlandet</h1><article class="legalArticle" data-lovdata-URL="SF/forskrift/1997-04-30-391/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Område</span></h2><article class="legalP" id="paragraf-1-ledd-1">Under opphold i utlandet gis det utvidet stønad til helsetjenester etter særregler som følger av <a href="lov/1997-02-28-19/§5-24">folketrygdloven § 5-24</a> og denne forskriften.</article></article><article class="legalArticle" data-lovdata-URL="SF/forskrift/1997-04-30-391/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personkrets</span></h2><article class="legalP" id="paragraf-2-ledd-1">I tillegg til dem som har rett til utvidet stønad til helsetjenester etter <a href="lov/1997-02-28-19/§5-24">folketrygdloven § 5-24</a> tredje ledd under opphold i utlandet, gis det utvidet stønad til et medlem<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">som i utlandet er arbeidstaker eller frilanser på heltid,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">som er arbeidstaker på et norskregistrert skip, eller som i utlandet er godtatt som hyresøkende av et norsk konsulat,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">som er i arbeid på et norsk fiskefartøy,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">som studerer på heltid ved et utenlandsk lærested,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">som er pensjonist. Det er et vilkår at vedkommende som arbeidstaker har vært medlem i trygden med rett til utvidet stønad til helsetjenester i til sammen minst ti år, inkludert minst fem år umiddelbart før pensjonen ble tatt ut.</article></article></li></ol></article><article class="legalP" id="paragraf-2-ledd-2">Det kan gis utvidet stønad til andre medlemmer enn dem som er nevnt i første ledd når særlige grunner gjør det rimelig.</article><article class="legalP" id="paragraf-2-ledd-3">Forsørget ektefelle og barn til et medlem som har rett til utvidet stønad, har rett til utvidet stønad når de oppholder seg i utlandet sammen med forsørgeren.</article></article><article class="legalArticle" data-lovdata-URL="SF/forskrift/1997-04-30-391/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utvidet stønad</span></h2><article class="legalP" id="paragraf-3-ledd-1">Stønad til helsetjenester gis etter bestemmelsene i <a href="lov/1997-02-28-19/kap5">folketrygdloven kapittel 5</a>, men med de særbestemmelser som går fram av denne paragrafen og §§ 4 og 5.</article><article class="legalP" id="paragraf-3-ledd-2">Trygden dekker nødvendige utgifter til opphold og behandling i sykehus fullt ut.</article><article class="legalP" id="paragraf-3-ledd-3">Trygden dekker 75 prosent av nødvendige utgifter til<ol class="defaultList" type="a"><li data-name="a." value="1"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">legehjelp</article></article></li><li data-name="b." value="2"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">radiologisk undersøkelse og behandling</article></article></li><li data-name="c." value="3"><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">prøver og undersøkelser ved medisinske laboratorier</article></article></li><li data-name="d." value="4"><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">psykologhjelp</article></article></li><li data-name="e." value="5"><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1">fysikalsk behandling</article></article></li><li data-name="f." value="6"><article class="listArticle" id="paragraf-3-ledd-3-punkt-6"><article class="legalP" id="paragraf-3-ledd-3-punkt-6-ledd-1">tannlegehjelp for sykdom, unntatt kjeveortopedisk behandling.</article></article></li></ol></article><article class="legalP" id="paragraf-3-ledd-4">Trygden gir full dekning for behandling som blir dekket fullt ut i Norge.</article><article class="changesToParent">Endret ved <a href="forskrift/2006-01-04-7">forskrifter 4 jan 2006 nr. 7</a> (fom 1 jan 2006), <a href="forskrift/2017-03-16-322">16 mars 2017 nr. 322</a>.</article></article><article class="legalArticle" data-lovdata-URL="SF/forskrift/1997-04-30-391/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Egenandeler og egenandelstak i utlandet</span></h2><article class="legalP" id="paragraf-4-ledd-1">Egenandelstaket for egenandeler som er betalt i utlandet er 75 prosent av egenandelstaket i Norge, se <a href="lov/1997-02-28-19/§5-3">folketrygdloven § 5-3</a> første ledd bokstav a til g.</article><article class="legalP" id="paragraf-4-ledd-2">Av utgiftene til legehjelp, til psykologhjelp, til prøver og undersøkelser i medisinske laboratorier og til radiologiske undersøkelser og behandling, godtas 25 prosent av de nødvendige utgiftene som egenandel.</article><article class="legalP" id="paragraf-4-ledd-3">For legemidler, medisinsk forbruksmateriell og næringsmidler og reiser, følger egenandelenes størrelse av de reglene som gjelder i Norge.</article><article class="legalP" id="paragraf-4-ledd-4">Når et medlem i et kalenderår har betalt godkjente egenandeler til helsetjenester i utlandet som nevnt i første ledd opp til egenandelstaket, dekker trygden utgiftene til godkjente egenandeler i utlandet i resten av året.</article><article class="changesToParent">Endret ved <a href="forskrift/2003-01-06-11">forskrifter 6 jan 2003 nr. 11</a>, <a href="forskrift/2020-12-18-2999">18 des 2020 nr. 2999</a> (i kraft 1 jan 2021).</article></article><article class="legalArticle" data-lovdata-URL="SF/forskrift/1997-04-30-391/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppholdsutgifter under fravær fra hjemmet</span></h2><article class="legalP" id="paragraf-5-ledd-1">Når en person må være borte fra hjemmet på grunn av undersøkelse og behandling som det gis stønad til etter <a href="forskrift/1997-04-30-391/§3">§ 3</a>, dekker trygden oppholdsutgiftene med et beløp som anses tilstrekkelig til å dekke nødvendige utgifter til forsvarlig opphold. Hvis det er hensiktsmessig, kan Helsedirektoratet eller det organ Helsedirektoratet bestemmer, fastsette maksimalsatser for bestemte steder eller områder.</article><article class="legalP" id="paragraf-5-ledd-2">Oppholdsutgiftene dekkes for så lang tid som medisinske, behandlingsmessige eller kommunikasjonsmessige forhold gjør det nødvendig å være borte fra hjemstedet.</article><article class="legalP" id="paragraf-5-ledd-3">Som hjemsted regnes fast eller midlertidig bosted. Det samme gjelder fast eller midlertidig oppholdssted, stasjon eller skip i forbindelse med arbeid eller studier m.m.</article><article class="changesToParent">Endret ved <a href="forskrift/2006-06-30-790">forskrifter 30 juni 2006 nr. 790</a> (i kraft 1 juli 2006, se endringsforskriften for overgangsregel), <a href="forskrift/2008-12-19-1501">19 des 2008 nr. 1501</a> (i kraft 1 jan 2009).</article></article><article class="legalArticle" data-lovdata-URL="SF/forskrift/1997-04-30-391/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opphør av rett til utvidet stønad til helsetjenester</span></h2><article class="legalP" id="paragraf-6-ledd-1">Utvidet stønad til helsetjenester etter <a href="lov/1997-02-28-19/§5-24">folketrygdloven § 5-24</a> tredje ledd gis for sykdom eller fødsel som inntreffer før kl. 24 den første søndagen i den første måneden etter at arbeidsforholdet eller studiet opphørte.</article><article class="legalP" id="paragraf-6-ledd-2">Til en sjømann som har mer enn to måneders uavbrutt tjeneste som sjømann i samme rederi, ytes det utvidet stønad når sykdommen eller fødselen inntreffer før kl. 24 den første søndagen<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">i den andre måneden etter at arbeidsforholdet opphørte dersom tjenesten har vart mindre enn 10 måneder,</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">i den tredje måneden etter at arbeidsforholdet opphørte dersom tjenesten har vart i 10 måneder, men mindre enn 20 måneder,</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">i den fjerde måneden etter at arbeidsforholdet opphørte dersom tjenesten har vart 20 måneder eller mer.</article></article></li></ol></article><article class="legalP" id="paragraf-6-ledd-3">En sjømann har uten hensyn til de fristene som er nevnt i første og andre ledd, rett til utvidet stønad for stønadstilfeller som oppstår i et tidsrom da vedkommende etter sjømannsloven har rett til hyre etter arbeidsforholdets opphør. Det samme gjelder dersom sjømannen har rett til å få hjemreisen betalt av rederen eller staten.</article><article class="legalP" id="paragraf-6-ledd-4">Det gis utvidet stønad så lenge vedkommende mottar sykepenger eller fødselspenger, eller er under kurativ behandling i sykehus uten hensyn til de øvrige bestemmelsene i denne paragrafen.</article></article><article class="legalArticle" data-lovdata-URL="SF/forskrift/1997-04-30-391/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. mai 1997.</article></article></main></body></html>