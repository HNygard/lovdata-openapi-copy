<!DOCTYPE html><html lang="no"><head><title>Forskrift om nydyrking</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-05-02-423</dd><dt class="dokid">DokumentID</dt><dd class="dokid">SF/forskrift/1997-05-02-423</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for skog og ressurspolitikk</li></ul></dd><dt class="publishedIn">Publisert i</dt><dd class="publishedIn">Avd I 1997 899</dd><dt class="dateInForce">I kraft fra</dt><dd class="dateInForce">1997-05-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-21-3044">forskrift/2020-12-21-3044</a> fra 2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§11">lov/1995-05-12-23/§11</a></li><li><a href="forskrift/1995-05-12-413">forskrift/1995-05-12-413</a></li></ul></dd><dt class="lastupdated">Rettet</dt><dd class="lastupdated">2009-08-06 (§ 6)</dd><dt class="titleShort">Korttittel</dt><dd class="titleShort">Forskrift om nydyrking</dd><dt class="title">Tittel</dt><dd class="title">Forskrift om nydyrking</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet 2. mai 1997 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§3">§ 3</a> og <a href="lov/1995-05-12-23/§11">§ 11</a> annet ledd, jf. <a href="forskrift/1995-05-12-413">kgl.res. 12. mai 1995 nr. 413</a>. <br /><strong>Endret</strong> ved <a href="forskrift/2003-12-08-1480">forskrifter 8 des 2003 nr. 1480</a>, <a href="forskrift/2009-06-23-854">23 juni 2009 nr. 854</a>, <a href="forskrift/2009-11-27-1476">27 nov 2009 nr. 1476</a>, <a href="forskrift/2020-06-02-1115">2 juni 2020 nr. 1115</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</dd><dt class="refid">RefID</dt><dd class="refid">forskrift/1997-05-02-423</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om nydyrking</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel I Formål og virkeområde</a><ul class="tocSubUl"><li><a href="#kapittel-1-paragraf-1">§ 1. (formål)</a></li><li><a href="#kapittel-1-paragraf-2">§ 2. (virkeområde)</a></li><li><a href="#kapittel-1-paragraf-3">§ 3. (definisjoner)</a></li></ul></li><li><a href="#kapittel-2" data-child-interval="§§ 4 – 6">Kapittel II Godkjenning av nydyrking</a><ul class="tocSubUl"><li><a href="#kapittel-2-paragraf-1">§ 4. (godkjenning av nydyrking)</a></li><li><a href="#kapittel-2-paragraf-2">§ 5. (forhold av betydning for avgjørelsen)</a></li><li><a href="#kapittel-2-paragraf-3">§ 5a. (nydyrking av myr)</a></li><li><a href="#kapittel-2-paragraf-4">§ 6. (begrensninger i adgangen til å nydyrke)</a></li></ul></li><li><a href="#kapittel-3" data-child-interval="§§ 7 – 10">Kapittel III Saksbehandling</a><ul class="tocSubUl"><li><a href="#kapittel-3-paragraf-1">§ 7. (søknad om godkjenning av plan for nydyrking)</a></li><li><a href="#kapittel-3-paragraf-2">§ 8. (Opphevet)</a></li><li><a href="#kapittel-3-paragraf-3">§ 9. (saksforberedelse)</a></li><li><a href="#kapittel-3-paragraf-4">§ 10. (vedtakets innhold)</a></li></ul></li><li><a href="#kapittel-4" data-child-interval="§§ 11 – 13">Kapittel IV Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 11. (klage)</a></li><li><a href="#kapittel-4-paragraf-2">§ 12. (tilsyn og overtredelse)</a></li><li><a href="#kapittel-4-paragraf-3">§ 13. (ikrafttredelse m.v.)</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1997-05-02-423" id="dokument"><h1>Forskrift om nydyrking</h1><section class="section" data-name="kapI" id="kapittel-1" data-lovdata-URL="SF/forskrift/1997-05-02-423/KAPITTEL_1"><h2>Kapittel I Formål og virkeområde</h2><article class="legalArticle" data-lovdata-URL="SF/forskrift/1997-05-02-423/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(formål)</span></h3><article class="legalP" id="kapittel-1-paragraf-1-ledd-1">Formålet med denne forskriften er å sikre at nydyrking skjer på en måte som tar hensyn til natur- og kulturlandskap, herunder hensynet til biologisk mangfold, kulturminner og landskapsbildet, samtidig som det skal legges vekt på å sikre driftsmessig gode løsninger.</article><article class="changesToParent">Endret ved <a href="forskrift/2020-06-02-1115">forskrift 2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020).</article></article><article class="legalArticle" data-lovdata-URL="SF/forskrift/1997-05-02-423/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(virkeområde)</span></h3><article class="legalP" id="kapittel-1-paragraf-2-ledd-1">Denne forskrift omfatter nydyrking av arealer til jordbruksformål.</article></article><article class="legalArticle" data-lovdata-URL="SF/forskrift/1997-05-02-423/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(definisjoner)</span></h3><article class="legalP" id="kapittel-1-paragraf-3-ledd-1">Med nydyrking menes fulldyrking og overflatedyrking av jord. Gjenoppdyrking av jordbruksareal som har ligget unytta i over 30 år, regnes som nydyrking.</article><article class="legalP" id="kapittel-1-paragraf-3-ledd-2">Med fulldyrking menes rydding og bryting til vanlig pløyedybde slik at arealet kan nyttes til åkervekster eller til eng og beite som kan fornyes ved pløying.</article><article class="legalP" id="kapittel-1-paragraf-3-ledd-3">Med overflatedyrking menes rydding og sletting av overflata slik at maskinell høsting er mulig.</article><article class="legalP" id="kapittel-1-paragraf-3-ledd-4">Med myr menes arealer med myrvegetasjon og minst 30 cm tykt torvlag.</article><article class="changesToParent">Endret ved <a href="forskrift/2020-06-02-1115">forskrift 2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020).</article></article></section><section class="section" data-name="kapII" id="kapittel-2" data-lovdata-URL="SF/forskrift/1997-05-02-423/KAPITTEL_2"><h2>Kapittel II Godkjenning av nydyrking</h2><article class="legalArticle" data-lovdata-URL="SF/forskrift/1997-05-02-423/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(godkjenning av nydyrking)</span></h3><article class="legalP" id="kapittel-2-paragraf-1-ledd-1">Nydyrking kan bare skje etter plan godkjent av kommunen. Planen skal utarbeides av den som vil sette tiltaket i verk. Er nydyrking ikke iverksatt innen tre år etter at godkjenning er gitt, faller tillatelsen bort.</article><article class="legalP" id="kapittel-2-paragraf-1-ledd-2">Det kan settes vilkår for godkjenningen.</article></article><article class="legalArticle" data-lovdata-URL="SF/forskrift/1997-05-02-423/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(forhold av betydning for avgjørelsen)</span></h3><article class="legalP" id="kapittel-2-paragraf-2-ledd-1">Ved avgjørelsen skal det legges særlig vekt på hvilke virkninger tiltaket kan påregnes å få for natur- og kulturlandskapsverdiene, jf. <a href="forskrift/1997-05-02-423/§1">§ 1</a>.</article><article class="legalP" id="kapittel-2-paragraf-2-ledd-2">Ved avgjørelsen skal det legges vekt på om det ut fra <a href="lov/1995-05-12-23/§1">jordloven § 1</a> er ønskelig å styrke driftsgrunnlaget for driftsenheten, og om nydyrkingstiltaket legger til rette for driftsmessig gode løsninger.</article><article class="changesToParent">Endret ved <a href="forskrift/2020-06-02-1115">forskrift 2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020).</article></article><article class="legalArticle" data-lovdata-URL="SF/forskrift/1997-05-02-423/§5a" data-name="§5a" id="kapittel-2-paragraf-3"><h3 class="legalArticleHeader"><span class="legalArticleValue">§ 5a</span>. <span class="legalArticleTitle">(nydyrking av myr)</span></h3><article class="legalP" id="kapittel-2-paragraf-3-ledd-1">Nydyrking av myr er ikke tillatt.</article><article class="legalP" id="kapittel-2-paragraf-3-ledd-2">Kommunen kan i særlige tilfeller gi dispensasjon til nydyrking av myr;<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">når grunneier mister andre produksjonsarealer på grunn av tap av leiejord eller ved utbygging i offentlig regi som samferdselstiltak eller lignende,</article></article></li><li data-name="2." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">der grunneiers eneste dyrkingsressurs er myr, eller</article></article></li><li data-name="3." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">for å ivareta særskilte produksjoner i myr på fjellgrunn.</article></article></li></ol><p class="leddfortsettelse">Dersom det omsøkte myrarealet har en gjennomsnittsdybde på mer enn 1 meter (dyp myr), er dispensasjon i tillegg betinget av at dyp myr er det eneste tilgjengelige dyrkingsarealet på eiendommen. Dette gjelder imidlertid ikke for tilfeller omfattet av punkt 3 over.</p></article><article class="legalP" id="kapittel-2-paragraf-3-ledd-3">Dispensasjon etter andre ledd kan bare gis når behovet for tiltaket tilsier at hensynet til natur- og kulturlandskapsverdiene og hensynet til klima må vike. I denne vurderingen skal det legges vekt på størrelsen på myrarealet som skal dyrkes opp, hensynet til en rasjonell arrondering, grunneiers tilgang på andre dyrkingsarealer og om det er mulig å ta i bruk dokumenterte klimagassreduserende dyrkingsmetoder.</article><article class="legalP" id="kapittel-2-paragraf-3-ledd-4">Søkeren må dokumentere at det omsøkte tiltaket er av vesentlig betydning for å opprettholde drifta.</article><article class="legalP" id="kapittel-2-paragraf-3-ledd-5">Når nydyrkingstiltaket er gjennomført skal grunneier gi melding til kommunen. Kommunen skal gjennomføre ferdiggodkjenning av nydyrkingstiltaket og registrere dette i KOSTRA.</article><article class="changesToParent">Tilføyd ved <a href="forskrift/2020-06-02-1115">forskrift 2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020).</article></article><article class="legalArticle" data-lovdata-URL="SF/forskrift/1997-05-02-423/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(begrensninger i adgangen til å nydyrke)</span></h3><article class="legalP" id="kapittel-2-paragraf-4-ledd-1">Ved nydyrking skal det settes igjen en vegetasjonssone mot vassdrag. Langs vassdrag med årssikker vannføring skal sonen være minst 6 meter målt ved normal vannføring. Langs vassdrag uten årssikker vannføring skal sonen være minst 2 meter. Som vassdrag regnes stillestående eller rennende overflatevann med årssikker vannføring og vannløp uten årssikker vannføring dersom det adskiller seg tydelig fra omgivelsene.</article><article class="legalP" id="kapittel-2-paragraf-4-ledd-2">Nydyrking av areal over 50 dekar skal vurderes konsekvensutredet før vedtak fattes, jf. <a href="forskrift/2017-06-21-854">forskrift 21. juni 2017 nr. 854</a> om konsekvensutredninger <a href="forskrift/2017-06-21-854/§8">§ 8</a>, jf. vedlegg II nr. 1 bokstav b). Det samme gjelder for nydyrkingstiltak på mindre enn 50 dekar dersom det ikke kan utelukkes at tiltaket kan få vesentlige virkninger for naturmangfold eller for andre viktige miljøhensyn.</article><article class="changesToParent">Endret ved <a href="forskrift/2009-06-23-854">forskrifter 23 juni 2009 nr. 854</a> (i kraft 1 juli 2009), <a href="forskrift/2020-06-02-1115">2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020).</article></article></section><section class="section" data-name="kapIII" id="kapittel-3" data-lovdata-URL="SF/forskrift/1997-05-02-423/KAPITTEL_3"><h2>Kapittel III Saksbehandling</h2><article class="legalArticle" data-lovdata-URL="SF/forskrift/1997-05-02-423/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(søknad om godkjenning av plan for nydyrking)</span></h3><article class="legalP" id="kapittel-3-paragraf-1-ledd-1">Søknad om godkjenning av plan for nydyrking skal skrives på skjema fastsatt av Landbruksdirektoratet og sendes kommunen.</article><article class="legalP" id="kapittel-3-paragraf-1-ledd-2">Søknaden skal inneholde en kartdel som viser det planlagte nydyrkingsarealet, eiendommen og området omkring. Kartdelen skal vise atkomsten til nydyrkingsarealet. Søknaden skal følges av en plan for grøfting, og inneholde opplysninger om planlagt drift av nydyrkingsarealet.</article><article class="legalP" id="kapittel-3-paragraf-1-ledd-3">Søknaden skal angi hvilke økonomiske og driftsmessige fordeler som oppnås ved nydyrkingen.</article><article class="changesToParent">Endret ved <a href="forskrift/2009-06-23-854">forskrifter 23 juni 2009 nr. 854</a> (i kraft 1 juli 2009), <a href="forskrift/2020-06-02-1115">2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020).</article></article><article class="legalArticle" data-lovdata-URL="SF/forskrift/1997-05-02-423/§8" data-name="§8" data-repealeddate="2004-01-01" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2003-12-08-1480">forskrift 8 des 2003 nr. 1480</a> (i kraft 1 jan 2004).</article></article><article class="legalArticle" data-lovdata-URL="SF/forskrift/1997-05-02-423/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(saksforberedelse)</span></h3><article class="legalP" id="kapittel-3-paragraf-3-ledd-1">Før vedtak treffes, skal kommunen innhente de uttalelser som er nødvendige, jf. <a href="forskrift/1997-05-02-423/§1">§ 1</a>, og ellers sørge for at saken er så godt opplyst som mulig. Hensynet til natur- og kulturlandskapsverdier skal vurderes for større områder uavhengig av eiendomsgrenser.</article><article class="legalP" id="kapittel-3-paragraf-3-ledd-2">Regional kulturminnemyndighet skal gis anledning til å uttale seg. Sametinget skal gis anledning til å uttale seg dersom nydyrkingen kan berøre samiske kulturminner. Statsforvalteren skal gis anledning til å uttale seg der nydyrkingen kan berøre vesentlige natur- og kulturlandskapsverdier.</article><article class="legalP" id="kapittel-3-paragraf-3-ledd-3">Det skal settes en uttalefrist på minst en måned.</article><article class="legalP" id="kapittel-3-paragraf-3-ledd-4">Dersom det i planen for nydyrking ikke er tatt hensyn til natur- og kulturlandskapsverdier, kan kommunen kreve at det utarbeides alternative løsninger.</article><article class="changesToParent">Endret ved <a href="forskrift/2020-06-02-1115">forskrift 2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/1997-05-02-423/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(vedtakets innhold)</span></h3><article class="legalP" id="kapittel-3-paragraf-4-ledd-1">Det skal gå fram av kommunens avgjørelse hvilke natur- og kulturlandskapsverdier som berøres, og hvilke konsekvenser nydyrkingen får for disse, jf. <a href="lov/2009-06-19-100/§7">naturmangfoldloven § 7</a>.</article><article class="changesToParent">Endret ved <a href="forskrift/2020-06-02-1115">forskrift 2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020).</article></article></section><section class="section" data-name="kapIV" id="kapittel-4" data-lovdata-URL="SF/forskrift/1997-05-02-423/KAPITTEL_4"><h2>Kapittel IV Avsluttende bestemmelser</h2><article class="legalArticle" data-lovdata-URL="SF/forskrift/1997-05-02-423/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(klage)</span></h3><article class="legalP" id="kapittel-4-paragraf-1-ledd-1">Kommunens vedtak kan påklages til statsforvalteren.</article><article class="changesToParent">Endret ved <a href="forskrift/2009-11-27-1476">forskrifter 27 nov 2009 nr. 1476</a> (i kraft 1 jan 2010), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/1997-05-02-423/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(tilsyn og overtredelse)</span></h3><article class="legalP" id="kapittel-4-paragraf-2-ledd-1">Kommunen skal føre tilsyn med at bestemmelsene i denne forskrift og vedtak fattet med hjemmel i den følges, jf. <a href="lov/1995-05-12-23/§19">jordloven § 19</a>. Kommunen kan i den forbindelse foreta befaring på eiendommen. Kommunen skal gi statsforvalteren melding om brudd.</article><article class="legalP" id="kapittel-4-paragraf-2-ledd-2">Ved brudd på forskriften eller vedtak fattet med hjemmel i den, kan kommunen pålegge tiltakshaver å reparere skaden, godkjenningen kan trekkes helt eller delvis tilbake, eller departementet kan pålegge den ansvarlige tvangsgebyr, jf. <a href="lov/1995-05-12-23/§20">jordloven § 20</a>.</article><article class="changesToParent">Endret ved <a href="forskrift/2020-06-02-1115">forskrifter 2 juni 2020 nr. 1115</a> (gjelder for søknader om nydyrking som kommunen mottar etter 2. juni 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/1997-05-02-423/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(ikrafttredelse m.v.)</span></h3><article class="legalP" id="kapittel-4-paragraf-3-ledd-1">Forskriften trer i kraft 15. mai 1997.</article><article class="legalP" id="kapittel-4-paragraf-3-ledd-2">Arbeidet kan fullføres uten søknad om tillatelse etter denne forskrift dersom en vesentlig del av nydyrkingsarbeidet er gjennomført før forskriftens ikrafttreden, og skriftlig melding om dette er mottatt av kommunen innen tre måneder fra forskriftens ikrafttreden.</article></article></section></main></body></html>