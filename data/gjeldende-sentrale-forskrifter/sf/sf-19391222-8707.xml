<!DOCTYPE html><html lang="no"><head><title>Forskrift om statens overtagelse av krigsrisikoen for fiskeflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1939-12-22-8707</dd><dt class="dokid">DokumentID</dt><dd class="dokid">SF/forskrift/1939-12-22-8707</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Adm.avd.</li></ul></dd><dt class="publishedIn">Publisert i</dt><dd class="publishedIn">II 1939 s 745</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1953-07-17-2/§36">lov/1953-07-17-2/§36</a></li></ul></dd><dt class="titleShort">Korttittel</dt><dd class="titleShort">Forskrift om overtagelse av krigsrisiko</dd><dt class="title">Tittel</dt><dd class="title">Forskrift om statens overtagelse av krigsrisikoen for fiskeflåten.</dd><dt class="miscInformation">Annet om dokumentet</dt><dd class="miscInformation">I medhold av Stortingets vedtak av 15. september 1939 om statens overtagelse av krigsrisikoen for fiske- og fangstflåten bestemmes:</dd><dt class="refid">RefID</dt><dd class="refid">forskrift/1939-12-22-8707</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om statens overtagelse av krigsrisikoen for fiskeflåten.</a></li></ul></dd></dl></header><main class="documentBody" data-lovdata-URL="SF/forskrift/1939-12-22-8707" id="dokument"><h1>Forskrift om statens overtagelse av krigsrisikoen for fiskeflåten.</h1><ol class="defaultList" type="1"><li data-name="1." value="1"><article class="listArticle" id="punkt-1"><article class="legalP" id="punkt-1-ledd-1">Staten overtar krigsrisikoen for fiske- og fangstflåten (krigsforsikringen for fiskeflåten) fra 1. september 1939 og inntil videre.</article></article></li><li data-name="2." value="2"><article class="listArticle" id="punkt-2"><article class="legalP" id="punkt-2-ledd-1">Det betales ikke premie. Forhåndsanmeldelse for fartøy eller den enkelte tur finner ikke sted.</article></article></li><li data-name="3." value="3"><article class="listArticle" id="punkt-3"><article class="legalP" id="punkt-3-ledd-1">Forsikringen omfatter alle fartøyer som er merkepliktige i henhold til <a href="lov/1917-12-05-1">lov av 5. desember 1917 nr. 1</a>, dog bare under: <ol class="defaultList" type="a"><li data-name="a." value="1"><article class="listArticle" id="punkt-3-ledd-1-punkt-1"><article class="legalP" id="punkt-3-ledd-1-punkt-1-ledd-1">Fiske eller fangst fra norsk havn, herunder også ved deltagelse i torske- og sildefiskeriene ved Island, uansett om fangsten ilandbringes på Island eller i norsk havn.</article></article></li><li data-name="b." value="2"><article class="listArticle" id="punkt-3-ledd-1-punkt-2"><article class="legalP" id="punkt-3-ledd-1-punkt-2-ledd-1">Føring av egen fangst innenfor den grense i havet som er fastsatt for håndhevelse av Norges nøytralitet i den krig som er brutt ut mellom fremmede makter, d.v.s. 3 nautiske mil fra kysten.</article></article></li><li data-name="c." value="3"><article class="listArticle" id="punkt-3-ledd-1-punkt-3"><article class="legalP" id="punkt-3-ledd-1-punkt-3-ledd-1">Føring av levende eller fersk fisk innenfor samme grense som under punkt b.</article></article></li><li data-name="d." value="4"><article class="listArticle" id="punkt-3-ledd-1-punkt-4"><article class="legalP" id="punkt-3-ledd-1-punkt-4-ledd-1">Annen fart innenfor samme grense som under punkt b, når fartøyet brukes til fiske eller fangst eller til føring av levende eller fersk fisk og bare for enkelte turer brukes i annen fart.</article><article class="legalP" id="punkt-3-ledd-1-punkt-4-ledd-2">Fartøy som brukes til storhvalfangst og fraktefartøyer som bare unntaksvis brukes til fiske omfattes ikke av forsikringen.</article><article class="legalP" id="punkt-3-ledd-1-punkt-4-ledd-3">Redningsskøytene tilhørende Norsk Selskab til Skibbrudnes redning omfattes av forsikringen, uansett hvor farten foregår, dog ikke sålenge de er bortleiet til private.</article></article></li></ol></article></article></li><li data-name="4." value="4"><article class="listArticle" id="punkt-4"><article class="legalP" id="punkt-4-ledd-1">Ved siden av erstatning for fartøyet skal det ytes erstatning: <ol class="defaultList" type="a"><li data-name="a." value="1"><article class="listArticle" id="punkt-4-ledd-1-punkt-1"><article class="legalP" id="punkt-4-ledd-1-punkt-1-ledd-1">for utrustning av redskap og utstyr,</article></article></li><li data-name="b." value="2"><article class="listArticle" id="punkt-4-ledd-1-punkt-2"><article class="legalP" id="punkt-4-ledd-1-punkt-2-ledd-1">for utrustning av klær og effekter,</article></article></li><li data-name="c." value="3"><article class="listArticle" id="punkt-4-ledd-1-punkt-3"><article class="legalP" id="punkt-4-ledd-1-punkt-3-ledd-1">for proviant,</article></article></li><li data-name="d." value="4"><article class="listArticle" id="punkt-4-ledd-1-punkt-4"><article class="legalP" id="punkt-4-ledd-1-punkt-4-ledd-1">for tap av hyre ved arbeidsledighet som følge av krigsforlis,</article></article></li><li data-name="e." value="5"><article class="listArticle" id="punkt-4-ledd-1-punkt-5"><article class="legalP" id="punkt-4-ledd-1-punkt-5-ledd-1">for liv og invaliditet.</article></article></li></ol></article></article></li><li data-name="5." value="5"><article class="listArticle" id="punkt-5"><article class="legalP" id="punkt-5-ledd-1">De nærmere regler for forsikringen og dens omfang og tariffer for erstatningene fastsettes av Handelsdepartementet.</article></article></li></ol></main></body></html>