<!DOCTYPE html><html lang="no"><head><title>Forskrift om samordning av ambulansebåttjenesten med syketransport og transport av helsepersonell med båt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-17-408</dd><dt class="dokid">DokumentID</dt><dd class="dokid">SF/forskrift/2004-02-17-408</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helsetjenesteavd.</li></ul></dd><dt class="publishedIn">Publisert i</dt><dd class="publishedIn">I 2004 hefte 4 (Merknader)</dd><dt class="dateInForce">I kraft fra</dt><dd class="dateInForce">2004-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-01-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-01-17-61">forskrift/2013-01-17-61</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-12-20-1553">forskrift/2000-12-20-1553</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2011-06-24-30/§11-1">lov/2011-06-24-30/§11-1</a></li><li><a href="lov/1999-07-02-61/§2-1a">lov/1999-07-02-61/§2-1a</a></li><li><a href="lov/1999-07-02-63/§2-6">lov/1999-07-02-63/§2-6</a></li></ul></dd><dt class="dateOfPublication">Kunngjort</dt><dd class="dateOfPublication">2004-02-27</dd><dt class="lastupdated">Rettet</dt><dd class="lastupdated">2013-05-10 (Merknader)</dd><dt class="titleShort">Korttittel</dt><dd class="titleShort">Forskrift om ambulansebåttjenesten</dd><dt class="title">Tittel</dt><dd class="title">Forskrift om samordning av ambulansebåttjenesten med syketransport og transport av helsepersonell med båt.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helsedepartementet (nå Helse- og omsorgsdepartementet) 17. februar 2004 med hjemmel i <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§11-1">§ 11-1</a> fjerde ledd, <a href="lov/1999-07-02-61">lov 2. juli 1999 nr. 61</a> om spesialisthelsetjenesten m.m. (spesialisthelsetjenesteloven) <a href="lov/1999-07-02-61/§2-1">§ 2-1</a>a fjerde ledd og <a href="lov/1999-07-02-63">lov 2. juli 1999 nr. 63</a> om pasient- og brukerrettigheter (pasient- og brukerrettighetsloven) <a href="lov/1999-07-02-63/§2-6">§ 2-6</a> siste ledd. <br /><strong>Endret</strong> ved <a href="forskrift/2013-01-17-61">forskrift 17 jan 2013 nr. 61</a>.</dd><dt class="refid">RefID</dt><dd class="refid">forskrift/2004-02-17-408</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om samordning av ambulansebåttjenesten med syketransport og transport av helsepersonell med båt.</a><ul class="tocSubUl"><li><a href="#paragraf-1">§ 1. Formål og omfang</a></li><li><a href="#paragraf-2">§ 2. Planlegging</a></li><li><a href="#paragraf-3">§ 3. Avtaler og oppgjør</a></li><li><a href="#paragraf-4">§ 4. Ikrafttredelse</a></li><li><a href="#kapittel-1">Merknader til enkelte paragrafer:</a><ul class="tocSubUl"><li><a href="#kapittel-1-kapittel-1">Til § 1:</a></li><li><a href="#kapittel-1-kapittel-2">Til § 2:</a></li><li><a href="#kapittel-1-kapittel-3">Til § 3:</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2004-02-17-408" id="dokument"><h1>Forskrift om samordning av ambulansebåttjenesten med syketransport og transport av helsepersonell med båt.</h1><article class="legalArticle" data-lovdata-URL="SF/forskrift/2004-02-17-408/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og omfang</span></h2><article class="legalP" id="paragraf-1-ledd-1">Forskriften skal sikre at regionale helseforetak og kommuner samordner ambulansebåttjenesten, syketransport og transport av helsepersonell med båt, slik at tjenesten blir en driftsmessig og ressursmessig tilfredsstillende tjeneste.</article><article class="legalP" id="paragraf-1-ledd-2">Forskriften omfatter bruken av båter som inngår i de regionale helseforetakenes ambulansebåttjeneste og som også benyttes ved syketransport og transport av helsepersonell, jf. <a href="lov/1999-07-02-61/§2-1">lov om spesialisthelsetjenesten § 2-1</a>a første ledd og <a href="lov/2011-06-24-30/§5-1">lov om kommunale helse- og omsorgstjenester § 5-1</a> og <a href="lov/2011-06-24-30/§11-1">§ 11-1</a> fjerde ledd.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2004-02-17-408/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Planlegging</span></h2><article class="legalP" id="paragraf-2-ledd-1">De regionale helseforetakene skal planlegge ambulansebåttjenesten, slik at ambulansebåttjenesten også kan dekke behov for syketransport med båt og transport av helsepersonell med båt.</article><article class="legalP" id="paragraf-2-ledd-2">De regionale helseforetakene og kommunene skal samarbeide om planleggingen av behovet for båttransport av kommunehelsetjenestens og familievernets personell, jf. <a href="lov/2011-06-24-30/§5-1">lov om kommunale helse- og omsorgstjenester § 5-1</a> og <a href="lov/2011-06-24-30/§11-1">§ 11-1</a> fjerde ledd.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2004-02-17-408/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avtaler og oppgjør</span></h2><article class="legalP" id="paragraf-3-ledd-1">Regionale helseforetak inngår avtale med båteier i forhold til fastsatt plan jf. <a href="forskrift/2004-02-17-408/§2">§ 2</a>. Regionale helseforetak forestår det økonomiske oppgjøret overfor båteierne. Godtgjørelsen til båteier fastsettes i avtalen.</article><article class="legalP" id="paragraf-3-ledd-2">Regionale helseforetak og kommunene inngår avtale om bruk av, og betaling for, transport av helsepersonell som kommunene har ansvar for. Kommunenes betaling for transport av helsepersonell skal dekke alle kostnader ved bruk av båten, herunder beredskapskostnader.</article></article><article class="legalArticle" data-lovdata-URL="SF/forskrift/2004-02-17-408/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft den 1. mars 2004.</article><article class="legalP" id="paragraf-4-ledd-2">På samme tidspunkt oppheves <a href="forskrift/2000-12-20-1553">forskrift 20. desember 2000 nr. 1553</a> om organisering og finansiering av ambulansebåttjenesten og skyssbåttjenesten for helsepersonell.</article></article><section class="section" id="kapittel-1" data-lovdata-URL="SF/forskrift/2004-02-17-408/KAPITTEL_1"><h2>Merknader til enkelte paragrafer:</h2><section class="section" id="kapittel-1-kapittel-1" data-lovdata-URL="SF/forskrift/2004-02-17-408/KAPITTEL_1-1"><h3>Til § 1:</h3><article class="legalP" id="kapittel-1-kapittel-1-ledd-1">«Transport av helsepersonell med båt» omfatter også tilfeller hvor kommunens leger har ambulerende legekontor i båt.</article></section><section class="section" id="kapittel-1-kapittel-2" data-lovdata-URL="SF/forskrift/2004-02-17-408/KAPITTEL_1-2"><h3>Til § 2:</h3><article class="legalP" id="kapittel-1-kapittel-2-ledd-1">Forskriften regulerer kun forholdet mellom ambulansebåttjenesten, syketransport og transport av helsepersonell i båt, i henhold til spesialisthelsetjenesteloven og helse- og omsorgstjenesteloven. Forskriften er imidlertid ikke ment å være til hinder for at det inngås avtaler om å benytte de aktuelle båtene til flere typer oppdrag. Mange av båtene har kombinerte funksjoner som såkalte «samfunnsbåter». Det må imidlertid påses at det ikke inngås avtaler om ulike typer bruk som er i innbyrdes konflikt, for eksempel slik at ambulanseberedskapen på denne måten blir svekket.</article></section><section class="section" id="kapittel-1-kapittel-3" data-lovdata-URL="SF/forskrift/2004-02-17-408/KAPITTEL_1-3"><h3>Til § 3:</h3><article class="legalP" id="kapittel-1-kapittel-3-ledd-1">I de tilfeller hvor kommunene er eier av båtene, forutsetter departementet at det inngås særskilte oppgjørsavtaler.</article><article class="changesToParent">Merknadene endret i forbindelse med <a href="forskrift/2013-01-17-61">endringsforskrift 17. januar 2013 nr. 61</a>.</article></section></section></main></body></html>