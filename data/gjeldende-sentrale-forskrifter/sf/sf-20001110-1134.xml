<!DOCTYPE html><html lang="no"><head><title>Forskrift om forvaltningen av likviditetsfondet i Pensjonstrygden for fiskere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-11-10-1134</dd><dt class="dokid">DokumentID</dt><dd class="dokid">SF/forskrift/2000-11-10-1134</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">I 2000 2417</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-12-15-2110">forskrift/2017-12-15-2110</a> fra 2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1957-06-28-12/§20">lov/1957-06-28-12/§20</a></li></ul></dd><dt class="titleShort">Korttittel</dt><dd class="titleShort">Forskrift om likviditetsfond, fiskertrygd</dd><dt class="title">Tittel</dt><dd class="title">Forskrift om forvaltningen av likviditetsfondet i Pensjonstrygden for fiskere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 10. november 2000 med hjemmel i <a href="lov/1957-06-28-12">lov av 28. juni 1957 nr. 12</a> om pensjonstrygd for fiskere <a href="lov/1957-06-28-12/§20">§ 20</a>. <br /><strong>Endret</strong> ved <a href="forskrift/2001-01-18-43">forskrifter 18 jan 2001 nr. 43</a>, <a href="forskrift/2001-03-22-379">22 mars 2001 nr. 379</a>, <a href="forskrift/2002-01-03-7">3 jan 2002 nr. 7</a>, <a href="forskrift/2004-10-08-1395">8 okt 2004 nr. 1395</a>, <a href="forskrift/2017-09-15-1394">15 sep 2017 nr. 1394</a>, <a href="forskrift/2017-12-15-2110">15 des 2017 nr. 2110</a>.</dd><dt class="refid">RefID</dt><dd class="refid">forskrift/2000-11-10-1134</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forvaltningen av likviditetsfondet i Pensjonstrygden for fiskere</a><ul class="tocSubUl"><li><a href="#kapittel-1" data-child-interval="§§ 1 – 4">Del I. Administrasjon og organisering</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li></ul></li><li><a href="#kapittel-2" data-child-interval="§§ 5 – 9">Del II. Forvaltningsreglement</a><ul class="tocSubUl"><li><a href="#kapittel-2-paragraf-1">§ 5.</a></li><li><a href="#kapittel-2-paragraf-2">§ 6.</a></li><li><a href="#kapittel-2-paragraf-3">§ 7.</a></li><li><a href="#kapittel-2-paragraf-4">§ 8.</a></li><li><a href="#kapittel-2-paragraf-5">§ 9.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-11-10-1134" id="dokument"><h1>Forskrift om forvaltningen av likviditetsfondet i Pensjonstrygden for fiskere</h1><section class="section" data-name="delI" id="kapittel-1" data-lovdata-URL="SF/forskrift/2000-11-10-1134/KAPITTEL_1"><h2>Del I. Administrasjon og organisering</h2><article class="legalArticle" data-lovdata-URL="SF/forskrift/2000-11-10-1134/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Forvaltningen av likviditetsfondet i Pensjonstrygden for fiskere skal administreres av Garantikassen for fiskere.</article><article class="changesToParent">Endret ved <a href="forskrift/2001-01-18-43">forskrifter 18 jan 2001 nr. 43</a>, <a href="forskrift/2002-01-03-7">3 jan 2002 nr. 7</a>, <a href="forskrift/2004-10-08-1395">8 okt 2004 nr. 1395</a>, <a href="forskrift/2017-12-15-2110">15 des 2017 nr. 2110</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2000-11-10-1134/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Likviditetsfondet skal forvaltes av verdipapirforetak som har konsesjon til å drive aktiv forvaltning, jf. <a href="lov/2007-06-29-75">lov 29. juni 2007 nr. 75</a> om verdipapirhandel. Forvaltningen reguleres nærmere i avtale mellom Arbeids- og sosialdepartementet og vedkommende verdipapirforetak.</article><article class="changesToParent">Endret ved <a href="forskrift/2017-12-15-2110">forskrift 15 des 2017 nr. 2110</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2000-11-10-1134/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Det verdipapirforetaket som det er inngått avtale med om å ha den daglige forvaltningen av fondets midler, skal rapportere til Garantikassen for fiskere, herunder om fondsutvikling, avvik i forhold til forvaltningsmandat og avvik i forhold til nærmere angitte referanseindekser.</article><article class="legalP" id="kapittel-1-paragraf-3-ledd-2">Garantikassen for fiskere skal legge fram melding og regnskap hvert kvartal for styret i Garantikassen.</article><article class="legalP" id="kapittel-1-paragraf-3-ledd-3">Fondets reviderte regnskap skal hvert år legges fram for Arbeids- og sosialdepartementet sammen med årsmeldingen for de øvrige ordningene som Garantikassen for fiskere administrerer.</article><article class="changesToParent">Endret ved <a href="forskrift/2002-01-03-7">forskrifter 3 jan 2002 nr. 7</a>, <a href="forskrift/2004-10-08-1395">8 okt 2004 nr. 1395</a>, <a href="forskrift/2017-12-15-2110">15 des 2017 nr. 2110</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2000-11-10-1134/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Garantikassen for fiskere skal være regnskapsfører for fondet. Departementet kan gi nærmere retningslinjer for regnskapsføringen.</article><article class="changesToParent">Endret ved <a href="forskrift/2017-12-15-2110">forskrift 15 des 2017 nr. 2110</a> (i kraft 1 jan 2018).</article></article></section><section class="section" data-name="delII" id="kapittel-2" data-lovdata-URL="SF/forskrift/2000-11-10-1134/KAPITTEL_2"><h2>Del II. Forvaltningsreglement</h2><article class="legalArticle" data-lovdata-URL="SF/forskrift/2000-11-10-1134/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-1-ledd-1">Fondet forvaltes og plasseres under hensyn til sikkerhet, avkastning og likviditet. Plasseringene skal være tilstrekkelig variert slik at det ikke foreligger en uforholdsmessig stor avhengighet av en bestemt kategori eiendeler, et bestemt investeringsmarked eller en bestemt investering. Likviditeten skal være tilstrekkelig god til å foreta påregnelige utbetalinger.</article></article><article class="legalArticle" data-lovdata-URL="SF/forskrift/2000-11-10-1134/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-2-ledd-1">Fondets midler kan plasseres i:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">stat- og statsgaranterte obligasjoner og sertifikater og kontoutlån til statskassen,</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">obligasjoner og sertifikater utstedt eller garantert av kommuner og/eller fylkeskommuner,</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">obligasjoner og sertifikater utstedt av eller garantert av banker,</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">obligasjoner og sertifikater utstedt av andre finansinstitusjoner og kredittforeninger,</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">innskudd i bank,</article></article></li><li data-name="f." value="6"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">andre verdipapirer som etter sin art og den sikkerhet de byr, kan stilles i klasse med de foran nevnte,</article></article></li><li data-name="g." value="7"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">obligasjoner og sertifikater utstedt av andre institusjoner enn nevnt ovenfor, og andre verdipapirfond som ikke omfattes av bokstav h, og</article></article></li><li data-name="h." value="8"><article class="listArticle" id="kapittel-2-paragraf-2-ledd-1-punkt-8"><article class="legalP" id="kapittel-2-paragraf-2-ledd-1-punkt-8-ledd-1">børsnoterte aksjer, selskapsandeler, ansvarlige lån, konvertible obligasjoner og andeler i verdipapirfonds som bare investerer i aksjer eller andre verdipapirer som nevnt i denne bokstaven.</article></article></li></ol></article><article class="changesToParent">Endret ved <a href="forskrift/2001-03-22-379">forskrift 22 mars 2001 nr. 379</a>.</article></article><article class="legalArticle" data-lovdata-URL="SF/forskrift/2000-11-10-1134/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-3-ledd-1">Plasseringer som innebærer en risiko på en enkelt virksomhet skal følge <a href="lov/2011-11-25-44/§6-6">verdipapirfondloven § 6-6</a>, som omhandler plasseringsbegrensninger for risikospredning av fondets midler.</article><article class="legalP" id="kapittel-2-paragraf-3-ledd-2">Det kan ikke foretas plasseringer i utenlandske verdipapirer. Dette gjelder likevel ikke for plasseringer i norske verdipapirfond som etter sine retningslinjer kan plassere opptil 20 prosent av midlene i utenlandske verdipapirer.</article><article class="legalP" id="kapittel-2-paragraf-3-ledd-3">Det kan ikke foretas plasseringer i avledede instrumenter i forbindelse med aktiva (derivater). Dette gjelder likevel ikke plasseringer i verdipapirfond som etter sine retningslinjer kan foreta slike disposisjoner.</article><article class="changesToParent">Endret ved <a href="forskrift/2017-09-15-1394">forskrift 15 sep 2017 nr. 1394</a>.</article></article><article class="legalArticle" data-lovdata-URL="SF/forskrift/2000-11-10-1134/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-4-ledd-1">Fondsinntekter, herunder også gevinst ved salg av verdipapirer mv., føres til direkte inntekt i Pensjonstrygdens vanlige driftsregnskap.</article><article class="legalP" id="kapittel-2-paragraf-4-ledd-2">Fondsutgifter, herunder også tap ved salg av verdipapirer mv., føres til direkte utgift i Pensjonstrygdens vanlige driftsregnskap.</article></article><article class="legalArticle" data-lovdata-URL="SF/forskrift/2000-11-10-1134/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-2-paragraf-5-ledd-1">Forskriften trer i kraft 1. januar 2001.</article></article></section></main></body></html>