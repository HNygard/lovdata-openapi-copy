<!DOCTYPE html><html lang="no"><head><title>Forskrift om saksbehandling og ansvar ved legging og flytting av ledninger over, under og langs offentlig veg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-10-08-1212</dd><dt class="dokid">DokumentID</dt><dd class="dokid">SF/forskrift/2013-10-08-1212</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2013 hefte 14</dd><dt class="dateInForce">I kraft fra</dt><dd class="dateInForce">2013-10-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-11-24-1836">forskrift/2017-11-24-1836</a> fra 2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1963-06-21-23/§32">lov/1963-06-21-23/§32</a></li></ul></dd><dt class="dateOfPublication">Kunngjort</dt><dd class="dateOfPublication">2013-10-15 16:10</dd><dt class="titleShort">Korttittel</dt><dd class="titleShort">Forskrift om ledninger i offentlig veg</dd><dt class="title">Tittel</dt><dd class="title">Forskrift om saksbehandling og ansvar ved legging og flytting av ledninger over, under og langs offentlig veg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 8. oktober 2013 med hjemmel i <a href="lov/1963-06-21-23">lov 21. juni 1963 nr. 23</a> om vegar (veglova) <a href="lov/1963-06-21-23/§32">§ 32</a> tredje ledd. <br /><strong>Endret</strong> ved <a href="forskrift/2017-11-24-1836">forskrift 24 nov 2017 nr. 1836</a>.</dd><dt class="refid">RefID</dt><dd class="refid">forskrift/2013-10-08-1212</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om saksbehandling og ansvar ved legging og flytting av ledninger over, under og langs offentlig veg</a><ul class="tocSubUl"><li><a href="#kapittel-1" data-child-interval="§§ 1 – 3">I Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 6">II Tillatelse til ledningsarbeid</a><ul class="tocSubUl"><li><a href="#kapittel-2-paragraf-1">§ 4. Søknad om tillatelse</a></li><li><a href="#kapittel-2-paragraf-2">§ 5. Vilkår for tillatelse etter veglova § 32</a></li><li><a href="#kapittel-2-paragraf-3">§ 6. Bortfall av tillatelsen</a></li></ul></li><li><a href="#kapittel-3" data-child-interval="§§ 7 – 14">III Planlegging og gjennomføring</a><ul class="tocSubUl"><li><a href="#kapittel-3-paragraf-1">§ 7. Forhåndsbefaring</a></li><li><a href="#kapittel-3-paragraf-2">§ 8. Arbeidsvarsling</a></li><li><a href="#kapittel-3-paragraf-3">§ 9. Forholdet til eksisterende ledningsanlegg</a></li><li><a href="#kapittel-3-paragraf-4">§ 10. Faste målepunkter i veg</a></li><li><a href="#kapittel-3-paragraf-5">§ 11. Krav til entreprenør som utfører arbeidet på vegne av ledningseier</a></li><li><a href="#kapittel-3-paragraf-6">§ 12. Ferdigmelding</a></li><li><a href="#kapittel-3-paragraf-7">§ 13. Kontroll og godkjenning</a></li><li><a href="#kapittel-3-paragraf-8">§ 14. Innmåling av ledningstrasé</a></li></ul></li><li><a href="#kapittel-4" data-child-interval="§§ 15 – 18b">IV Kostnadsansvar og garanti</a><ul class="tocSubUl"><li><a href="#kapittel-4-paragraf-1">§ 15. Vegmyndighetens tiltak på veg</a></li><li><a href="#kapittel-4-paragraf-2">§ 16. Ledningseiers økonomiske ansvar</a></li><li><a href="#kapittel-4-paragraf-3">§ 17. Ledningseiers erstatningsansvar</a></li><li><a href="#kapittel-4-paragraf-4">§ 18. Dekning av kostnader for søknadsbehandling mv.</a></li><li><a href="#kapittel-4-paragraf-5">§ 18a. Krav til istandsetting av vegen etter ledningsarbeid</a></li><li><a href="#kapittel-4-paragraf-6">§ 18b. Vederlag for bruk av anleggsgrunn mv.</a></li></ul></li><li><a href="#kapittel-5" data-child-interval="§§ 19 – 22">V Særskilte bestemmelser</a><ul class="tocSubUl"><li><a href="#kapittel-5-paragraf-1">§ 19. Dispensasjon</a></li><li><a href="#kapittel-5-paragraf-2">§ 20. Sanksjoner</a></li><li><a href="#kapittel-5-paragraf-3">§ 21. Klage</a></li><li><a href="#kapittel-5-paragraf-4">§ 22. Utfyllende retningslinjer</a></li></ul></li><li><a href="#kapittel-6" data-child-interval="§ 23">VI Ikrafttreden</a><ul class="tocSubUl"><li><a href="#kapittel-6-paragraf-1">§ 23. Ikrafttreden</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2013-10-08-1212" id="dokument"><h1>Forskrift om saksbehandling og ansvar ved legging og flytting av ledninger over, under og langs offentlig veg</h1><section class="section" data-name="kapI" id="kapittel-1" data-lovdata-URL="SF/forskrift/2013-10-08-1212/KAPITTEL_1"><h2>I Generelle bestemmelser</h2><article class="legalArticle" data-lovdata-URL="SF/forskrift/2013-10-08-1212/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre et ensartet og landsdekkende regelverk og øke graden av forutberegnelighet.</article><article class="legalP" id="kapittel-1-paragraf-1-ledd-2">Det overordnede målet med vegen er å sikre framkommelighet på en trygg måte. Vegmyndigheten skal samtidig bidra til at veggrunn skal kunne benyttes til etablering av annen infrastruktur. Ved etablering av infrastruktur i veggrunn skal det tas hensyn til vegens tilstand og kvalitet.</article><article class="changesToParent">Endret ved <a href="forskrift/2017-11-24-1836">forskrift 24 nov 2017 nr. 1836</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2013-10-08-1212/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder saksbehandling og kostnadsdeling mellom vegmyndighet og ledningseier ved legging og flytting av ledningsanlegg over, under, langs eller nærmere offentlig veg enn 3 meter fra vegkanten.</article><article class="legalP" id="kapittel-1-paragraf-2-ledd-2">Forskriften gjelder tilsvarende for vegmyndighetens oppfølgning og drift og vedlikehold av veg og legging av trekkrør.</article></article><article class="legalArticle" data-lovdata-URL="SF/forskrift/2013-10-08-1212/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift menes med:</article><article class="defaultP"><i>ledningsanlegg:</i> ledninger, kabler og innretninger som nevnt i <a href="lov/1963-06-21-23/§32">vegloven § 32</a>.</article><article class="defaultP"><i>ledningsarbeider:</i> alle typer inngrep i tilknytning til ledningsanlegg enten dette skjer ved graving, boring, legging, omlegging, utskifting, fjerning eller lignende tiltak.</article><article class="defaultP"><i>ledningseier:</i> enhver som står ansvarlig for ledningsarbeider, som krever tillatelse etter <a href="lov/1963-06-21-23/§32">vegloven § 32</a>, eller for øvrig har ledningsanlegg i offentlig veg.</article></article></section><section class="section" data-name="kapII" id="kapittel-2" data-lovdata-URL="SF/forskrift/2013-10-08-1212/KAPITTEL_2"><h2>II Tillatelse til ledningsarbeid</h2><article class="legalArticle" data-lovdata-URL="SF/forskrift/2013-10-08-1212/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tillatelse</span></h3><article class="legalP" id="kapittel-2-paragraf-1-ledd-1">Ledningseier skal innhente tillatelse fra vegmyndigheten før ledningsarbeidet kan starte.</article><article class="legalP" id="kapittel-2-paragraf-1-ledd-2">Søknad om tillatelse skal skje skriftlig til vegmyndigheten innen rimelig tid før planlagt oppstartsdato. For større arbeider skal søknadsfristen avtales med vegmyndigheten.</article><article class="legalP" id="kapittel-2-paragraf-1-ledd-3">I søknad om tillatelse skal det framgå hvilke planer som foreligger, herunder nødvendige kart og beskrivelser av det planlagte arbeidet. Søknaden skal videre inneholde navn på ledningseier, kontaktperson hos ledningseier samt navnet på eventuell utførende entreprenør. Ledningseier skal oppgi navn på kontaktperson som også kan kontaktes utenfor normal arbeidstid.</article><article class="legalP" id="kapittel-2-paragraf-1-ledd-4">Ved ledningsbrudd hvor det er behov for umiddelbar utbedring er det tilstrekkelig at vegmyndigheten varsles muntlig. Søknaden skal så snart som mulig nedfelles skriftlig.</article></article><article class="legalArticle" data-lovdata-URL="SF/forskrift/2013-10-08-1212/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for tillatelse etter <a href="lov/1963-06-21-23/§32">veglova § 32</a></span></h3><article class="legalP" id="kapittel-2-paragraf-2-ledd-1">Vegmyndigheten skal gi tillatelse til etablering av ledningsanlegg når fordelene med ledningsanlegget og plasseringen av dette er større enn ulempene for veginteressen og annen infrastruktur i vegen.</article><article class="legalP" id="kapittel-2-paragraf-2-ledd-2">Vegmyndigheten kan stille nærmere vilkår for tillatelsen.</article><article class="legalP" id="kapittel-2-paragraf-2-ledd-3">Vegmyndigheten kan av hensyn til trafikkavviklingen kreve arbeidet utført på bestemte tider av døgnet, på bestemte tider av året eller innenfor en bestemt frist.</article><article class="legalP" id="kapittel-2-paragraf-2-ledd-4">Vegmyndigheten kan kreve at det legges ekstra trekkrør i ledningsgrøfter når vegmyndigheten bekoster og selv skal eie trekkrørene, og dekker alle merutgiftene forbundet med leggingen av disse. Vegmyndigheten kan kreve vederlag av ledningseiere som vil benytte ledig kapasitet i trekkrørene.</article><article class="legalP" id="kapittel-2-paragraf-2-ledd-5">Vegmyndigheten skal fastsette krav til minimum overdekning av ledningsanlegg i tillatelsen. Ved legging av ledninger i eksisterende veg, kan vegmyndigheten ikke kreve større overdekning enn<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-5-punkt-1"><article class="legalP" id="kapittel-2-paragraf-2-ledd-5-punkt-1-ledd-1">80 cm for ledninger med utvendig diameter større enn 125 mm som legges i riksveg, og andre veger med årsdøgntrafikk (ÅDT) større enn 5000,</article></article></li><li data-name="b." value="2"><article class="listArticle" id="kapittel-2-paragraf-2-ledd-5-punkt-2"><article class="legalP" id="kapittel-2-paragraf-2-ledd-5-punkt-2-ledd-1">60 cm for ledninger med utvendig diameter større enn 125 mm i fylkesveg og kommunal veg, med årsdøgntrafikk (ÅDT) til og med 5000,</article></article></li><li data-name="c." value="3"><article class="listArticle" id="kapittel-2-paragraf-2-ledd-5-punkt-3"><article class="legalP" id="kapittel-2-paragraf-2-ledd-5-punkt-3-ledd-1">40 cm for ledninger med utvendig diameter til og med 125 mm i riksveg, fylkesveg og kommunal veg når de har mekaniske egenskaper som tilsier at det ikke er behov for tradisjonell omfyllingsmasse,</article></article></li><li data-name="d." value="4"><article class="listArticle" id="kapittel-2-paragraf-2-ledd-5-punkt-4"><article class="legalP" id="kapittel-2-paragraf-2-ledd-5-punkt-4-ledd-1">40 cm i terreng inntil 3 meter utenfor vegkant i riksveg, fylkesveg og kommunal veg.</article></article></li></ol></article><article class="legalP" id="kapittel-2-paragraf-2-ledd-6">Vegmyndigheten skal tillate mindre overdekning enn nevnt i femte ledd bokstav c når bruk av særskilt egnede tekniske metoder for etablering av ledningsanlegget gjør det forsvarlig ut fra vegens tilstand og kvalitet.</article><article class="legalP" id="kapittel-2-paragraf-2-ledd-7">Når særlige grunner tilsier det, kan vegmyndigheten fastsette andre krav til overdekning enn nevnt i femte ledd.</article><article class="changesToParent">Endret ved <a href="forskrift/2017-11-24-1836">forskrift 24 nov 2017 nr. 1836</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2013-10-08-1212/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bortfall av tillatelsen</span></h3><article class="legalP" id="kapittel-2-paragraf-3-ledd-1">Tillatelse til ledningsarbeid er betinget av at arbeidet er påbegynt innen ett år fra det tidspunkt tillatelsen ble gitt, med mindre annet er bestemt i selve tillatelsen. I motsatt fall bortfaller tillatelsen.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2013-10-08-1212/KAPITTEL_3"><h2>III Planlegging og gjennomføring</h2><article class="legalArticle" data-lovdata-URL="SF/forskrift/2013-10-08-1212/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forhåndsbefaring</span></h3><article class="legalP" id="kapittel-3-paragraf-1-ledd-1">Både vegmyndigheten og ledningseier kan kreve at det holdes befaring eller registrering av vegarealets tilstand før arbeidet starter.</article></article><article class="legalArticle" data-lovdata-URL="SF/forskrift/2013-10-08-1212/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Arbeidsvarsling</span></h3><article class="legalP" id="kapittel-3-paragraf-2-ledd-1">Ledningseier skal besørge varsling og sikring av arbeidet i samsvar med forskrift og retningslinjer om arbeidsvarsling. Ledningsarbeid skal ikke iverksettes før godkjent varslingsplan foreligger og nødvendige skiltvedtak er truffet.</article></article><article class="legalArticle" data-lovdata-URL="SF/forskrift/2013-10-08-1212/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forholdet til eksisterende ledningsanlegg</span></h3><article class="legalP" id="kapittel-3-paragraf-3-ledd-1">Ledningseier skal innhente opplysninger om eksisterende ledningsanlegg.</article><article class="legalP" id="kapittel-3-paragraf-3-ledd-2">Sikkerhetskrav og andre forhold vedrørende eksisterende ledningsanlegg skal følges. Hvis framføringen av nytt anlegg hindres av eksisterende installasjoner, må eventuelle tilpasninger og omlegginger avtales med ledningseierne.</article><article class="legalP" id="kapittel-3-paragraf-3-ledd-3">Ledningseier skal på anmodning påvise sitt anlegg i vegen.</article><article class="legalP" id="kapittel-3-paragraf-3-ledd-4">Vegmyndigheten skal om nødvendig bidra i koordineringen mellom ledningseierne gjennom informasjon og veiledning, herunder tilrettelegge for påvisning av beliggenhet til eksisterende ledningsanlegg.</article></article><article class="legalArticle" data-lovdata-URL="SF/forskrift/2013-10-08-1212/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Faste målepunkter i veg</span></h3><article class="legalP" id="kapittel-3-paragraf-4-ledd-1">Faste målepunkter som er anbrakt på vegarealet må ikke flyttes eller skades. Oppstår det fare for skade på slike målepunkter under arbeid skal ledningseier gi beskjed til vegmyndigheten.</article></article><article class="legalArticle" data-lovdata-URL="SF/forskrift/2013-10-08-1212/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til entreprenør som utfører arbeidet på vegne av ledningseier</span></h3><article class="legalP" id="kapittel-3-paragraf-5-ledd-1">Entreprenør som skal utføre gravearbeider i offentlig veggrunn, må tilfredsstille gjeldende krav til godkjenning for ansvarsrett etter plan- og bygningsloven.</article></article><article class="legalArticle" data-lovdata-URL="SF/forskrift/2013-10-08-1212/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ferdigmelding</span></h3><article class="legalP" id="kapittel-3-paragraf-6-ledd-1">Ledningseier skal etter ferdigstillelse melde fra til vegmyndigheten om at arbeidet er avsluttet.</article></article><article class="legalArticle" data-lovdata-URL="SF/forskrift/2013-10-08-1212/§13" data-name="§13" id="kapittel-3-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kontroll og godkjenning</span></h3><article class="legalP" id="kapittel-3-paragraf-7-ledd-1">Vegmyndigheten er kontroll- og godkjenningsmyndighet for ledningsarbeidet.</article></article><article class="legalArticle" data-lovdata-URL="SF/forskrift/2013-10-08-1212/§14" data-name="§14" id="kapittel-3-paragraf-8"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Innmåling av ledningstrasé</span></h3><article class="legalP" id="kapittel-3-paragraf-8-ledd-1">Nye ledningstraseer skal innmåles av ledningseier.</article><article class="legalP" id="kapittel-3-paragraf-8-ledd-2">Innmålingsdata skal leveres vegmyndigheten.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2013-10-08-1212/KAPITTEL_4"><h2>IV Kostnadsansvar og garanti</h2><article class="legalArticle" data-lovdata-URL="SF/forskrift/2013-10-08-1212/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Vegmyndighetens tiltak på veg</span></h3><article class="legalP" id="kapittel-4-paragraf-1-ledd-1">Vegmyndigheten skal gi ledningseier forhåndsvarsel om vegarbeid som kan medføre tiltak på ledningsanlegget. Der det er behov for umiddelbar utbedring av vegen kan forhåndsvarsel unnlates.</article><article class="legalP" id="kapittel-4-paragraf-1-ledd-2">Vegmyndigheten kan kreve å utføre ledningsarbeidet på ledningseiers bekostning dersom det er behov for koordinering med andre arbeid på vegarealet eller når særlige hensyn tilsier det.</article><article class="legalP" id="kapittel-4-paragraf-1-ledd-3">Vegmyndigheten er ikke ansvarlig for ulemper som ledningsanlegget utsettes for som følge av vegmyndighetens vedlikehold, reparasjons- og utbedringsarbeid.</article></article><article class="legalArticle" data-lovdata-URL="SF/forskrift/2013-10-08-1212/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ledningseiers økonomiske ansvar</span></h3><article class="legalP" id="kapittel-4-paragraf-2-ledd-1">Ledningseier er forpliktet til for egen regning å foreta endringer på ledningsanlegg, eller fjerne ledningsanlegget, som følge av vegtiltak, dersom det er nødvendig av hensyn til veginteressen.</article><article class="legalP" id="kapittel-4-paragraf-2-ledd-2">I ny tillatelse etter <a href="lov/1963-06-21-23/§32">veglova § 32</a> som følger av pålegg etter første ledd, kan ikke vegmyndigheten stille vilkår som i vesentlig grad vanskeliggjør eller øker kostnadene ved etableringen av ledningsanlegget, uten at fordelene for veginteressen blir klart større enn ulempene for ledningseier og berørte grunneiere og naboer.</article><article class="changesToParent">Endret ved <a href="forskrift/2017-11-24-1836">forskrift 24 nov 2017 nr. 1836</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2013-10-08-1212/§17" data-name="§17" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ledningseiers erstatningsansvar</span></h3><article class="legalP" id="kapittel-4-paragraf-3-ledd-1">Ledningseier er ansvarlig for all skade som ledningsanlegget måtte påføre vegen.</article><article class="legalP" id="kapittel-4-paragraf-3-ledd-2">Forholdet til tredjemann reguleres av alminnelige erstatningsrettslige regler.</article></article><article class="legalArticle" data-lovdata-URL="SF/forskrift/2013-10-08-1212/§18" data-name="§18" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Dekning av kostnader for søknadsbehandling mv.</span></h3><article class="legalP" id="kapittel-4-paragraf-4-ledd-1">Vegmyndigheten kan i den enkelte sak kreve å få dekket kostnadene til saksbehandling av søknad om tillatelse og utført kontroll i anleggsperioden, i samsvar med selvkostprinsippet.</article><article class="legalP" id="kapittel-4-paragraf-4-ledd-2">Kostnader for andre oppgaver enn nevnt i første ledd som utføres av vegmyndigheten for ledningseier, dekkes etter avtale mellom partene.</article><article class="legalP" id="kapittel-4-paragraf-4-ledd-3">Departementet kan gi forskrift med nasjonal prisliste for arbeider nevnt i første ledd.</article><article class="changesToParent">Endret ved <a href="forskrift/2017-11-24-1836">forskrift 24 nov 2017 nr. 1836</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2013-10-08-1212/§18a" data-name="§18a" id="kapittel-4-paragraf-5"><h3 class="legalArticleHeader"><span class="legalArticleValue">§ 18a</span>. <span class="legalArticleTitle">Krav til istandsetting av vegen etter ledningsarbeid</span></h3><article class="legalP" id="kapittel-4-paragraf-5-ledd-1">Ledningseier skal sørge for full istandsetting av vegen slik at den får tilstrekkelig funksjonalitet og ikke kan forventes å få kortere levetid som følge av ledningsarbeidene. Det kan inngås skriftlig avtale om annen istandsetting. Vegmyndigheten kan ikke kreve gebyr for kvalitetsforringelse eller fremtidige økte vedlikeholdskostnader som kan oppstå etter ledningsarbeider.</article><article class="legalP" id="kapittel-4-paragraf-5-ledd-2">Vegmyndigheten kan, før ledningsarbeidet påbegynnes, kreve at det stilles økonomisk garanti for etterfølgende utbedring av vegen og senere følgeskader som kan tilbakeføres til ledningsarbeidet. Garantien må stå i rimelig forhold til omfanget av ledningsarbeidet og skal normalt ikke ha en varighet ut over fem år fra arbeidets avslutning.</article><article class="legalP" id="kapittel-4-paragraf-5-ledd-3">Blir ikke pålagt utbedring foretatt innen en fastsatt frist, kan vegmyndigheten la det bli utført for ledningseiers regning og risiko.</article><article class="changesToParent">Tilføyd ved <a href="forskrift/2017-11-24-1836">forskrift 24 nov 2017 nr. 1836</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2013-10-08-1212/§18b" data-name="§18b" id="kapittel-4-paragraf-6"><h3 class="legalArticleHeader"><span class="legalArticleValue">§ 18b</span>. <span class="legalArticleTitle">Vederlag for bruk av anleggsgrunn mv.</span></h3><article class="legalP" id="kapittel-4-paragraf-6-ledd-1">Vegmyndigheten kan ikke som vilkår for tillatelse kreve vederlag i anleggsperioden for areal hvor ledninger skal legges eller vederlag for ledninger som er lagt i veggrunn.</article><article class="changesToParent">Tilføyd ved <a href="forskrift/2017-11-24-1836">forskrift 24 nov 2017 nr. 1836</a> (i kraft 1 jan 2018).</article></article></section><section class="section" data-name="kapV" id="kapittel-5" data-lovdata-URL="SF/forskrift/2013-10-08-1212/KAPITTEL_5"><h2>V Særskilte bestemmelser</h2><article class="legalArticle" data-lovdata-URL="SF/forskrift/2013-10-08-1212/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-1-ledd-1">Når særlige grunner foreligger, kan vegmyndigheten dispensere fra bestemmelsene i denne forskrift.</article></article><article class="legalArticle" data-lovdata-URL="SF/forskrift/2013-10-08-1212/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Sanksjoner</span></h3><article class="legalP" id="kapittel-5-paragraf-2-ledd-1">Ved brudd på vilkår gitt i forskriften eller vilkår i ledningstillatelsen kan vegmyndigheten tilbakekalle tillatelsen. Vegmyndigheten kan i så fall foreta utbedring, omlegging eller fjerning av ledningsanlegget på ledningseiers bekostning.</article></article><article class="legalArticle" data-lovdata-URL="SF/forskrift/2013-10-08-1212/§21" data-name="§21" id="kapittel-5-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Klage</span></h3><article class="legalP" id="kapittel-5-paragraf-3-ledd-1">Vegdirektoratet er klageinstans for vedtak som gjelder riksveger.</article><article class="legalP" id="kapittel-5-paragraf-3-ledd-2">Fylkeskommunen er klageinstans for vedtak som gjelder fylkesveger.</article><article class="legalP" id="kapittel-5-paragraf-3-ledd-3">Kommunen er klageinstans for vedtak som gjelder kommunale veger.</article></article><article class="legalArticle" data-lovdata-URL="SF/forskrift/2013-10-08-1212/§22" data-name="§22" id="kapittel-5-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Utfyllende retningslinjer</span></h3><article class="legalP" id="kapittel-5-paragraf-4-ledd-1">Samferdselsdepartementet kan gi nærmere tekniske og administrative bestemmelser for utfylling og gjennomføring av disse forskrifter.</article><article class="legalP" id="kapittel-5-paragraf-4-ledd-2">Vegmyndigheten kan pålegge bruk av særskilte skjema ved søknad og rapportering.</article></article></section><section class="section" data-name="kapVI" id="kapittel-6" data-lovdata-URL="SF/forskrift/2013-10-08-1212/KAPITTEL_6"><h2>VI Ikrafttreden</h2><article class="legalArticle" data-lovdata-URL="SF/forskrift/2013-10-08-1212/§23" data-name="§23" id="kapittel-6-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttreden</span></h3><article class="legalP" id="kapittel-6-paragraf-1-ledd-1">Forskriften trer i kraft straks.</article></article></section></main></body></html>