<!DOCTYPE html><html lang="no"><head><title>Forskrift om opptak til masterutdanning ved Høgskolen i Buskerud</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-21-1719</dd><dt class="dokid">DokumentID</dt><dd class="dokid">SF/forskrift/2006-06-21-1719</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskolen i Buskerud</li></ul></dd><dt class="publishedIn">Publisert i</dt><dd class="publishedIn">I 2007 hefte 11</dd><dt class="dateInForce">I kraft fra</dt><dd class="dateInForce">2006-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2008-04-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2008-04-17-1704">forskrift/2008-04-17-1704</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-04-01-15/§3-7">lov/2005-04-01-15/§3-7</a></li><li><a href="lov/2005-04-01-15/§3-6">lov/2005-04-01-15/§3-6</a></li><li><a href="lov/2024-03-08-9/§17-3">lov/2024-03-08-9/§17-3</a></li></ul></dd><dt class="dateOfPublication">Kunngjort</dt><dd class="dateOfPublication">2007-11-13 14:55</dd><dt class="titleShort">Korttittel</dt><dd class="titleShort">Forskrift om masterutdanning ved HiBu</dd><dt class="title">Tittel</dt><dd class="title">Forskrift om opptak til masterutdanning ved Høgskolen i Buskerud</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Buskerud 21. juni 2006 med hjemmel i <a href="lov/2005-04-01-15">lov 1. april 2005 nr. 15</a> om universiteter og høyskoler <a href="lov/2005-04-01-15/§3-7">§ 3-7</a> tredje og femte ledd samt <a href="lov/2005-04-01-15/§3-6">§ 3-6</a> syvende ledd. <br /><strong>Tilføyd hjemmel:</strong> <a href="lov/2024-03-08-9/§17-3">Lov 8. mars 2024 nr. 9 om universiteter og høyskoler (universitets- og høyskoleloven) § 17-3</a>. <br /><strong>Endret</strong> ved <a href="forskrift/2008-04-17-1704">forskrift 17 april 2008 nr. 1704</a>.</dd><dt class="refid">RefID</dt><dd class="refid">forskrift/2006-06-21-1719</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opptak til masterutdanning ved Høgskolen i Buskerud</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Generelle regler</a></li><li><a href="#paragraf-3">§ 3. Organisering av opptak</a></li><li><a href="#paragraf-4">§ 4. Søknad om opptak</a></li><li><a href="#paragraf-5">§ 5. Opptakskrav</a></li><li><a href="#paragraf-6">§ 6. Opptak på grunnlag av utenlandsk utdanning</a></li><li><a href="#paragraf-7">§ 7. Faglige minstekrav for opptak</a></li><li><a href="#paragraf-8">§ 8. Betinget opptak</a></li><li><a href="#paragraf-9">§ 9. Rangering av søkere</a></li><li><a href="#paragraf-10">§ 10. Omregningsskala for bokstavkarakterer</a></li><li><a href="#paragraf-11">§ 11. Omregningsregler for tallkarakterer</a></li><li><a href="#paragraf-12">§ 12. Vitnemål med både tall og bokstavkarakterer</a></li><li><a href="#paragraf-13">§ 13. Særskilt vurdering</a></li><li><a href="#paragraf-14">§ 14. Søkere som ikke kan poengberegnes</a></li><li><a href="#paragraf-15">§ 15. Forhåndsløfte</a></li><li><a href="#paragraf-16">§ 16. Reservasjon av studieplass</a></li><li><a href="#paragraf-17">§ 17. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-06-21-1719" id="dokument"><h1>Forskrift om opptak til masterutdanning ved Høgskolen i Buskerud</h1><article class="legalArticle" data-lovdata-URL="SF/forskrift/2006-06-21-1719/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder utdanning på mastergradsnivå ved Høgskolen i Buskerud.</article></article><article class="legalArticle" data-lovdata-URL="SF/forskrift/2006-06-21-1719/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle regler</span></h2><article class="legalP" id="paragraf-2-ledd-1">Høgskolen tilbyr masterstudier etter godkjenning fra NOKUT.</article><article class="legalP" id="paragraf-2-ledd-2">Det faglige innholdet i hvert enkelt masterstudie framkommer av studieplanen som er vedtatt av høgskolens styre i samsvar med universitets- og <a href="lov/2005-04-01-15/§3-3">høgskolelovens § 3-3</a> (3) og <a href="forskrift/2005-12-01-1392">forskrift 1. desember 2005 nr. 1392</a> om krav til mastergrad.</article><article class="legalP" id="paragraf-2-ledd-3">Studieplanene inneholder også regler om obligatoriske kurs og praksis, studie- og arbeidsformer samt vurderingsformer. Ved opptak til det enkelte masterstudiet er masterstudenten forpliktet til å forholde seg til disse reglene.</article><article class="legalP" id="paragraf-2-ledd-4">Ved avvikling eller endringer innen studietilbudet fastsettes overgangsregler i hvert enkelt tilfelle. Endringer bør bli kunngjort i god tid slik at studentene gis rimelig tid til å innrette seg. Overgangsregler bør utformes slik at studentene sikres rimelig grad av forutsigbarhet.</article></article><article class="legalArticle" data-lovdata-URL="SF/forskrift/2006-06-21-1719/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Organisering av opptak</span></h2><article class="legalP" id="paragraf-3-ledd-1">Opptak til masterstudier gjøres ved den avdeling studiet sorterer under. Opptak gjøres ordinært en gang i året med studiestart i høstsemesteret. Unntak fra dette vil offentliggjøres særskilt.</article></article><article class="legalArticle" data-lovdata-URL="SF/forskrift/2006-06-21-1719/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om opptak</span></h2><article class="legalP" id="paragraf-4-ledd-1">Frister for opptak offentliggjøres i tilknytning til hvert enkelt studieprogram. Søknad om opptak gjøres på søknadsskjema utarbeidet av høgskolen. Bekreftet kopi av vitnemål og attester skal legges ved søknaden.</article></article><article class="legalArticle" data-lovdata-URL="SF/forskrift/2006-06-21-1719/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opptakskrav</span></h2><ol class="defaultList" type="a"><li data-name="a." value="1"><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Fullført og bestått bachelorgrad</article></article></li><li data-name="b." value="2"><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Annen utdanning som tilsvarer bachelorgrad etter gjeldende regler</article></article></li><li data-name="c." value="3"><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">Realkompetanse</article></article></li><li data-name="d." value="4"><article class="listArticle" id="paragraf-5-punkt-4"><article class="legalP" id="paragraf-5-punkt-4-ledd-1">Høgskolens styre kan vedta særskilte krav til faglig dybde ved opptak til det enkelte masterstudiet</article></article></li><li data-name="e." value="5"><article class="listArticle" id="paragraf-5-punkt-5"><article class="legalP" id="paragraf-5-punkt-5-ledd-1">Ved opptak til en erfaringsbasert mastergrad kan høgskolens styre sette krav til relevant yrkespraksis. Kravene til minst 2 års omfang og til hva som regnes som relevant, kan ikke fravikes.</article></article></li></ol><article class="legalP" id="paragraf-5-ledd-1">Slike særskilte krav framgår av studieplanen og informasjon om dette er inntatt på søknadsskjema til studiet.</article><article class="changesToParent">Endret ved <a href="forskrift/2008-04-17-1704">forskrift 17 april 2008 nr. 1704</a>.</article></article><article class="legalArticle" data-lovdata-URL="SF/forskrift/2006-06-21-1719/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opptak på grunnlag av utenlandsk utdanning</span></h2><article class="legalP" id="paragraf-6-ledd-1">Opptak kan også innvilges på grunnlag av utenlandsk utdanning som, etter NOKUTs vurdering, tilsvarer fullført og bestått bachelorgrad. Søker må selv sørge for å få utdanningen sin vurdert. Søker må i tillegg dokumentere kvalifikasjoner i norsk og engelsk på linje med de krav som gjelder for opptak til grunnstudier innen høgere utdanning. Dokumentasjon av norskkunnskaper kreves ikke dersom undervisningsspråket er engelsk.</article></article><article class="legalArticle" data-lovdata-URL="SF/forskrift/2006-06-21-1719/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Faglige minstekrav for opptak</span></h2><article class="legalP" id="paragraf-7-ledd-1">Minstekravet for opptak til masterprogram er karakteren C eller bedre/3 eller bedre.</article></article><article class="legalArticle" data-lovdata-URL="SF/forskrift/2006-06-21-1719/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Betinget opptak</span></h2><article class="legalP" id="paragraf-8-ledd-1">Betinget opptak kan, etter begrunnet søknad, innvilges søkere med mindre mangler i opptakskravet. Når søker mangler mer enn 30 studiepoeng for fullført og bestått bachelorgrad innvilges betinget opptak ikke. Det samme gjelder mangler som berører spesifiserte faglige minstekrav for studiet det søkes opptak til.</article><article class="legalP" id="paragraf-8-ledd-2">Vedtak om betinget opptak gjøres etter en helhetsvurdering hvor den enkelte students muligheter til å fullføre mastergraden innen normert tid blir særskilt vektlagt.</article><article class="legalP" id="paragraf-8-ledd-3">Ved innvilgelse av betinget opptak gis 1 års frist for retting av opptaksmangelen. Ved oversitting av fristen kan studenten ikke påregne og få fortsette sine studier ved høgskolen.</article></article><article class="legalArticle" data-lovdata-URL="SF/forskrift/2006-06-21-1719/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rangering av søkere</span></h2><article class="legalP" id="paragraf-9-ledd-1">Når antallet kvalifiserte søkere overstiger antallet studieplasser rangeres søkerne etter snittkarakteren ved bachelorgraden, eller snittkarakteren for emner relevant for mastergraden.</article><article class="legalP" id="paragraf-9-ledd-2">Det gis tilleggspoeng for relevant praksis.</article><article class="legalP" id="paragraf-9-ledd-3">Ved opptak til erfaringsbasert master kan rangering bare bygge på relevant praksis under forutsetning av at søkerne oppfyller de faglige krav.</article></article><article class="legalArticle" data-lovdata-URL="SF/forskrift/2006-06-21-1719/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Omregningsskala for bokstavkarakterer</span></h2><article class="legalP" id="paragraf-10-ledd-1">Faglig minstekrav på C må oppfylles. Det regnes et snitt av alle emner med bokstavkarakterer, med vekting ut fra emnenes omfang i studiepoeng. Snittet beregnes etter en desimal etter ordinære avrundingsregler.</article><article class="legalP" id="paragraf-10-ledd-2">Følgende omregningsskala benyttes ved snittberegning av bokstavkarakterer: <table><thead><tr><th data-text-align="left" data-vertical-align="top"><i>Karakter</i></th><th data-text-align="left" data-vertical-align="top"><i>Tallverdi</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">5</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">4</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">3</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">2</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">1</td></tr></tbody></table></article><article class="legalP" id="paragraf-10-ledd-3">Det benyttes vekting ut fra emnenes omfang i studiepoeng. Karaktersnittet avrundes til helt tall etter ordinære avrundingsregler.</article></article><article class="legalArticle" data-lovdata-URL="SF/forskrift/2006-06-21-1719/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Omregningsregler for tallkarakterer</span></h2><article class="legalP" id="paragraf-11-ledd-1">Faglige minstekrav 3,0 må oppfylles.</article><article class="legalP" id="paragraf-11-ledd-2">Det regnes et snitt av alle emner med tallkarakterer, med vekting ut fra emnenes omfang i studiepoeng, beregnet med en desimal.</article><article class="legalP" id="paragraf-11-ledd-3">Rangering av søkere gjøres etter studiespesifikke omregningstabeller.</article></article><article class="legalArticle" data-lovdata-URL="SF/forskrift/2006-06-21-1719/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Vitnemål med både tall og bokstavkarakterer</span></h2><article class="legalP" id="paragraf-12-ledd-1">Beregning av snitt når vitnemålet består av både tall og bokstavkarakterer gjøres ved å beregne snitt for begge kategorier hver for seg og deretter omforme tallsnitt til bokstavkarakterer etter studiespesifikke tabeller.</article><article class="legalP" id="paragraf-12-ledd-2">Tabellene skal utformes med basis i EU-standarden hvor karakterfordelingen ved bestått eksamen over tid skal være som følger: <table><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">10&#xa0;%</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">25&#xa0;%</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">30&#xa0;%</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">25&#xa0;%</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">10&#xa0;%</td></tr></tbody></table></article></article><article class="legalArticle" data-lovdata-URL="SF/forskrift/2006-06-21-1719/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Særskilt vurdering</span></h2><article class="legalP" id="paragraf-13-ledd-1">Høgskolen kan vike fra prinsippet om snittberegning ved å tillegge kjerneemner ved det aktuelle studiet særlig vekt når søkerens kvalifikasjoner ligger nært opp til opptakskravet. Opptak kan innvilges etter en skjønnsmessig vurdering når søkeren er godt kvalifisert i emner med særlig høy relevans for videre studier.</article></article><article class="legalArticle" data-lovdata-URL="SF/forskrift/2006-06-21-1719/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Søkere som ikke kan poengberegnes</span></h2><article class="legalP" id="paragraf-14-ledd-1">En søker som ikke kan rangeres etter reglene ovenfor grunnet eldre utdanning, utenlandsk utdanning, realkompetanse mv. rangeres skjønnsmessig etter en samlet vurdering av søkers kvalifikasjoner i forhold til de som rangeres etter de alminnelige regler.</article></article><article class="legalArticle" data-lovdata-URL="SF/forskrift/2006-06-21-1719/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Forhåndsløfte</span></h2><article class="legalP" id="paragraf-15-ledd-1">Det vil være mulig å be om forhåndsbehandling av søknaden i tilfelle oppsigelsestid eller flytting etc. Søknaden behandles skjønnsmessig og så raskt som mulig med avgjørelse inntil 3 måneder før studiestart.</article></article><article class="legalArticle" data-lovdata-URL="SF/forskrift/2006-06-21-1719/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Reservasjon av studieplass</span></h2><article class="legalP" id="paragraf-16-ledd-1">Dersom søker kan dokumentere tungtveiende grunner for det, kan tildelt studieplass reserveres for inntil 1 år. Denne muligheten gjelder kun dersom høgskolen tilbyr tilsvarende studietilbud etter at reservasjonstiden er utløpt.</article></article><article class="legalArticle" data-lovdata-URL="SF/forskrift/2006-06-21-1719/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Denne forskriften trer i kraft 1. august 2006.</article></article></main></body></html>