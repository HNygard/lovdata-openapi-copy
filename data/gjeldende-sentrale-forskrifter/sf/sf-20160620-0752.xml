<!DOCTYPE html><html lang="no"><head><title>Forskrift om tilsyn med og håndhevelse av båtpassasjerrettigheter etter sjøloven kapittel 15</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-20-752</dd><dt class="dokid">DokumentID</dt><dd class="dokid">SF/forskrift/2016-06-20-752</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Maritim avd.</li></ul></dd><dt class="publishedIn">Publisert i</dt><dd class="publishedIn">I 2016 hefte 9</dd><dt class="dateInForce">I kraft fra</dt><dd class="dateInForce">2016-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1994-06-24-39/§418a">lov/1994-06-24-39/§418a</a></li><li><a href="lov/1994-06-24-39/§418b">lov/1994-06-24-39/§418b</a></li><li><a href="lov/1994-06-24-39/§418c">lov/1994-06-24-39/§418c</a></li><li><a href="forskrift/2016-05-27-534">forskrift/2016-05-27-534</a></li></ul></dd><dt class="dateOfPublication">Kunngjort</dt><dd class="dateOfPublication">2016-06-23 15:00</dd><dt class="titleShort">Korttittel</dt><dd class="titleShort">Forskrift om båtpassasjerrettigheter</dd><dt class="title">Tittel</dt><dd class="title">Forskrift om tilsyn med og håndhevelse av båtpassasjerrettigheter etter sjøloven kapittel 15</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 20. juni 2016 med hjemmel i <a href="lov/1994-06-24-39">lov 24. juni 1994 nr. 39</a> om sjøfarten (sjøloven) <a href="lov/1994-06-24-39/§418a">§ 418a</a> andre ledd, <a href="lov/1994-06-24-39/§418b">§ 418b</a> fjerde ledd og <a href="lov/1994-06-24-39/§418c">§ 418c</a> femte ledd, jf. <a href="forskrift/2016-05-27-534">delegeringsvedtak 27. mai 2016 nr. 534</a>.</dd><dt class="refid">RefID</dt><dd class="refid">forskrift/2016-06-20-752</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilsyn med og håndhevelse av båtpassasjerrettigheter etter sjøloven kapittel 15</a><ul class="tocSubUl"><li><a href="#paragraf-1">§ 1. Nasjonalt tilsynsorgan</a></li><li><a href="#paragraf-2">§ 2. Fastsettelse av tvangsmulkt</a></li><li><a href="#paragraf-3">§ 3. Frafall av påløpt tvangsmulkt</a></li><li><a href="#paragraf-4">§ 4. Utmåling av overtredelsesgebyr</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-06-20-752" id="dokument"><h1>Forskrift om tilsyn med og håndhevelse av båtpassasjerrettigheter etter sjøloven kapittel 15</h1><article class="legalArticle" data-lovdata-URL="SF/forskrift/2016-06-20-752/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Nasjonalt tilsynsorgan</span></h2><article class="legalP" id="paragraf-1-ledd-1">Tilsynsorgan etter <a href="lov/1994-06-24-39/§418a">sjøloven § 418a</a> andre ledd skal være Sjøfartsdirektoratet.</article><article class="legalP" id="paragraf-1-ledd-2">Ved rimelig grunn til mistanke om overtredelse av regler som følger av <a href="lov/1994-06-24-39/§418a">sjøloven § 418a</a>, kan Sjøfartsdirektoratet, jf. <a href="lov/1993-06-11-101/§10-42">luftfartsloven § 10-42</a> andre og fjerde ledd, uten hinder av taushetsplikt, kreve av tjenesteyteren:<ol class="defaultList" type="1"><li data-name="1." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">å få adgang til alle relevante dokumenter, i enhver form, vedrørende overtredelsen,</article></article></li><li data-name="2." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">å ta kopi av, eller lage utdrag fra, dokumenter som nevnt i nr. 1,</article></article></li><li data-name="3." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">å gjennomføre nødvendige kontroller på stedet</article></article></li><li data-name="4." value="4"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">at vedkommende oppfyller sine forpliktelser etter reglene som følger av <a href="lov/1994-06-24-39/§418a">sjøloven § 418a</a> og stanser overtredelsen,</article></article></li><li data-name="5." value="5"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">at vedkommende bekrefter sin forpliktelse til å stanse overtredelsen, og eventuelt offentliggjør denne forpliktelsen.</article></article></li></ol></article><article class="legalP" id="paragraf-1-ledd-3">Om nødvendig kan Sjøfartsdirektoratet kreve bistand fra politiet til å gjennomføre tiltak som nevnt i andre ledd.</article><article class="legalP" id="paragraf-1-ledd-4">Sjøfartsdirektoratet kan gi pålegg i medhold av <a href="lov/1994-06-24-39/§418b">sjøloven § 418b</a>. Sjøfartsdirektoratet kan også ilegge tvangsmulkt i medhold av <a href="lov/1994-06-24-39/§418b">sjøloven § 418b</a> andre ledd og overtredelsesgebyr i medhold av <a href="lov/1994-06-24-39/§418c">§ 418c</a>.</article></article><article class="legalArticle" data-lovdata-URL="SF/forskrift/2016-06-20-752/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsettelse av tvangsmulkt</span></h2><article class="legalP" id="paragraf-2-ledd-1">Tvangsmulkt kan fastsettes der fristen for å etterkomme pålegg i medhold av <a href="lov/1994-06-24-39/§418b">sjøloven § 418b</a> er oversittet. I vedtaket om tvangsmulkt skal det fastsettes en ny tidsfrist for å oppfylle pålegget etter <a href="lov/1994-06-24-39/§418b">sjøloven § 418b</a>. Tvangsmulkt kan fastsettes allerede i forbindelse med at pålegget gis.</article><article class="legalP" id="paragraf-2-ledd-2">Tvangsmulkt skal kun fastsettes der det anses nødvendig for at pålegget skal bli oppfylt.</article><article class="legalP" id="paragraf-2-ledd-3">Tvangsmulkt skal utmåles konkret i det enkelte tilfelle. Ved vurderingen av om tvangsmulkt skal ilegges, og ved utmålingen, skal det særlig legges vekt på:<ol class="defaultList" type="a"><li data-name="a." value="1"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">hvilken type pålegg det er</article></article></li><li data-name="b." value="2"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">hvor alvorlig overtredelsen er</article></article></li><li data-name="c." value="3"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">foretakets økonomiske stilling</article></article></li><li data-name="d." value="4"><article class="listArticle" id="paragraf-2-ledd-3-punkt-4"><article class="legalP" id="paragraf-2-ledd-3-punkt-4-ledd-1">kostnadene ved å oppfylle pålegget som er gitt.</article></article></li></ol></article><article class="legalP" id="paragraf-2-ledd-4">Tvangsmulkten løper inntil foretaket har dokumentert at pålegget er oppfylt.</article></article><article class="legalArticle" data-lovdata-URL="SF/forskrift/2016-06-20-752/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frafall av påløpt tvangsmulkt</span></h2><article class="legalP" id="paragraf-3-ledd-1">Sjøfartsdirektoratet kan, når sterke hensyn tilsier det, redusere eller frafalle påløpt mulkt.</article></article><article class="legalArticle" data-lovdata-URL="SF/forskrift/2016-06-20-752/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utmåling av overtredelsesgebyr</span></h2><article class="legalP" id="paragraf-4-ledd-1">Overtredelsesgebyr i medhold av <a href="lov/1994-06-24-39/§418c">sjøloven § 418c</a> første ledd skal utmåles konkret i det enkelte tilfelle. Ved vurderingen skal det særlig legges vekt på:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">hvor alvorlig overtredelsen er, herunder overtredelsens omfang og virkning,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">graden av skyld,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">om overtredelsen kunne vært forebygget,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">om overtredelsen er begått for å fremme foretakets interesser,</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">om foretaket har hatt eller kunne oppnådd noen fordel ved overtredelsen,</article></article></li><li data-name="f." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">om det foreligger gjentakelse,</article></article></li><li data-name="g." value="7"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">foretakets økonomiske evne, og</article></article></li><li data-name="h." value="8"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">allmennpreventive hensyn.</article></article></li></ol></article></article><article class="legalArticle" data-lovdata-URL="SF/forskrift/2016-06-20-752/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. juli 2016.</article></article></main></body></html>