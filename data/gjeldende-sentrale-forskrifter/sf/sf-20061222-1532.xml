<!DOCTYPE html><html lang="no"><head><title>Forskrift om miljøavgift for tilreisende til Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-22-1532</dd><dt class="dokid">DokumentID</dt><dd class="dokid">SF/forskrift/2006-12-22-1532</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for internasjonalt samarbeid</li></ul></dd><dt class="publishedIn">Publisert i</dt><dd class="publishedIn">I 2006 hefte 16</dd><dt class="dateInForce">I kraft fra</dt><dd class="dateInForce">2007-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-06-22-2122">forskrift/2020-06-22-2122</a> fra 2021-07-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/2001-06-15-79/§78">lov/2001-06-15-79/§78</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/27" title="Skatte- og avgiftsrett">Skatte- og avgiftsrett</a> &gt; <a href="legal-areas/27.11" title="Særavgifter">Særavgifter</a></li></ul></dd><dt class="dateOfPublication">Kunngjort</dt><dd class="dateOfPublication">2006-12-22</dd><dt class="lastupdated">Rettet</dt><dd class="lastupdated">2024-11-22 (merknader fjernet fra forskriften)</dd><dt class="titleShort">Korttittel</dt><dd class="titleShort">Forskrift om miljøavgift for Svalbardturister</dd><dt class="title">Tittel</dt><dd class="title">Forskrift om miljøavgift for tilreisende til Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 22. desember 2006 med hjemmel i <a href="lov/2001-06-15-79">lov 15. juni 2001 nr. 79</a> om miljøvern på Svalbard (svalbardmiljøloven) <a href="lov/2001-06-15-79/§78">§ 78</a>. Fremmet av Miljøverndepartementet. <br /><strong>Endret</strong> ved forskrifter <a href="forskrift/2013-05-12-469">12 mai 2013 nr. 469</a>, <a href="forskrift/2013-12-19-1757">19 des 2013 nr. 1757</a>, <a href="forskrift/2021-06-22-2122">22 juni 2021 nr. 2122</a> (i kraft 1 juli 2021). <br /><strong>Rettet</strong> 22.11.2024 (merknader fjernet fra forskriften).</dd><dt class="refid">RefID</dt><dd class="refid">forskrift/2006-12-22-1532</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om miljøavgift for tilreisende til Svalbard</a><ul class="tocSubUl"><li><a href="#paragraf-1">§ 1. Avgift og formål</a></li><li><a href="#paragraf-2">§ 2. Geografisk avgrensning</a></li><li><a href="#paragraf-3">§ 3. Avgiftplikt og innkreving</a></li><li><a href="#paragraf-4">§ 4. Refusjon</a></li><li><a href="#paragraf-5">§ 5. Dispensasjon</a></li><li><a href="#paragraf-6">§ 6. Tvangsmulkt</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse og endring</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-12-22-1532" id="dokument"><h1>Forskrift om miljøavgift for tilreisende til Svalbard</h1><article class="legalArticle" data-lovdata-URL="SF/forskrift/2006-12-22-1532/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgift og formål</span></h2><article class="legalP" id="paragraf-1-ledd-1">Reisende til Svalbard skal betale et miljøavgift. Formålet med avgiften er at miljøpåvirker skal bidra til at det blir satt i verk skjøtselstiltak, forebyggende tiltak, informasjonstiltak og lignende for å ivareta Svalbards særegne villmarksnatur og kulturminner. Avgiften går inn i Svalbards miljøvernfond.</article><article class="changesToParent">Endret ved <a href="forskrift/2013-05-12-469">forskrift 12 mai 2013 nr. 469</a>.</article></article><article class="legalArticle" data-lovdata-URL="SF/forskrift/2006-12-22-1532/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk avgrensning</span></h2><article class="legalP" id="paragraf-2-ledd-1">Forskriften gjelder for reisende til landområder og indre farvann på Svalbard.</article></article><article class="legalArticle" data-lovdata-URL="SF/forskrift/2006-12-22-1532/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgiftplikt og innkreving</span></h2><article class="legalP" id="paragraf-3-ledd-1">Ved kjøp av billett for reise til Svalbard innkreves det fra reisearrangør et miljøavgift på kr 150,-.</article><article class="legalP" id="paragraf-3-ledd-2">For reisende med fly vil et miljøavgift på kr 150 innkreves ved kjøp av billett for reise fra Svalbard. Unntak fra avgiftsplikt som beskrevet i forskrift om avgifter vedrørende statens luftfartsanlegg- og tjenester gitt i medhold av <a href="lov/1993-06-11-101/§7-26">luftfartsloven § 7-26</a> (takstregulativet) § 1-4 og <a href="lov/1993-06-11-101/§3-1">§ 3-1</a> til <a href="lov/1993-06-11-101/§3-6">§ 3-6</a> vil gjelde tilsvarende for avgiftplikt for flypassasjerer etter forskriften her.</article><article class="legalP" id="paragraf-3-ledd-3">Individuelle reisende med egen båt som har meldeplikt etter turistforskriftens <a href="forskrift/2006-12-22-1532/§7">§ 7</a> skal betale miljøavgift på kr 150,- i forbindelse med melding til Sysselmesteren.</article><article class="changesToParent">Endret ved <a href="forskrift/2013-05-12-469">forskrifter 12 mai 2013 nr. 469</a>, <a href="forskrift/2021-06-22-2122">22 juni 2021 nr. 2122</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2006-12-22-1532/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Refusjon</span></h2><article class="legalP" id="paragraf-4-ledd-1">Fastboende på Svalbard er unntatt fra plikten til å betale avgift etter forskriften her, jf. <a href="lov/2001-06-15-79/§3">svalbardmiljøloven § 3</a> første ledd bokstav i, og kan kreve avgiften refundert av Svalbard miljøvernfond.</article><article class="changesToParent">Endret ved <a href="forskrift/2013-05-12-469">forskrift 12 mai 2013 nr. 469</a>.</article></article><article class="legalArticle" data-lovdata-URL="SF/forskrift/2006-12-22-1532/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Klima- og miljødepartementet kan dispensere fra forskriften når særlige grunner taler for det.</article><article class="changesToParent">Endret ved <a href="forskrift/2013-12-19-1757">forskrift 19 des 2013 nr. 1757</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2006-12-22-1532/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tvangsmulkt</span></h2><article class="legalP" id="paragraf-6-ledd-1">For å sikre at bestemmelsene i forskriften eller vedtak i medhold av forskriften blir gjennomført, kan Sysselmesteren fastsette tvangsmulkt i medhold av <a href="lov/2001-06-15-79/§96">svalbardmiljøloven § 96</a>.</article><article class="changesToParent">Endret ved forskrift <a href="forskrift/2021-06-22-2122">22 juni 2021 nr. 2122</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2006-12-22-1532/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt overtrer bestemmelser fastsatt i eller i medhold av denne forskrift, straffes med bøter.</article></article><article class="legalArticle" data-lovdata-URL="SF/forskrift/2006-12-22-1532/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse og endring</span></h2><article class="legalP" id="paragraf-8-ledd-1">Denne forskrift trer i kraft 1. april 2007. Klima- og miljødepartementet kan endre forskriften.</article><article class="changesToParent">Endret ved <a href="forskrift/2013-12-19-1757">forskrift 19 des 2013 nr. 1757</a> (i kraft 1 jan 2014).</article></article></main></body></html>