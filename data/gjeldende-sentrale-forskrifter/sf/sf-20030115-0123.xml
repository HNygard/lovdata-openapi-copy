<!DOCTYPE html><html lang="no"><head><title>Forskrift om fastsetjing og endring av fostringstilskot</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-15-123</dd><dt class="dokid">DokumentID</dt><dd class="dokid">SF/forskrift/2003-01-15-123</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie- og oppvekstavdelingen</li></ul></dd><dt class="publishedIn">Publisert i</dt><dd class="publishedIn">I 2003 hefte 2</dd><dt class="dateInForce">I kraft fra</dt><dd class="dateInForce">2003-10-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-28-917">forskrift/2025-05-28-917</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1989-03-20-785">forskrift/1989-03-20-785</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-04-08-7/§71">lov/1981-04-08-7/§71</a></li><li><a href="lov/1981-04-08-7/§74">lov/1981-04-08-7/§74</a></li></ul></dd><dt class="dateOfPublication">Kunngjort</dt><dd class="dateOfPublication">2003-02-11</dd><dt class="titleShort">Korttittel</dt><dd class="titleShort">Forskrift om fastsetjing av fostringstilskot</dd><dt class="title">Tittel</dt><dd class="title">Forskrift om fastsetjing og endring av fostringstilskot</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Barne- og familiedepartementet 15. januar 2003 med heimel i <a href="lov/1981-04-08-7">lov 8. april 1981 nr. 7</a> om barn og foreldre (barnelova) <a href="lov/1981-04-08-7/§71">§ 71</a> og <a href="lov/1981-04-08-7/§74">§ 74</a>. <br /> <strong>Endra</strong> ved <a href="forskrift/2003-06-03-691">forskrifter 3 juni 2003 nr. 691</a>, <a href="forskrift/2003-12-18-1656">18 des 2003 nr. 1656</a>, <a href="forskrift/2004-03-18-559">18 mars 2004 nr. 559</a>, <a href="forskrift/2004-06-29-1056">29 juni 2004 nr. 1056</a>, <a href="forskrift/2005-04-26-370">26 april 2005 nr. 370</a>, <a href="forskrift/2005-05-31-502">31 mai 2005 nr. 502</a>, <a href="forskrift/2006-06-07-599">7 juni 2006 nr. 599</a>, <a href="forskrift/2007-04-13-406">13 april 2007 nr. 406</a>, <a href="forskrift/2007-06-12-610">12 juni 2007 nr. 610</a>, <a href="forskrift/2008-06-08-553">8 juni 2008 nr. 553</a>, <a href="forskrift/2008-12-15-1367">15 des 2008 nr. 1367</a>, <a href="forskrift/2009-06-10-622">10 juni 2009 nr. 622</a>, <a href="forskrift/2010-05-25-725">25 mai 2010 nr. 725</a>, <a href="forskrift/2011-05-11-489">11 mai 2011 nr. 489</a>, <a href="forskrift/2012-05-23-447">23 mai 2012 nr. 447</a>, <a href="forskrift/2012-12-12-1258">12 des 2012 nr. 1258</a>, <a href="forskrift/2013-05-30-555">30 mai 2013 nr. 555</a>, <a href="forskrift/2013-12-17-1571">17 des 2013 nr. 1571</a>, <a href="forskrift/2014-05-25-680">25 mai 2014 nr. 680</a>, <a href="forskrift/2015-05-19-543">19 mai 2015 nr. 543</a>, <a href="forskrift/2015-06-16-707">16 juni 2015 nr. 707</a>, <a href="forskrift/2015-12-17-1734">17 des 2015 nr. 1734</a>, <a href="forskrift/2016-06-06-580">6 juni 2016 nr. 580</a>, (<a href="forskrift/2016-12-20-1788">20 des 2016 nr. 1788</a> bortfalt og erstatta av) <a href="forskrift/2016-12-20-1945">20 des 2016 nr. 1945</a> (innarbeidda her 12. mai 2017), <a href="forskrift/2017-05-30-678">30 mai 2017 nr. 678</a>, <a href="forskrift/2017-12-19-2241">19 des 2017 nr. 2241</a>, <a href="forskrift/2018-06-05-843">5 juni 2018 nr. 843</a>, <a href="forskrift/2018-12-20-2244">20 des 2018 nr. 2244</a>, <a href="forskrift/2019-05-21-678">21 mai 2019 nr. 678</a>, <a href="forskrift/2020-06-29-1421">29 juni 2020 nr. 1421</a> (i kraft 1 juli 2020), <a href="forskrift/2021-05-28-1746">28 mai 2021 nr. 1746</a> (i kraft 1 juli 2021), <a href="forskrift/2022-01-18-72">18 jan 2022 nr. 72</a>, <a href="forskrift/2022-01-26-130">26 jan 2022 nr. 130</a>, <a href="forskrift/2022-06-08-1000">8 juni 2022 nr. 1000</a> (i kraft 1 juli 2022), <a href="forskrift/2022-12-22-2494">22 des 2022 nr. 2494</a> (i kraft 1 jan 2023), <a href="forskrift/2022-12-22-2639">22 des 2022 nr. 2639</a> (i kraft 1 jan 2023), <a href="forskrift/2023-06-23-1123">23 juni 2023 nr. 1123</a> (i kraft 1 juli 2023), <a href="forskrift/2023-12-18-2099">18 des 2023 nr. 2099</a> (i kraft 1 jan 2024), <a href="forskrift/2024-06-04-914">4 juni 2024 nr. 914</a> (i kraft 1 juli 2024), <a href="forskrift/2024-12-16-3138">16 des 2024 nr. 3138</a> (i kraft 1 jan 2025), <a href="forskrift/2025-05-28-917">28 mai 2025 nr. 917</a> (i kraft 1 juli 2025).</dd><dt class="refid">RefID</dt><dd class="refid">forskrift/2003-01-15-123</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fastsetjing og endring av fostringstilskot</a><ul class="tocSubUl"><li><a href="#paragraf-1">§ 1. Offentleg fastsetjing av fostringstilskot</a></li><li><a href="#paragraf-2">§ 2. Fordeling av underhaldskostnaden for barnet mellom foreldra etter storleiken på inntekta deira</a></li><li><a href="#paragraf-3">§ 3. Underhaldskostnaden</a></li><li><a href="#paragraf-4">§ 4. Inntekt</a></li><li><a href="#paragraf-5">§ 5. Inntekta til barnet</a></li><li><a href="#paragraf-6">§ 6. Tilskotsevne</a></li><li><a href="#paragraf-7">§ 7. Maksimumsgrense for samla tilskotsplikt</a></li><li><a href="#paragraf-8">§ 8. Delt bustad</a></li><li><a href="#paragraf-9">§ 9. Samvær</a></li><li><a href="#paragraf-10">§ 10. Barnetillegg i trygd o.a.</a></li><li><a href="#paragraf-11">§ 11. Skjønnsfastsetjing av tilskot</a></li><li><a href="#paragraf-12">§ 12. Endring og automatisk justering av tilskot</a></li><li><a href="#paragraf-13">§ 13. Ikraftsetjing</a></li><li><a href="#kapittel-1">Vedlegg. Grunnlagstal for utrekning av fostringstilskot</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-01-15-123" id="dokument"><h1>Forskrift om fastsetjing og endring av fostringstilskot</h1><article class="legalArticle" data-lovdata-URL="SF/forskrift/2003-01-15-123/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Offentleg fastsetjing av fostringstilskot</span></h2><article class="legalP" id="paragraf-1-ledd-1">Fostringstilskot til barn etter kapittel 8 i barnelova blir fastsett etter reglane i denne forskrifta med vedlegg.</article><article class="changesToParent">Endra ved <a href="forskrift/2004-03-18-559">forskrift 18 mars 2004 nr. 559</a> (i kraft 1 april 2004).</article></article><article class="legalArticle" data-lovdata-URL="SF/forskrift/2003-01-15-123/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fordeling av underhaldskostnaden for barnet mellom foreldra etter storleiken på inntekta deira</span></h2><article class="legalP" id="paragraf-2-ledd-1">Fostringstilskotet skal fastsetjast ut frå underhaldskostnaden, jf. <a href="forskrift/2003-01-15-123/§3">§ 3</a> i denne forskrifta, og forholdet mellom foreldra og barnet sine inntekter, jf. <a href="forskrift/2003-01-15-123/§4">§ 4</a> og <a href="forskrift/2003-01-15-123/§5">§ 5</a> i denne forskrifta. Andelen skal reknast ut frå kor stor del inntekta til den tilskotspliktige utgjer av foreldra si samla inntekt og den delen av barnet si inntekt som skal takast med. Tilskotet til kvart barn skal ikkje setjast høgare enn 5/6 av underhaldskostnaden.</article><article class="changesToParent">Endra ved <a href="forskrift/2008-12-15-1367">forskrift 15 des 2008 nr. 1367</a> (i kraft 1 jan 2009).</article></article><article class="legalArticle" data-lovdata-URL="SF/forskrift/2003-01-15-123/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Underhaldskostnaden</span></h2><article class="legalP" id="paragraf-3-ledd-1">Ved offentleg fastsetjing skal det nyttast fastsette underhaldskostnader. Kostnadene omfattar forbruksutgifter, buutgifter og utgifter til barnetilsyn.</article><article class="legalP" id="paragraf-3-ledd-2">Forbruksutgiftene skal setjast i fire aldersgrupper: 0–5 år, 6–10 år, 11–14 og 15–18 år, og skal reknast ut frå Forbruksforskningsinstituttet SIFO sitt referansebudsjett for forbruksutgifter. Endringane i forbruksutgiftene skal setjast til 1. juli det året barnet fyller 6, 11 eller 15 år.</article><article class="legalP" id="paragraf-3-ledd-3">Bukostnadene til barnet skal reknast ut frå Statistisk sentralbyrå (SSB) sine forbruksundersøkingar med utgangspunkt i gjennomsnittleg faktisk forbruk. Kostnaden skal vere felles for alle barn og skal gjelde utan omsyn til kvar i landet barnet bur.</article><article class="legalP" id="paragraf-3-ledd-4">Utgifter til barnetilsyn skal fastsetjast ut frå om tilskotsmottakaren mottek 64 prosent stønad til barnetilsyn etter <a href="lov/1997-02-28-19/§15-10">folketrygdlova § 15-10</a>. Det skal setjast ulike beløp for heiltids- og deltidstilsyn. Tilsynsordningar på 33 eller fleire timar per veke skal reknast som heiltidstilsyn. Kostnadene skal reknast ut frå SSB sine foreldrebetalingsundersøkingar medrekna stønad til barnetilsyn og foreldrefrådrag i inntekt. Utgifter til skolefritidsordning skal setjast som ein eigen sats, inndelt i heiltids- eller deltidsordning. Skolefritidsordning inntil 25 timer per veke skal reknast som heiltidstilsyn, og skolefritidsordning inntil 10 timer per veke skal reknast som deltidstilsyn. Kostnadene skal reknast ut frå SSB si oversikt over gjennomsnittlege foreldrebetalingssatsar for skolefritidsordning. Når tilskotsmottakaren ikkje mottek stønad til barnetilsyn etter første punktum, skal det reknast faktiske utgifter opp til ein fastlagd sats redusert for mellom anna fordelen av foreldrefrådrag i inntekt. Ved fastsetjinga av denne satsen gjeld maksimalsatsane for barnetilsyn etter <a href="lov/1997-02-28-19/§15-10">folketrygdlova § 15-10</a>. Når tilskotsmottakaren mottek tilleggsstønad etter <a href="lov/1997-02-28-19/§15-11">folketrygdlova § 15-11</a>, skal dei fastsette dagsatsane komme til frådrag i dei faktiske utgiftene. Utgifter til barnetilsyn utover fjerde skoleår skal berre takast med når tilskotsmottakaren mottek stønad til tilsynet etter <a href="lov/1997-02-28-19/§15-10">folketrygdlova § 15-10</a> og <a href="lov/1997-02-28-19/§15-11">§ 15-11</a>.</article><article class="legalP" id="paragraf-3-ledd-5">Til frådrag i dei samla kostnadene kjem den satsen for barnetrygd som gjeld for barnets aldersgruppe når grunnlagstala i underhaldskostnaden blir endra kvart år.</article><article class="legalP" id="paragraf-3-ledd-6">For tilskot til barn over 18 år skal underhaldskostnaden for aldersgruppa 15-18 år nyttast, men slik at det ikkje skal gjerast frådrag for barnetrygd.</article><article class="changesToParent">Endra ved <a href="forskrift/2003-12-18-1656">forskrifter 18 des 2003 nr. 1656</a> (i kraft 1 jan 2004), <a href="forskrift/2004-03-18-559">18 mars 2004 nr. 559</a> (i kraft 1 april 2004), <a href="forskrift/2005-05-31-502">31 mai 2005 nr. 502</a> (i kraft 1 juli 2005), <a href="forskrift/2008-12-15-1367">15 des 2008 nr. 1367</a> (i kraft 1 jan 2009), <a href="forskrift/2012-05-23-447">23 mai 2012 nr. 447</a> (i kraft 1 juli 2012), <a href="forskrift/2016-06-06-580">6 juni 2016 nr. 580</a> (i kraft 1 juli 2016), <a href="forskrift/2018-06-05-843">5 juni 2018 nr. 843</a> (i kraft 1 juli 2018), <a href="forskrift/2021-05-28-1746">28 mai 2021 nr. 1746</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2003-01-15-123/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Inntekt</span></h2><article class="legalP" id="paragraf-4-ledd-1">Inntekta for kvar av foreldra skal setjast til personinntekt og positiv netto kapitalinntekt som overstig kr 10.000,- per år.</article><article class="legalP" id="paragraf-4-ledd-2">Har ein part inntekt frå sjølvstendig næringsverksemd, skal kapitalinntektsdelen av næringsinntekta reknast med i kapitalinntekta til og med inntektsåret 2005. Kapitalinntektsdelen er næringsinntekt minus utrekna personinntekt, underskot i næring i inntektsåret, framført underskot frå tidlegare år og godtgjering for arbeid til deltakar i deltakarlikna selskap.</article><article class="legalP" id="paragraf-4-ledd-3">Har ein part inntekt frå enkeltpersonføretak, skal kapitalinntektsdelen av næringsinntekta reknast med i kapitalinntekta frå inntektsåret 2006. Kapitalinntektsdelen er næringsinntekt minus utrekna personinntekt, underskot i næring i inntektsåret og framført underskot frå tidlegare år.</article><article class="legalP" id="paragraf-4-ledd-4">For personleg deltakar i aksjeselskap eller deltakarlikna selskap skal alle utdelingar frå selskapet til deltakaren reknast med ved fastsetjinga av positiv netto kapitalinntekt etter første leddet. Det gjeld også den delen av utdelinga som er skjerma for skattlegging hos deltakaren. For deltakar i deltakarlikna selskap skal ikkje den løpande fordelinga av selskapsoverskotet eller utdeling for å dekkje ordinær skatt takast med. Særskild godtgjering til deltakar i deltakarlikna selskap etter <a href="lov/1985-06-21-83/§2-26">selskapslova § 2-26</a> første ledd blir rekna som personinntekt etter første leddet.</article><article class="legalP" id="paragraf-4-ledd-5">Når tilskotsmottakaren mottek kontantstøtte for tilskotsbarnet, utvida barnetrygd eller ekstra småbarnstillegg, skal dette leggjast til i inntekta til tilskotsmottakaren. Det same gjeld den fastsette fordelen av særfrådrag for einsleg forsytar. Skattefordelen skal setjast til gjennomsnittet av trinnskatten trinn 1 og trinn 2. Dersom nokre av ytingane i dette stykket er fordelte mellom foreldra som følgje av avtale om delt bustad o.a., skal ytingane leggjast til i kvar av foreldra si inntekt som tilskotsmottakarar slik dei er fordelte.</article><article class="legalP" id="paragraf-4-ledd-6">Inntekta skal fastsetjast etter skjønn når ein av foreldra ikkje legg fram etterspurd dokumentasjon, eller dersom det er grunn til å tru at forelderen held tilbake opplysningar som kan ha noko å seie for avgjerda. Det same gjeld når ein av foreldra er utan inntekt, eller inntekta er vesentleg lågare enn det han eller ho burde oppnå ut frå utdanning og evner, utan at forelderen kan gi ein rimeleg grunn til at han eller ho ikkje har inntekt eller at inntekta ikkje er høgare. Inntekta blir ikkje rekna for å vere vesentleg lågare dersom forelderen har ei inntekt som er opp til 20 prosent lågare enn det han eller ho elles burde kunne oppnå.</article><article class="changesToParent">Endra ved <a href="forskrift/2007-04-13-406">forskrifter 13 april 2007 nr. 406</a> (i kraft 1 mai 2007), <a href="forskrift/2008-12-15-1367">15 des 2008 nr. 1367</a> (i kraft 1 jan 2009), <a href="forskrift/2012-12-12-1258">12 des 2012 nr. 1258</a> (i kraft 1 jan 2013), <a href="forskrift/2017-12-19-2241">19 des 2017 nr. 2241</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2003-01-15-123/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inntekta til barnet</span></h2><article class="legalP" id="paragraf-5-ledd-1">Der barnet sjølv har ei årleg inntekt på meir enn 30 gonger auka forskott per månad etter forskotteringslova, skal meirinntekta til barnet reknast inn i den proporsjonale fordelinga av underhaldskostnadene. Når barnet er sjølvforsørgt, skal tilskot ikkje fastsetjast. Eit barn skal reknast for sjølvforsørgt når det har ei årleg inntekt på minst 100 gonger auka forskott per månad.</article><article class="changesToParent">Endra ved <a href="forskrift/2015-12-17-1734">forskrifter 17 des 2015 nr. 1734</a> (i kraft 1 jan 2016), <a href="forskrift/2016-12-20-1945">20 des 2016 nr. 1945</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2003-01-15-123/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskotsevne</span></h2><article class="legalP" id="paragraf-6-ledd-1">Utrekna tilskot etter § 2 til § 5 i forskrifta her skal prøvast mot tilskotsevna til den tilskotspliktige. Det vil seie at tilskotet ikkje skal fastsetjast til eit høgare tilskot enn at den tilskotspliktige har att fastsette midla til skatt, eige underhald, buutgifter og underhald av eigne barn i eigen husstand.</article><article class="legalP" id="paragraf-6-ledd-2">Fastsette midlar til skatt tek omsyn til skatt på allmenn inntekt før frådrag for gjeldsrenter o.a. og trygdeavgift. Som allmenn inntekt reknast i denne samanhengen den inntekta som er fastsett etter denne forskrifta <a href="forskrift/2003-01-15-123/§4">§ 4</a>. Frådraga er minstefrådrag og personfrådrag. Minstefrådraget skal reknast ut frå satsane for pensjonsinntekt. Skattebelastninga i tilskotsevnevurderinga skal setjast til 22 prosent og trygdeavgifta til 7,7 prosent. Trinnskatten skal leggjast til grunn.</article><article class="legalP" id="paragraf-6-ledd-3">Midla til eige underhald er satt som ein fast sats for einslege, og ein fast sats for sambuande/gifte. Satsane skal regulerast årleg i medhald av endringane i konsumprisindeksen frå Statistisk sentralbyrå. Satsane skal regulerast kvart år ut i frå endringa i konsumprisindeksen for januar månad i høve til indeksen ved førre regulering. Satsane skal òg haldast vedlike ved at satsane blir samanlikna med større endringar som gjerast i Forbruksforskningsinstituttet SIFO sitt referansebudsjett for forbruksutgifter.</article><article class="legalP" id="paragraf-6-ledd-4">Buutgifter for einslege og sambuande/gifte skal reknast ut frå SSB sine forbruksundersøkingar.</article><article class="legalP" id="paragraf-6-ledd-5">Midla til underhald av eigne barn i eigen husstand skal reknast gjennomsnittleg ut frå <a href="forskrift/2003-01-15-123/§3">§ 3</a> i denne forskrifta, men reduserast til det halve. Same sats skal nyttast for alle barn. For eigne barn i eigen husstand som det er avtalt delt bustad for, skal den gjennomsnittleg utrekna underhaldskostnaden reduserast til ein fjerdedel.</article><article class="legalP" id="paragraf-6-ledd-6">Når ein tilskotspliktig med fleire barn ikkje har full tilskotsevne, kan avgjerdsorganet etter eige initiativ fastsetje tilskota til barna som nærare fastsett i <a href="lov/1981-04-08-7/§75">barnelova § 75</a> andre stykke med tilhøyrande forskrift.</article><article class="changesToParent">Endra ved <a href="forskrift/2004-03-18-559">forskrifter 18 mars 2004 nr. 559</a> (i kraft 1 april 2004), <a href="forskrift/2004-06-29-1056">29 juni 2004 nr. 1056</a> (i kraft 1 juli 2004), <a href="forskrift/2005-04-26-370">26 april 2005 nr. 370</a> (i kraft 1 juni 2005), <a href="forskrift/2013-12-17-1571">17 des 2013 nr. 1571</a> (i kraft 1 jan 2014), <a href="forskrift/2015-12-17-1734">17 des 2015 nr. 1734</a> (i kraft 1 jan 2016), <a href="forskrift/2016-12-20-1945">20 des 2016 nr. 1945</a> (i kraft 1 jan 2017), <a href="forskrift/2017-12-19-2241">19 des 2017 nr. 2241</a> (i kraft 1 jan 2018), <a href="forskrift/2018-12-20-2244">20 des 2018 nr. 2244</a> (i kraft 1 jan 2019), <a href="forskrift/2020-06-29-1421">29 juni 2020 nr. 1421</a> (i kraft 1 juli 2020), <a href="forskrift/2022-01-18-72">18 jan 2022 nr. 72</a>, <a href="forskrift/2022-12-22-2494">22 des 2022 nr. 2494</a> (i kraft 1 jan 2023), <a href="forskrift/2023-12-18-2099">18 des 2023 nr. 2099</a> (i kraft 1 jan 2024), <a href="forskrift/2024-12-16-3138">16 des 2024 nr. 3138</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2003-01-15-123/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Maksimumsgrense for samla tilskotsplikt</span></h2><article class="legalP" id="paragraf-7-ledd-1">Samla tilskot etter <a href="forskrift/2003-01-15-123/§1">§ 1</a> til <a href="forskrift/2003-01-15-123/§6">§ 6</a>, <a href="forskrift/2003-01-15-123/§11">§ 11</a> og <a href="forskrift/2003-01-15-123/§12">§ 12</a> i denne forskrifta, medrekna tilskot til barn over 18 år, skal ikkje utgjere meir enn 25 prosent av inntekta til den tilskotspliktige etter <a href="forskrift/2003-01-15-123/§4">§ 4</a>.</article><article class="legalP" id="paragraf-7-ledd-2">Når det samla tilskotet til fleire barn overstig maksimumsgrensa, kan avgjerdsorganet etter eige initiativ fastsetje tilskota til barna som nærare fastsett i <a href="lov/1981-04-08-7/§75">barnelova § 75</a> andre stykke med tilhøyrande forskrift.</article><article class="changesToParent">Endra ved <a href="forskrift/2004-03-18-559">forskrift 18 mars 2004 nr. 559</a> (i kraft 1 april 2004).</article></article><article class="legalArticle" data-lovdata-URL="SF/forskrift/2003-01-15-123/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Delt bustad</span></h2><article class="legalP" id="paragraf-8-ledd-1">Når foreldra er samde om at dei har avtalt delt bustad etter <a href="lov/1981-04-08-7/§36">barnelova § 36</a> første stykke for barnet og dokumenterer dette skriftleg, skal det leggjast til grunn at foreldra har dei same utgiftene per dag til barnet den tida barnet bur fast hos kvar av dei og at barnet bur like mykje hos begge. § 1 til <a href="forskrift/2003-01-15-123/§7">§ 7</a> i denne forskrifta skal nyttast tilsvarande. Forskrifta <a href="forskrift/2003-01-15-123/§10">§ 10</a> skal ikkje nyttast.</article><article class="changesToParent">Endra ved <a href="forskrift/2004-03-18-559">forskrifter 18 mars 2004 nr. 559</a> (i kraft 1 april 2004), <a href="forskrift/2017-12-19-2241">19 des 2017 nr. 2241</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2003-01-15-123/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Samvær</span></h2><article class="legalP" id="paragraf-9-ledd-1">Munnleg og skriftleg avtalt og offentleg fastsett samvær kjem som hovudregel til frådrag i tilskot utrekna etter § 1 til § 7 i forskrifta her. Der partane har ein avtale, men ikkje er samde om omfanget, skal det minste felles oppgitte samværet likevel leggjast til grunn. Dersom ein av partane ikkje gir opplysningar om omfanget av samværet, skal opplysningane frå den andre parten leggjast til grunn.</article><article class="legalP" id="paragraf-9-ledd-2">Regelen i første stykke gjeld ikkje dersom ein av partane hevdar at avtalen eller offentleg fastsett samvær og rettsforlik ikkje blir følgd opp, men samværet er lågare, og samstundes klart beviser at avtalen eller avgjerda ikkje kan leggjast til grunn.</article><article class="legalP" id="paragraf-9-ledd-3">Dersom unntaksregelen i andre stykke blir gjort gjeldande, blir det ikkje gitt noko samværsfrådrag med mindre parten klart beviser at det blir praktisert samvær etter ei lågare samværsklasse.</article><article class="legalP" id="paragraf-9-ledd-4">Samværsfrådraget heng saman med omfanget av samvær slik at dette er delt inn i fire samværsklasser. Frådraget skal gjevast som eit fast kronebeløp avhengig av kva for ei samværsklasse den tilskotspliktige kjem inn under og alderen til barnet. Frådraget er fastsett med utgangspunkt i kostnadene i <a href="forskrift/2003-01-15-123/§3">§ 3</a> andre og tredje stykke i denne forskrifta. Kronefrådraget omfattar utgifter til mat, drikke, helse- og hygieneartiklar, leik og fritid, og transportutgifter. For samværsklasse 3 og 4 er også buutgifter omfatta.</article><article class="legalP" id="paragraf-9-ledd-5">Det skal som hovudregel teljast netter for å finne ut kva samværsklasse den tilskotspliktige kjem inn under. Samværsklasse 1 gjeld ved samvær på 2 til 3 netter i gjennomsnitt per månad, klasse 2 ved samvær på 4 til 8 netter, klasse 3 ved samvær på 9 til 13 netter og klasse 4 ved samvær på 14 til 15 netter. Dersom hovudregelen ikkje kan nyttast og den tilskotspliktige har minst to dagar samvær i månaden, skal det teljast dagar, og slik at dagen blir delt inn i fire. Den tilskotspliktige kjem i desse tilfella inn under klasse 1.</article><article class="changesToParent">Endra ved <a href="forskrift/2008-12-15-1367">forskrifter 15 des 2008 nr. 1367</a> (i kraft 1 jan 2009), <a href="forskrift/2015-06-16-707">16 juni 2015 nr. 707</a> (i kraft 1 juli 2015).</article></article><article class="legalArticle" data-lovdata-URL="SF/forskrift/2003-01-15-123/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Barnetillegg i trygd o.a.</span></h2><article class="legalP" id="paragraf-10-ledd-1">Dersom den tilskotspliktige får pensjon, forsørgjartillegg frå Forsvaret eller anna yting frå det offentlege der barnetillegg er ein del av stønaden, skal tilskotet før samværsfrådrag aldri setjast til ein lågare sum enn netto motteke barnetillegg. Når den tilskotspliktige betaler skatt, skal det takast omsyn til dette. Når den tilskotspliktige mottek forsørgjartillegg for fleire barn, skal tillegget delast likt mellom barna.</article><article class="legalP" id="paragraf-10-ledd-2">Dersom tilskotsmottakaren mottek slik offentleg yting der barnetillegg er ein del av stønaden, skal tilskotet etter samværsfrådrag aldri setjast høgare enn underhaldskostnaden redusert for tillegget. Første stykke andre og tredje punktum gjeld tilsvarande.</article><article class="changesToParent">Endra ved <a href="forskrift/2008-12-15-1367">forskrift 15 des 2008 nr. 1367</a> (i kraft 1 jan 2009).</article></article><article class="legalArticle" data-lovdata-URL="SF/forskrift/2003-01-15-123/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Skjønnsfastsetjing av tilskot</span></h2><article class="legalP" id="paragraf-11-ledd-1">Tilskot skal reknast etter skjønn dersom<ol class="defaultList" type="a"><li data-name="a." value="1"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">tilskotet skal fastsetjast etter § 76 i <a href="lov/1981-04-08-7/§76">barnelova</a></article></article></li><li data-name="b." value="2"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">ein av partane er busett eller arbeider og betalar skatt i utlandet</article></article></li><li data-name="c." value="3"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">barnet er forsørgt av andre eller gifter seg.</article></article></li></ol></article><article class="changesToParent">Endra ved <a href="forskrift/2004-03-18-559">forskrifter 18 mars 2004 nr. 559</a> (i kraft 1 april 2004), <a href="forskrift/2008-12-15-1367">15 des 2008 nr. 1367</a> (i kraft 1 jan 2009).</article></article><article class="legalArticle" data-lovdata-URL="SF/forskrift/2003-01-15-123/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Endring og automatisk justering av tilskot</span></h2><article class="legalP" id="paragraf-12-ledd-1">Ved fastsetjing av tilskot som tidlegare er fastsett av tilskotsfut, statsforvaltar, domstol eller i avtale, skal det gjeldande tilskotet berre endrast dersom reglane i denne forskrifta vil føre til ei endring på meir enn 12 prosent.</article><article class="legalP" id="paragraf-12-ledd-2">Underhaldskostnaden og samværsfrådraget blir automatisk regulert når barnet går over til ei ny aldersgruppe. Dette gjeld likevel ikkje der tilskotet er fastsett etter <a href="forskrift/2003-01-15-123/§10">§ 10</a> eller <a href="forskrift/2003-01-15-123/§11">§ 11</a> i denne forskrifta, eller der ein av partane bur i utlandet. Justeringa blir gjort samstundes med at grunnlagstala i vedlegget til denne forskrifta blir endra.</article><article class="changesToParent">Endra ved <a href="forskrift/2008-12-15-1367">forskrifter 15 des 2008 nr. 1367</a> (i kraft 1 jan 2009, tidlegare § 13), <a href="forskrift/2017-12-19-2241">19 des 2017 nr. 2241</a> (i kraft 1 jan 2018), <a href="forskrift/2022-01-26-130">26 jan 2022 nr. 130</a>.</article></article><article class="legalArticle" data-lovdata-URL="SF/forskrift/2003-01-15-123/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikraftsetjing</span></h2><article class="legalP" id="paragraf-13-ledd-1">Denne forskrifta tek til å gjelde frå 1. oktober 2003. Frå same tid blir <a href="forskrift/1989-03-20-785">forskrift av 20. mars 1989 nr. 785</a> om fastsetjing og endring av fostringstilskot oppheva.</article><article class="changesToParent">Endra ved <a href="forskrift/2008-12-15-1367">forskrift 15 des 2008 nr. 1367</a> (i kraft 1 jan 2009, tidlegare § 14).</article></article><section class="section" data-name="vedlegg" id="kapittel-1" data-lovdata-URL="SF/forskrift/2003-01-15-123/KAPITTEL_1"><h2>Vedlegg. Grunnlagstal for utrekning av fostringstilskot</h2><article class="legalP" id="kapittel-1-ledd-1">Grunnlagstala her blir endra kvart år.</article><article class="defaultP"><i>Underhaldskostnaden etter <a href="forskrift/2003-01-15-123/§3">§ 3</a> (kroner per månad)</i></article><article class="legalP" id="kapittel-1-ledd-2">Underhaldskostnaden som skal fordelast mellom foreldra, utgjer kostnader minus barnetrygd. Barnetrygda kjem ikkje til frådrag for barn over 18 år. <table><caption data-caption-placement="before"><i>Forbruksutgifter og buutgifter</i></caption><thead><tr><th data-text-align="left" data-vertical-align="top"><i>Alderen til barnet</i></th><th data-text-align="left" data-vertical-align="top"><i>0–5 år</i></th><th data-text-align="left" data-vertical-align="top"><i>6–10 år</i></th><th data-text-align="left" data-vertical-align="top"><i>11–14 år</i></th><th data-text-align="left" data-vertical-align="top"><i>15 år og meir</i></th></tr></thead><tbody><tr><td data-text-align="left" data-vertical-align="top">Forbruksutgifter</td><td data-text-align="left" data-vertical-align="top">5&#xa0;181</td><td data-text-align="left" data-vertical-align="top">6&#xa0;948</td><td data-text-align="left" data-vertical-align="top">8&#xa0;122</td><td data-text-align="left" data-vertical-align="top">9&#xa0;202</td></tr><tr><td data-text-align="left" data-vertical-align="top">Buutgifter</td><td data-text-align="left" data-vertical-align="top">3&#xa0;679</td><td data-text-align="left" data-vertical-align="top">3&#xa0;679</td><td data-text-align="left" data-vertical-align="top">3&#xa0;679</td><td data-text-align="left" data-vertical-align="top">3&#xa0;679</td></tr></tbody></table><table><caption data-caption-placement="before"><i>Utgifter til barnetilsyn når tilskotsmottakaren mottek stønad til barnetilsyn frå folketrygda</i></caption><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>64 prosent stønad</i></th></tr></thead><tbody><tr><td data-text-align="left" data-vertical-align="top">Heiltidsbarnehage</td><td data-text-align="left" data-vertical-align="top">428</td></tr><tr><td data-text-align="left" data-vertical-align="top">Deltid, park</td><td data-text-align="left" data-vertical-align="top">171</td></tr></tbody></table><table><caption data-caption-placement="before"><i>Utgifter til skolefritidsordning når tilskotsmottakaren mottek stønad til barnetilsyn frå folketrygda</i></caption><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>64 prosent stønad</i></th></tr></thead><tbody><tr><td data-text-align="left" data-vertical-align="top">SFO, heiltid</td><td data-text-align="left" data-vertical-align="top">521</td></tr><tr><td data-text-align="left" data-vertical-align="top">SFO, deltid</td><td data-text-align="left" data-vertical-align="top">408</td></tr></tbody></table></article><article class="defaultP"><i>Frådrag</i></article><article class="defaultP">Barnetrygd</article><article class="defaultP"><i>Tilskotsevne etter <a href="forskrift/2003-01-15-123/§6">§ 6</a> (kroner per månad)</i> <table><caption data-caption-placement="before"><i>Midlar til eige underhald og buutgifter</i></caption><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Einslege</i></th><th data-text-align="left" data-vertical-align="top"><i>Gifte/sambuande</i></th></tr></thead><tbody><tr><td data-text-align="left" data-vertical-align="top">Midlar til eige underhald</td><td data-text-align="left" data-vertical-align="top">11&#xa0;902</td><td data-text-align="left" data-vertical-align="top">10&#xa0;079</td></tr><tr><td data-text-align="left" data-vertical-align="top">Buutgifter</td><td data-text-align="left" data-vertical-align="top">11&#xa0;977</td><td data-text-align="left" data-vertical-align="top">7&#xa0;561</td></tr></tbody></table><table><caption data-caption-placement="before"><i>Midlar til underhald av eigne barn i eigen husstand</i></caption><thead><tr><th data-text-align="left" data-vertical-align="top"><i>Barnet har ein bustad</i></th><th data-text-align="left" data-vertical-align="top"><i>Barnet har delt bustad</i></th></tr></thead><tbody><tr><td data-text-align="left" data-vertical-align="top">4&#xa0;315</td><td data-text-align="left" data-vertical-align="top">2&#xa0;158</td></tr></tbody></table></article><article class="legalP" id="kapittel-1-ledd-3">Skattebelastninga i tilskotsevnevurderinga skal setjast til 22 prosent og trygdeavgifta til 7,7 prosent. Trinnskatten skal leggjast til grunn. Minstefrådraget og personfrådraget skal reknast inn. <table><caption data-caption-placement="before"><i>Samværsfrådrag etter <a href="forskrift/2003-01-15-123/§9">§ 9</a> (kroner per månad)</i></caption><thead><tr><th data-text-align="left" data-vertical-align="top"><i>Alderen til barnet</i></th><th data-text-align="left" data-vertical-align="top"><i>0–5 år</i></th><th data-text-align="left" data-vertical-align="top"><i>6–10 år</i></th><th data-text-align="left" data-vertical-align="top"><i>11–14 år</i></th><th data-text-align="left" data-vertical-align="top"><i>15 år og meir</i></th></tr></thead><tbody><tr><td data-text-align="left" data-vertical-align="top">Ikkje samvær / samvær mindre enn samværsklasse 1</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td><td data-text-align="left" data-vertical-align="top">0</td></tr><tr><td data-text-align="left" data-vertical-align="top">Samværsklasse 1 (2–3 netter eller 2 eller fleire dagar per månad)</td><td data-text-align="left" data-vertical-align="top">332</td><td data-text-align="left" data-vertical-align="top">469</td><td data-text-align="left" data-vertical-align="top">578</td><td data-text-align="left" data-vertical-align="top">656</td></tr><tr><td data-text-align="left" data-vertical-align="top">Samværsklasse 2 (4–8 netter per månad)</td><td data-text-align="left" data-vertical-align="top">1&#xa0;099</td><td data-text-align="left" data-vertical-align="top">1&#xa0;553</td><td data-text-align="left" data-vertical-align="top">1&#xa0;915</td><td data-text-align="left" data-vertical-align="top">2&#xa0;172</td></tr><tr><td data-text-align="left" data-vertical-align="top">Samværsklasse 3 (9–13 netter per månad)</td><td data-text-align="left" data-vertical-align="top">2&#xa0;950</td><td data-text-align="left" data-vertical-align="top">3&#xa0;582</td><td data-text-align="left" data-vertical-align="top">4&#xa0;088</td><td data-text-align="left" data-vertical-align="top">4&#xa0;446</td></tr><tr><td data-text-align="left" data-vertical-align="top">Samværsklasse 4 (14–15 netter per månad)</td><td data-text-align="left" data-vertical-align="top">3&#xa0;703</td><td data-text-align="left" data-vertical-align="top">4&#xa0;497</td><td data-text-align="left" data-vertical-align="top">5&#xa0;133</td><td data-text-align="left" data-vertical-align="top">5&#xa0;582</td></tr></tbody></table></article><article class="changesToParent">Endra ved <a href="forskrift/2003-06-03-691">forskrifter 3 juni 2003 nr. 691</a> (i kraft 1 okt 2003), <a href="forskrift/2003-12-18-1656">18 des 2003 nr. 1656</a> (i kraft 1 jan 2004), <a href="forskrift/2004-06-29-1056">29 juni 2004 nr. 1056</a> (i kraft 1 juli 2004), <a href="forskrift/2005-05-31-502">31 mai 2005 nr. 502</a> (i kraft 1 juli 2005), <a href="forskrift/2006-06-07-599">7 juni 2006 nr. 599</a> (i kraft 1 juli 2006), <a href="forskrift/2007-06-12-610">12 juni 2007 nr. 610</a> (i kraft 1 juli 2007), <a href="forskrift/2008-06-08-553">8 juni 2008 nr. 553</a> (i kraft 1 juli 2008), <a href="forskrift/2008-12-15-1367">15 des 2008 nr. 1367</a> (i kraft 1 jan 2009), <a href="forskrift/2009-06-10-622">10 juni 2009 nr. 622</a> (i kraft 1 juli 2009), <a href="forskrift/2010-05-25-725">25 mai 2010 nr. 725</a> (i kraft 1 juli 2010), <a href="forskrift/2011-05-11-489">11 mai 2011 nr. 489</a> (i kraft 1 juli 2011), <a href="forskrift/2012-05-23-447">23 mai 2012 nr. 447</a> (i kraft 1 juli 2012), <a href="forskrift/2013-05-30-555">30 mai 2013 nr. 555</a> (i kraft 1 juli 2013), <a href="forskrift/2013-12-17-1571">17 des 2013 nr. 1571</a> (i kraft 1 jan 2014), <a href="forskrift/2014-05-25-680">25 mai 2014 nr. 680</a> (i kraft 1 juli 2014), <a href="forskrift/2015-05-19-543">19 mai 2015 nr. 543</a> (i kraft 1 juli 2015), <a href="forskrift/2015-12-17-1734">17 des 2015 nr. 1734</a> (i kraft 1 jan 2016), <a href="forskrift/2016-06-06-580">6 juni 2016 nr. 580</a> (i kraft 1 juli 2016), <a href="forskrift/2016-12-20-1945">20 des 2016 nr. 1945</a> (i kraft 1 jan 2017), <a href="forskrift/2017-05-30-678">30 mai 2017 nr. 678</a> (i kraft 1 juli 2017), <a href="forskrift/2017-12-19-2241">19 des 2017 nr. 2241</a> (i kraft 1 jan 2018), <a href="forskrift/2018-06-05-843">5 juni 2018 nr. 843</a> (i kraft 1 juli 2018), <a href="forskrift/2018-12-20-2244">20 des 2018 nr. 2244</a> (i kraft 1 jan 2019), <a href="forskrift/2019-05-21-678">21 mai 2019 nr. 678</a> (i kraft 1 juli 2019), <a href="forskrift/2020-06-29-1421">29 juni 2020 nr. 1421</a> (i kraft 1 juli 2020), <a href="forskrift/2021-05-28-1746">28 mai 2021 nr. 1746</a> (i kraft 1 juli 2021), <a href="forskrift/2022-01-18-72">18 jan 2022 nr. 72</a>,<a href="forskrift/2022-06-08-1000">8 juni 2022 nr. 1000</a> (i kraft 1 juli 2022), <a href="forskrift/2022-12-22-2494">22 des 2022 nr. 2494</a> (i kraft 1 jan 2023), <a href="forskrift/2022-12-22-2639">22 des 2022 nr. 2639</a> (i kraft 1 jan 2023), <a href="forskrift/2023-06-23-1123">23 juni 2023 nr. 1123</a> (i kraft 1 juli 2023), <a href="forskrift/2023-12-18-2099">18 des 2023 nr. 2099</a> (i kraft 1 jan 2024), <a href="forskrift/2024-06-04-914">4 juni 2024 nr. 914</a> (i kraft 1 juli 2024), <a href="forskrift/2024-12-16-3138">16 des 2024 nr. 3138</a> (i kraft 1 jan 2025), <a href="forskrift/2025-05-28-917">28 mai 2025 nr. 917</a> (i kraft 1 juli 2025).</article></section></main></body></html>