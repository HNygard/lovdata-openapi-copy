<!DOCTYPE html><html lang="no"><head><title>Forskrift om legemidlers kvalitet, standarder m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-07-20-698</dd><dt class="dokid">DokumentID</dt><dd class="dokid">SF/forskrift/1995-07-20-698</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="publishedIn">Publisert i</dt><dd class="publishedIn">I 1995 1134</dd><dt class="dateInForce">I kraft fra</dt><dd class="dateInForce">1995-07-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-21-2281">forskrift/2023-12-21-2281</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-12-04-132/§5">lov/1992-12-04-132/§5</a></li><li><a href="forskrift/1995-06-08-521">forskrift/1995-06-08-521</a></li></ul></dd><dt class="titleShort">Korttittel</dt><dd class="titleShort">Forskrift om legemidlers kvalitet, standarder m.m.</dd><dt class="title">Tittel</dt><dd class="title">Forskrift om legemidlers kvalitet, standarder m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 20. juli 1995 med hjemmel i <a href="lov/1992-12-04-132">lov av 4. desember 1992 nr. 132</a> om legemidler m.v. <a href="lov/1992-12-04-132/§5">§ 5</a>, jfr. <a href="forskrift/1995-06-08-521">kgl.res. av 8. juni 1995 nr. 521</a>. <br /><strong>EØS-henvisninger:</strong> <a href="avtale/avt-1992-05-02-1-v2">EØS-avtalens vedlegg II</a>, nr. XIII punkt 1 (Rdir. <a href="eu/31965l0065*">1965/65/EØF</a>), punkt 2 (Rdir. <a href="eu/31975l0318">1975/318/EØF</a>), punkt 3 (Rdir. <a href="eu/31975l0319">1975/319/EØF</a>), punkt 4 (Rdir. <a href="eu/31978l0025">1978/25/EØF</a>), punkt 5 (Rdir. <a href="eu/31981l0851">1981/851/EØF</a>), punkt 6 (Rdir. <a href="eu/31981l0852">1981/852/EØF</a>) og punkt 15 (Kdir. <a href="eu/31991l0356">1991/356/EØF</a>) og tillegg til EØS-avtalens vedlegg II, nr. XIII punkt 1 (Rdir. <a href="eu/31992l0073">1992/73/EØF</a>), punkt 5 (Rdir. <a href="eu/31992l0074">1992/74/EØF</a>) og punkt 15a (Kdir. <a href="eu/31991l0412">1991/412/EØF</a>). <br /><strong>Endret</strong> ved <a href="forskrift/2000-12-27-1586">forskrifter 27 des 2000 nr. 1586</a>, <a href="forskrift/2004-01-23-303">23 jan 2004 nr. 303</a>, <a href="forskrift/2009-12-18-1839">18 des 2009 nr. 1839</a>, <a href="forskrift/2021-09-20-2838">20 sep 2021 nr. 2838</a>, <a href="forskrift/2022-08-23-1572">23 aug 2022 nr. 1572</a> (i kraft 16 sep 2022), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</dd><dt class="refid">RefID</dt><dd class="refid">forskrift/1995-07-20-698</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om legemidlers kvalitet, standarder m.m.</a><ul class="tocSubUl"><li><a href="#paragraf-1">§ 1. Definisjoner</a></li><li><a href="#paragraf-2">§ 2. Omfang</a></li><li><a href="#paragraf-3">§ 3. Kvalitetssikring. Krav til tilvirkere</a></li><li><a href="#paragraf-4">§ 4. Kvalitetsspesifikasjoner</a></li><li><a href="#paragraf-5">§ 5. Kvalitetskrav for råvarer og farmasøytiske preparater</a></li><li><a href="#paragraf-6">§ 6. Spesifikasjoner for legemidler som skal ha markedsføringstillatelse før de kan omsettes</a></li><li><a href="#paragraf-7">§ 7. Spesifikasjoner for legemidler som omsettes uten markedsføringstillatelse</a></li><li><a href="#paragraf-8">§ 8. Holdbarhet</a></li><li><a href="#paragraf-9">§ 9. Den europeiske farmakopé og Norske legemiddelstandarder</a></li><li><a href="#paragraf-10">§ 10. Den norske farmakopékommisjon</a></li><li><a href="#paragraf-11">§ 11. Straff</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1995-07-20-698" id="dokument"><h1>Forskrift om legemidlers kvalitet, standarder m.m.</h1><article class="legalArticle" data-lovdata-URL="SF/forskrift/1995-07-20-698/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="defaultP">Med <i>kvalitet</i> menes i denne forskrift den helhet av egenskaper og kjennetegn som et legemiddel og enhver råvare som benyttes ved tilvirkning av legemidler har, som vedrører deres evne til å tilfredsstille fastsatte krav eller aktuelle normer.</article><article class="defaultP">Med <i>kvalitetssikring</i> menes i denne forskrift samtlige planlagte og systematiske tiltak som treffes for å sikre at et legemiddel har den nødvendige kvalitet for den bruk som er tiltenkt.</article><article class="defaultP">Med <i>råvarer</i> menes i denne forskrift de enkelte inngående bestanddeler i et farmasøytisk preparat og om nødvendig inngående bestanddeler i preparatets beholder. Som råvarer regnes også mellomprodukter som skal bearbeides videre av en annen tilvirker.</article><article class="defaultP">Med <i>farmasøytiske preparater</i> menes i denne forskrift ferdige preparater, eksempelvis legemidler med markedsføringstillatelse, legemidler tilvirket i apotek eller ved blodbank samt legemidler beregnet til forsknings- og utviklingsforsøk.</article><article class="defaultP">Med en <i>spesifikasjon</i> menes i denne forskrift en beskrivelse, som definerer kvaliteten av en råvare eller et farmasøytisk preparat, og som er fastsatt av tilvirkeren.</article><article class="defaultP">Med en <i>standard</i> menes i denne forskrift en beskrivelse, som definerer kvaliteten av en råvare, en legemiddelform eller et farmasøytisk preparat, og som er fastsatt og offentliggjort av myndighetene, vanligvis i form av en farmakopémonografi (jfr. <a href="forskrift/1995-07-20-698/§9">§ 9</a>).</article><article class="changesToParent">Endret ved <a href="forskrift/2009-12-18-1839">forskrift 18 des 2009 nr. 1839</a> (i kraft 12 jan 2010).</article></article><article class="legalArticle" data-lovdata-URL="SF/forskrift/1995-07-20-698/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang</span></h2><article class="legalP" id="paragraf-2-ledd-1">Forskriften omfatter legemidler både til mennesker og dyr og enhver råvare som benyttes i tilvirkning av legemidler.</article></article><article class="legalArticle" data-lovdata-URL="SF/forskrift/1995-07-20-698/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvalitetssikring. Krav til tilvirkere</span></h2><article class="legalP" id="paragraf-3-ledd-1">Alle tilvirkere skal ha et effektivt kvalitetssikringssystem som dokumenterer at planlagt kvalitet oppnås. Krav til tilvirkere av legemidler er gitt i <a href="forskrift/2004-11-02-1441">forskrift 2. november 2004 nr. 1441 om tilvirkning og import av legemidler</a>.</article><article class="legalP" id="paragraf-3-ledd-2">Tilvirkeren av et farmasøytisk preparat plikter å sørge for at preparatet og enhver råvare som benyttes i tilvirkningen, er av tilfredsstillende kvalitet.</article><article class="changesToParent">Endret ved forskrift <a href="forskrift/2021-09-20-2838">20 sep 2021 nr. 2838</a>.</article></article><article class="legalArticle" data-lovdata-URL="SF/forskrift/1995-07-20-698/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetsspesifikasjoner</span></h2><article class="legalP" id="paragraf-4-ledd-1">Kvaliteten av en råvare eller et farmasøytisk preparat skal fastlegges i en spesifikasjon. Spesifikasjonen skal omfatte de nødvendige angivelser av:<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">råvarens eller preparatets opprinnelse, sammensetning og hvis relevant, fremstillingsmåte</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">kontrollprøver med tilhørende krav til resultatene samt metodebeskrivelser</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">oppbevaringsbetingelser og holdbarhetstid.</article></article></li></ol></article></article><article class="legalArticle" data-lovdata-URL="SF/forskrift/1995-07-20-698/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kvalitetskrav for råvarer og farmasøytiske preparater</span></h2><article class="legalP" id="paragraf-5-ledd-1">Kvaliteten av en råvare og av et farmasøytisk preparat skal, med mindre annet er godkjent, fastlegges i overensstemmelse med de standarder og regler som er bekjentgjort i Norske legemiddelstandarder, jfr. <a href="forskrift/1995-07-20-698/§9">§ 9</a>. Herunder omfattes monografiene i Den europeiske farmakopé, som skal gjelde for alle råvarer og farmasøytiske preparater som er oppført der.</article><article class="legalP" id="paragraf-5-ledd-2">For råvarer er det den på anvendelsestidspunktet gjeldende utgave av Norske legemiddelstandarder som skal legges til grunn, for farmasøytiske preparater den på tilvirkningstidspunktet gjeldende utgave.</article></article><article class="legalArticle" data-lovdata-URL="SF/forskrift/1995-07-20-698/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Spesifikasjoner for legemidler som skal ha markedsføringstillatelse før de kan omsettes</span></h2><article class="legalP" id="paragraf-6-ledd-1">For legemidler som skal ha markedsføringstillatelse før de kan omsettes gjelder <a href="forskrift/2009-12-18-1839">forskrift 18. desember 2009 nr. 1839 om legemidler</a> og <a href="lov/1992-12-04-132/KAPITTEL_2">lov 4. desember 1992 nr. 132 kapittel Ia</a>. Spesifikasjonen for et legemiddel som skal ha markedsføringstillatelse før de kan omsettes og for enhver råvare som benyttes i tilvirkningen, skal godkjennes av Direktoratet for medisinske produkter i forbindelse med søknad om markedsføringstillatelse.</article><article class="legalP" id="paragraf-6-ledd-2">Dersom en råvare oppført i Den europeiske farmakopé eller i Norske legemiddelstandarder er fremstilt ved en metode som kan antas å etterlate urenheter som ikke er nevnt i anvendt farmakopémonografi, skal det gjøres oppmerksom på slike urenheter, med opplysning om høyest tillatte innhold, og det skal foreslås en egnet undersøkelsesmetode.</article><article class="legalP" id="paragraf-6-ledd-3">Dersom monografien for en råvare oppført i Den europeiske farmakopé ikke er tilstrekkelig til å garantere råvarens kvalitet, kan Direktoratet for medisinske produkter kreve at den ansvarlige for markedsføringen gir mer formålstjenlige opplysninger. I slike tilfeller skal Direktoratet for medisinske produkter underrette Den europeiske farmakopékommisjon om dette. Den ansvarlige for markedsføringen av legemidlet skal gi Den europeiske farmakopékommisjon opplysninger om farmakopémonografiens påståtte utilstrekkelighet og de anvendte tilleggsspesifikasjoner.</article><article class="legalP" id="paragraf-6-ledd-4">I de tilfeller der spesifikasjonen for en råvare, legemiddel som skal ha markedsføringstillatelse før de kan omsettes eller en beholder ikke, eller kun delvis, utføres av en standard opptatt i farmakopéen, skal spesifikasjonen løpende endres i overensstemmelse med utviklingen innenfor kvalitetsnormer for tilsvarende råvarer, legemidler eller beholdere. De foretatte endringer skal godkjennes av Direktoratet for medisinske produkter.</article><article class="legalP" id="paragraf-6-ledd-5">Kvaliteten av legemiddel som skal ha markedsføringstillatelse før de kan omsettes skal kontrolleres i henhold til godkjent spesifikasjon og i overensstemmelse med gjeldende standarder for legemiddelformer, bekjentgjort i Norske legemiddelstandarder. Det skal utføres tilstrekkelig kontroll på mellomprodukter til å sikre legemidlets kvalitet.</article><article class="changesToParent">Endret ved <a href="forskrift/2000-12-27-1586">forskrifter 27 des 2000 nr. 1586</a> (i kraft 1 jan 2001), <a href="forskrift/2009-12-18-1839">18 des 2009 nr. 1839</a> (i kraft 12 jan 2010), <a href="forskrift/2022-08-23-1572">23 aug 2022 nr. 1572</a> (i kraft 16 sep 2022), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1995-07-20-698/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Spesifikasjoner for legemidler som omsettes uten markedsføringstillatelse</span></h2><article class="defaultP"><i>Legemidler tilvirket i apotek</i></article><article class="legalP" id="paragraf-7-ledd-1">Kvaliteten av legemidler som tilvirkes i apotek skal være i overensstemmelse med standarder for legemiddelformer, bekjentgjort i Norske legemiddelstandarder. Slike legemidler skal fremstilles i henhold til <a href="forskrift/2001-06-26-738">forskrift av 26. juni 2001 nr. 738</a> om tilvirkning av legemidler i apotek.</article><article class="defaultP"><i>Legemidler tilvirket ved blodbank</i></article><article class="legalP" id="paragraf-7-ledd-2">Kvaliteten av legemidler som tilvirkes ved blodbank skal være i overensstemmelse med relevante standarder for legemiddeltilvirkning. Det må treffes nødvendige tiltak for å unngå overføring av infeksjonssykdommer, herunder de tiltak som anbefales fra Europarådet og Verdens helseorganisasjon, særlig med hensyn til utvelgelse og kontroll av blod- og plasmagivere.</article><article class="defaultP"><i>Legemidler beregnet til forsknings- og utviklingsforsøk</i></article><article class="legalP" id="paragraf-7-ledd-3">Kvaliteten av legemidler beregnet til forsknings- og utviklingsforsøk skal være i overensstemmelse med relevante standarder, bekjentgjort i Norske legemiddelstandarder. <a href="forskrift/2004-11-02-1441">Forskrift 2. november 2004 nr. 1441 om tilvirkning og import av legemidler</a> gjelder også for legemidler til klinisk utprøving.</article><article class="changesToParent">Endret ved <a href="forskrift/2004-01-23-303">forskrifter 23 jan 2004 nr. 303</a>, <a href="forskrift/2009-12-18-1839">18 des 2009 nr. 1839</a> (i kraft 12 jan 2010), <a href="forskrift/2021-09-20-2838">20 sep 2021 nr. 2838</a>.</article></article><article class="legalArticle" data-lovdata-URL="SF/forskrift/1995-07-20-698/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Holdbarhet</span></h2><article class="legalP" id="paragraf-8-ledd-1">Et legemiddel skal tilfredsstille den angitte spesifikasjon innenfor hele den fastsatte holdbarhetstid.</article><article class="legalP" id="paragraf-8-ledd-2">En råvare, som anvendes til fremstilling av legemidler, skal på anvendelsestidspunktet oppfylle spesifikasjonen for råvaren.</article></article><article class="legalArticle" data-lovdata-URL="SF/forskrift/1995-07-20-698/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Den europeiske farmakopé og Norske legemiddelstandarder</span></h2><article class="legalP" id="paragraf-9-ledd-1">Standarder for råvarer, legemiddelformer og farmasøytiske preparater fastsettes i en farmakopé. I farmakopéen inntas også visse bestemmelser om legemidlers fremstilling, kontroll, håndtering og oppbevaring, samt om navn og betegnelser.</article><article class="legalP" id="paragraf-9-ledd-2">Farmakopéens bestemmelser gjelder for alle som har adgang til å tilvirke eller selge legemidler. Departementet kan i det enkelte tilfelle gjøre unntak fra bestemmelsene.</article><article class="legalP" id="paragraf-9-ledd-3">Norsk farmakopé består av gjeldende utgave av Den europeiske farmakopé og av gjeldende utgave av Norske legemiddelstandarder og settes i kraft av Departementet.</article><article class="legalP" id="paragraf-9-ledd-4">Gjeldende krav, med tidspunkt for ikrafttredelse, bekjentgjøres i Norske legemiddelstandarder eller, i visse tilfeller, i form av særskilt kunngjøring fra Departementet.</article></article><article class="legalArticle" data-lovdata-URL="SF/forskrift/1995-07-20-698/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Den norske farmakopékommisjon</span></h2><article class="legalP" id="paragraf-10-ledd-1">Departementet oppnevner en Farmakopékommisjon på 5 medlemmer. Medlemmene oppnevnes for en periode på 3 år etter forslag fra Direktoratet for medisinske produkter.</article><article class="legalP" id="paragraf-10-ledd-2">Farmakopékommisjonen er rådgivende overfor Direktoratet for medisinske produkter i farmakopéspørsmål, herunder utarbeidelsen av Norske legemiddelstandarder og arbeidet i forbindelse med Den europeiske farmakopé.</article><article class="changesToParent">Endret ved <a href="forskrift/2000-12-27-1586">forskrifter 27 des 2000 nr. 1586</a> (i kraft 1 jan 2001), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1995-07-20-698/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Overtredelse av denne forskrift straffes etter § 31 i <a href="lov/1992-12-04-132/§31">lov om legemidler m.v. av 4. desember 1992 nr. 132</a>.</article></article><article class="legalArticle" data-lovdata-URL="SF/forskrift/1995-07-20-698/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft straks.</article><article class="legalP" id="paragraf-12-ledd-2">Fra samme tidspunkt oppheves forskrift av 25. november 1977 om ny farmakopé.</article></article></main></body></html>