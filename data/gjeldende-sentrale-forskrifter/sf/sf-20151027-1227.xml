<!DOCTYPE html><html lang="no"><head><title>Forskrift om validerings- og kontrollflyorganisasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-10-27-1227</dd><dt class="dokid">DokumentID</dt><dd class="dokid">SF/forskrift/2015-10-27-1227</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="publishedIn">Publisert i</dt><dd class="publishedIn">I 2015 hefte 12</dd><dt class="dateInForce">I kraft fra</dt><dd class="dateInForce">2015-10-27</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2011-06-27-655">forskrift/2011-06-27-655</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§7-4">lov/1993-06-11-101/§7-4</a></li><li><a href="lov/1993-06-11-101/§8-8">lov/1993-06-11-101/§8-8</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="forskrift/1999-12-10-1265">forskrift/1999-12-10-1265</a></li><li><a href="forskrift/1999-12-10-1273">forskrift/1999-12-10-1273</a></li></ul></dd><dt class="dateOfPublication">Kunngjort</dt><dd class="dateOfPublication">2015-10-30 16:20</dd><dt class="titleShort">Korttittel</dt><dd class="titleShort">Forskrift om validerings- og kontrollflyorganisasjoner</dd><dt class="title">Tittel</dt><dd class="title">Forskrift om validerings- og kontrollflyorganisasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 27. oktober 2015 med hjemmel i <a href="lov/1993-06-11-101">lov 11. juni 1993 nr. 101</a> om luftfart <a href="lov/1993-06-11-101">(luftfartsloven)</a> <a href="lov/1993-06-11-101/§7-4">§ 7-4</a>, <a href="lov/1993-06-11-101/§8-8">§ 8-8</a> og <a href="lov/1993-06-11-101/§9-1">§ 9-1</a>, jf. <a href="forskrift/1999-12-10-1265">delegeringsvedtak 10. desember 1999 nr. 1265</a> og <a href="forskrift/1999-12-10-1273">delegeringsvedtak 10. desember 1999 nr. 1273</a>.</dd><dt class="refid">RefID</dt><dd class="refid">forskrift/2015-10-27-1227</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om validerings- og kontrollflyorganisasjoner</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Gjennomføring i norsk rett</a></li><li><a href="#paragraf-4">§ 4. Krav til godkjenning som validerings- og kontrollflyorganisasjoner</a></li><li><a href="#paragraf-5">§ 5. Krav til godkjenning av kontrollflyutstyr</a></li><li><a href="#paragraf-6">§ 6. Krav til godkjenning av valideringspiloter</a></li><li><a href="#paragraf-7">§ 7. Krav til godkjenning av kontrollflyhåndbok</a></li><li><a href="#paragraf-8">§ 8. Validerings- og kontrollflyging</a></li><li><a href="#paragraf-9">§ 9. Suspensjon og tilbakekall</a></li><li><a href="#paragraf-10">§ 10. Overtredelsesgebyr</a></li><li><a href="#paragraf-11">§ 11. Dispensasjon</a></li><li><a href="#paragraf-12">§ 12. Ikrafttredelse, opphevelse og overgangsregel</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-10-27-1227" id="dokument"><h1>Forskrift om validerings- og kontrollflyorganisasjoner</h1><article class="legalArticle" data-lovdata-URL="SF/forskrift/2015-10-27-1227/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for organisasjoner som utfører validerings- og kontrollflyging av luftfartsanlegg for kommunikasjon, navigasjon og overvåking samt instrumentprosedyrer. Forskriften gjelder i Norge, herunder på Svalbard, samt i områder hvor Norge i henhold til internasjonale konvensjoner og avtaler er forpliktet til å yte flysikrings- og kunngjøringstjeneste.</article></article><article class="legalArticle" data-lovdata-URL="SF/forskrift/2015-10-27-1227/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften forstås med<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>spesielle besetningsmedlemmer</i>: personell som opererer kontrollflyutstyr,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>kontrollflyging</i>: en flyging som utføres for å verifisere at det utstrålte signal fra bakkeanlegget er korrekt, samt å verifisere at luftfartøyets navigasjonssystem mottar korrekt informasjon,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>valideringsflyging</i>: en type kontrollflyging som utføres for å verifisere at den designede versjon av prosedyren som er programmert i luftfartøyets Flight Management System (FMS), kan godkjennes for operativ bruk.</article></article></li></ol></article></article><article class="legalArticle" data-lovdata-URL="SF/forskrift/2015-10-27-1227/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring i norsk rett</span></h2><article class="legalP" id="paragraf-3-ledd-1">ICAO DOC 8071 Volume I Fourth Edition – 2000, 31.10.2002, Volume II Fifth Edition – 2007, 30.04.2008 og DOC 9906 Volume V First Edition – 2012 og Volume VI First Edition – 2012, gjelder som norsk forskrift.</article></article><article class="legalArticle" data-lovdata-URL="SF/forskrift/2015-10-27-1227/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til godkjenning som validerings- og kontrollflyorganisasjoner</span></h2><article class="legalP" id="paragraf-4-ledd-1">Validerings- og kontrollflyging skal kun utføres av en virksomhet med godkjenning fra Luftfartstilsynet som validerings- og kontrollflyorganisasjon.</article><article class="legalP" id="paragraf-4-ledd-2">For å få godkjenning som validerings- og kontrollflyorganisasjon må<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">virksomheten utføre spesialiserte luftfartsoperasjoner etter en selverklæring, jf. forordning <a href="eu/32012r0965">(EU) nr. 965/2012</a>, ORO.DEC.100, som gjennomført ved <a href="forskrift/2013-08-07-956">forskrift 7. august 2013 nr. 956</a> om luftfartsoperasjoner,</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">installasjoner av måleutstyr, kraftuttak og antenner være godkjent i henhold til <a href="forskrift/2013-03-04-252">forskrift 4. mars 2013 nr. 252</a> om luftdyktighets- og miljøsertifisering for luftfartøyer mv. og sertifisering av design- og produksjonsorganisasjoner <a href="forskrift/2005-05-24-461">(sertifiseringsforskriften)</a>,</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">kontrollflyet ha tekniske og operative spesifikasjoner som oppfyller krav til at flyet kan operere på norske lufthavner,</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">virksomheten utføres i samsvar med krav i DOC 8071 Volum I og II og DOC 9906 Volum V. Validerings- og kontrollflyging av en SCAT-I installasjon skal følge krav fastsatt i ICAO DOC 8071 Volume II Chapter 4 Ground-Based Augmentation Systems (GBAS),</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">spesielle besetningsmedlemmer ha kompetanse i samsvar med pkt 1.11 og 1.12 i DOC 8071 Volume I og pkt 1.11 i DOC 8071 Volume II.</article></article></li></ol></article><article class="legalP" id="paragraf-4-ledd-3">Godkjenning som validerings- og kontrollflyorganisasjon kan gis for en periode inntil fem år.</article></article><article class="legalArticle" data-lovdata-URL="SF/forskrift/2015-10-27-1227/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til godkjenning av kontrollflyutstyr</span></h2><article class="legalP" id="paragraf-5-ledd-1">Kontrollflyutstyr, herunder referanseutstyr, som skal benyttes under validerings- og kontrollflyging skal være godkjent av Luftfartstilsynet.</article></article><article class="legalArticle" data-lovdata-URL="SF/forskrift/2015-10-27-1227/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til godkjenning av valideringspiloter</span></h2><article class="legalP" id="paragraf-6-ledd-1">Valideringspiloter skal ha kompetanse i samsvar med DOC 9906 Volum VI og være godkjent av Luftfartstilsynet.</article></article><article class="legalArticle" data-lovdata-URL="SF/forskrift/2015-10-27-1227/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til godkjenning av kontrollflyhåndbok</span></h2><article class="legalP" id="paragraf-7-ledd-1">Validerings- og kontrollflyorganisasjoner skal utarbeide kontrollflyhåndbok for sin virksomhet.</article><article class="legalP" id="paragraf-7-ledd-2">Kontrollflyhåndboken skal være godkjent av Luftfartstilsynet.</article></article><article class="legalArticle" data-lovdata-URL="SF/forskrift/2015-10-27-1227/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Validerings- og kontrollflyging</span></h2><article class="legalP" id="paragraf-8-ledd-1">Luftfartstilsynet kan delta som observatør når validerings- og kontrollflyging utføres.</article><article class="legalP" id="paragraf-8-ledd-2">Ved validerings- og kontrollflyginger som utføres etter hendelser og ulykker skal rapport fra flygingen sendes til Luftfartstilsynet.</article></article><article class="legalArticle" data-lovdata-URL="SF/forskrift/2015-10-27-1227/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Suspensjon og tilbakekall</span></h2><article class="legalP" id="paragraf-9-ledd-1">Dersom innehaveren av en godkjenning gitt i medhold av denne forskrift ikke overholder vilkårene som gjelder for godkjenningen, kan Luftfartstilsynet helt eller delvis begrense, suspendere eller tilbakekalle godkjenningen.</article></article><article class="legalArticle" data-lovdata-URL="SF/forskrift/2015-10-27-1227/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h2><article class="legalP" id="paragraf-10-ledd-1">Overtredelsesgebyr etter <a href="lov/1993-06-11-101/§13a-5">luftfartsloven § 13a-5</a> nr. 6 kan ilegges for brudd på reglene i <a href="forskrift/2015-10-27-1227/§4">§ 4</a>, <a href="forskrift/2015-10-27-1227/§5">§ 5</a> og <a href="forskrift/2015-10-27-1227/§7">§ 7</a>.</article></article><article class="legalArticle" data-lovdata-URL="SF/forskrift/2015-10-27-1227/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Luftfartstilsynet kan dispensere fra kravene i <a href="forskrift/2015-10-27-1227/§6">§ 6</a> når det er nødvendig for å få gjennomført valideringsflyging og det ikke medfører at flysikkerheten reduseres under akseptabelt sikkerhetsnivå.</article></article><article class="legalArticle" data-lovdata-URL="SF/forskrift/2015-10-27-1227/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse, opphevelse og overgangsregel</span></h2><article class="legalP" id="paragraf-12-ledd-1">Forskriften trer i kraft straks.</article><article class="legalP" id="paragraf-12-ledd-2">Fra samme tidspunkt oppheves <a href="forskrift/2011-06-27-655">forskrift 27. juni 2011 nr. 655</a> om kontrollflyorganisasjoner mv.</article><article class="legalP" id="paragraf-12-ledd-3">Godkjenning av kontrollflyorganisasjon etter <a href="forskrift/2011-06-27-655">forskrift 27. juni 2011 nr. 655</a> er fortsatt gyldig inntil utløp av godkjenningsperioden.</article></article></main></body></html>