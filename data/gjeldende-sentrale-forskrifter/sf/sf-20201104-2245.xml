<!DOCTYPE html><html lang="no"><head><title>Forskrift om midlertidig kompensasjonsordning i forbindelse med avlysning eller stenging av kulturarrangementer planlagt avholdt i oktober til desember 2020 som følge av covid-19-utbruddet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-04-2245</dd><dt class="dokid">DokumentID</dt><dd class="dokid">SF/forskrift/2020-11-04-2245</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for medier og kunst</li></ul></dd><dt class="dateInForce">I kraft fra</dt><dd class="dateInForce">2020-11-04</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-03-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-03-02-589">forskrift/2021-03-02-589</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-11-06 15:15</dd><dt class="titleShort">Korttittel</dt><dd class="titleShort">Forskrift om midl. kompensasjonsordning i forbindelse med avlysning eller stenging av kulturarrangementer planlagt avholdt i oktober til desember 2020 som følge av covid-19-utbruddet</dd><dt class="title">Tittel</dt><dd class="title">Forskrift om midlertidig kompensasjonsordning i forbindelse med avlysning eller stenging av kulturarrangementer planlagt avholdt i oktober til desember 2020 som følge av covid-19-utbruddet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 4. november 2020 til gjennomføring av Stortingets budsjettvedtak 9. oktober 2020. <br /> <strong>Endret</strong> ved forskrifter <a href="forskrift/2020-11-27-2498">27 nov 2020 nr. 2498</a>, <a href="forskrift/2020-12-18-3028">18 des 2020 nr. 3028</a>, <a href="forskrift/2021-03-02-589">2 mars 2021 nr. 589</a>.</dd><dt class="refid">RefID</dt><dd class="refid">forskrift/2020-11-04-2245</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midlertidig kompensasjonsordning i forbindelse med avlysning eller stenging av kulturarrangementer planlagt avholdt i oktober til desember 2020 som følge av covid-19-utbruddet</a><ul class="tocSubUl"><li><a href="#kapittel-1" data-child-interval="§ 1">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li></ul></li><li><a href="#kapittel-2" data-child-interval="§§ 2 – 4">Kapittel 2. Kompensasjon til arrangører</a><ul class="tocSubUl"><li><a href="#kapittel-2-paragraf-1">§ 2. Generelle vilkår</a></li><li><a href="#kapittel-2-paragraf-2">§ 3. Hvilke tap eller utgifter det kan gis kompensasjon for</a></li><li><a href="#kapittel-2-paragraf-3">§ 4. Tildelingskriterier</a></li></ul></li><li><a href="#kapittel-3" data-child-interval="§§ 5 – 7">Kapittel 3. Kompensasjon til underleverandører</a><ul class="tocSubUl"><li><a href="#kapittel-3-paragraf-1">§ 5. Generelle vilkår</a></li><li><a href="#kapittel-3-paragraf-2">§ 6. Hvilke tap eller utgifter det kan gis kompensasjon for</a></li><li><a href="#kapittel-3-paragraf-3">§ 7. Tildelingskriterier for underleverandører</a></li></ul></li><li><a href="#kapittel-4" data-child-interval="§§ 8 – 12">Kapittel 4. Krav til søknaden, saksbehandlingsregler, kontroll m.m.</a><ul class="tocSubUl"><li><a href="#kapittel-4-paragraf-1">§ 8. Krav til søknaden</a></li><li><a href="#kapittel-4-paragraf-2">§ 9. Saksbehandlingsregler</a></li><li><a href="#kapittel-4-paragraf-3">§ 10. Dokumentasjon</a></li><li><a href="#kapittel-4-paragraf-4">§ 11. Kontroll</a></li><li><a href="#kapittel-4-paragraf-5">§ 12. Tilbakebetaling</a></li></ul></li><li><a href="#kapittel-5" data-child-interval="§ 13">Kapittel 5. Ikrafttredelse</a><ul class="tocSubUl"><li><a href="#kapittel-5-paragraf-1">§ 13. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2020-11-04-2245" id="dokument"><h1>Forskrift om midlertidig kompensasjonsordning i forbindelse med avlysning eller stenging av kulturarrangementer planlagt avholdt i oktober til desember 2020 som følge av covid-19-utbruddet</h1><section class="section" data-name="kap1" id="kapittel-1" data-lovdata-URL="SF/forskrift/2020-11-04-2245/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2020-11-04-2245/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne ordningen er å kompensere tap og merutgifter i forbindelse med avlysning eller stenging av arrangementer i kultursektoren som følge av pålegg gitt av offentlige myndigheter i forbindelse med covid-19-utbruddet.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2020-11-04-2245/KAPITTEL_2"><h2>Kapittel 2. Kompensasjon til arrangører</h2><article class="legalArticle" data-lovdata-URL="SF/forskrift/2020-11-04-2245/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår</span></h3><article class="legalP" id="kapittel-2-paragraf-1-ledd-1">Arrangører som i hovedsak formidler eller gjør kunst og kultur tilgjengelig til allmennheten kan søke om kompensasjon når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Arrangøren har sin hovedvirksomhet i Norge og var registrert i Enhetsregisteret før 12. mars 2020.</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Arrangøren har planlagt å avholde kulturarrangement åpent for allmennheten i Norge i perioden fra og med 1. oktober til og med 31. desember 2020, og kulturarrangementet var planlagt før 5. november 2020.</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Kulturarrangement som nevnt i bokstav b er avlyst eller stengt som følge av pålegg gitt av offentlige myndigheter i forbindelse med covid-19-utbruddet.</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Arrangørens tapte billettinntekter og merutgifter etter <a href="forskrift/2020-11-04-2245/§3">§ 3</a> utgjør, etter eventuelle avkortninger som nevnt i <a href="forskrift/2020-11-04-2245/§4">§ 4</a> første, til og med fjerde ledd, minimum 12&#xa0;500 kroner til sammen for kulturarrangement planlagt avholdt i perioden fra og med 1. til og med 31. oktober 2020, eller 25&#xa0;000 kroner til sammen for kulturarrangement planlagt avholdt i perioden fra og med 1. november til og med 31. desember 2020.</article></article></li><li data-name="e." value="5"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">Arrangøren er ikke under konkursbehandling.</article></article></li></ol></article><article class="legalP" id="kapittel-2-paragraf-1-ledd-2">Arrangører som mottar 60 prosent eller mer av sine inntekter fra offentlig tilskudd i 2019 eller som er registrert i Frivillighetsregisteret, har ikke rett til kompensasjon etter denne forskriften.</article><article class="legalP" id="kapittel-2-paragraf-1-ledd-3">Arrangører som har mottatt støtte til samme arrangement i henhold til <a href="forskrift/2020-10-19-2070">forskrift 19. oktober 2020 nr. 2070 om midlertidig tilskudd til kulturarrangementer som følge av covid-19</a>, har ikke rett til kompensasjon etter denne forskriften.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2245/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvilke tap eller utgifter det kan gis kompensasjon for</span></h3><article class="legalP" id="kapittel-2-paragraf-2-ledd-1">Det kan gis kompensasjon for netto tapte billettinntekter og merutgifter ved avlysning eller stenging av kulturarrangementer som nevnt i <a href="forskrift/2020-11-04-2245/§2">§ 2</a> første ledd bokstav b, som følge av pålegg gitt av offentlige myndigheter i forbindelse med covid-19-utbruddet.</article><article class="legalP" id="kapittel-2-paragraf-2-ledd-2">Med netto tapte billettinntekter menes differansen mellom arrangørens faktiske billettinntekter for kulturarrangementet det søkes kompensasjon for, og gjennomsnittet av arrangørens faktiske billettinntekter for tilsvarende eller sammenlignbare kulturarrangement avholdt i 2017–2019.</article><article class="legalP" id="kapittel-2-paragraf-2-ledd-3">For arrangører med planlagt kulturarrangement i 2020 uten tilsvarende eller sammenlignbare kulturarrangementer i foregående år, eller arrangører som har gjort vesentlig endringer i kulturarrangement det søkes kompensasjon for, utgjør netto tapte billettinntekter differensen mellom arrangementets budsjetterte billettinntekter og arrangementets faktiske billettinntekter.</article><article class="legalP" id="kapittel-2-paragraf-2-ledd-4">Med merutgifter som følge av at et kulturarrangement avlyses eller stenges, menes utgifter som oppstår som en direkte følge av avlysningen eller stengingen. Utgifter som påløper uavhengig av avlysning eller stenging av kulturarrangementet, regnes ikke som merutgifter.</article><article class="legalP" id="kapittel-2-paragraf-2-ledd-5">Tapte billettinntekter og merutgifter som har blitt dekket av offentlig kompensasjon utenfor denne ordningen, kompenseres ikke. Tapte billettinntekter og merutgifter som har blitt dekket eller kan dekkes av arrangørens forsikringsordning eller avtale mv., dekkes heller ikke.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2245/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tildelingskriterier</span></h3><article class="legalP" id="kapittel-2-paragraf-3-ledd-1">Netto tapte billettinntekter etter <a href="forskrift/2020-11-04-2245/§3">§ 3</a> annet ledd skal sammen med det faktiske resultatet for avlyst og stengt kulturarrangement ikke overstige arrangørens gjennomsnittlige resultat for tilsvarende eller sammenlignbare arrangement i 2017–2019. I slike tilfeller vil Kulturrådet trekke fra det overskytende beløpet ved beregning av kompensasjon.</article><article class="legalP" id="kapittel-2-paragraf-3-ledd-2">Netto tapte billettinntekter etter <a href="forskrift/2020-11-04-2245/§3">§ 3</a> tredje ledd skal sammen med det faktiske resultatet for avlyst og stengt kulturarrangement ikke overstige arrangementets budsjetterte resultat før avlysning eller stenging. I slike tilfeller vil Kulturrådet trekke fra det overskytende beløpet ved beregning av kompensasjon.</article><article class="legalP" id="kapittel-2-paragraf-3-ledd-3">Ved beregning av det faktiske resultatet for avlyste og stengte kulturarrangement etter første og andre ledd skal bortfalte kostnader og kostnader som kompenseres gjennom andre offentlige tilskuddsordninger knyttet til covid-19 trekkes fra.</article><article class="legalP" id="kapittel-2-paragraf-3-ledd-4">Kulturrådet kan vurdere kulturarrangementenes budsjetterte resultat opp mot overskudd for kulturarrangementer i tidligere år eller lignende kulturarrangementer. Ved større avvik mellom et arrangements budsjetterte resultat knyttet til billettinntekter og resultat fra billettinntekter for tidligere eller liknende kulturarrangementer, vil det avvikende beløpet trekkes fra ved beregning av kompensasjon eller kreves tilbakebetalt hvis kompensasjon allerede er tildelt, med mindre arrangøren kan dokumentere saklig grunn for avviket.</article><article class="legalP" id="kapittel-2-paragraf-3-ledd-5">For avlyst eller stengt kulturarrangement kompenseres arrangør for<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-5-punkt-1"><article class="legalP" id="kapittel-2-paragraf-3-ledd-5-punkt-1-ledd-1">inntil 70 prosent av netto tapte billettinntekter etter eventuelle avkortninger etter første og andre ledd og inntil 70 prosent av merutgifter, for kulturarrangement planlagt avholdt i perioden fra og med 1. oktober til og med 31. oktober 2020, og</article></article></li><li data-name="b." value="2"><article class="listArticle" id="kapittel-2-paragraf-3-ledd-5-punkt-2"><article class="legalP" id="kapittel-2-paragraf-3-ledd-5-punkt-2-ledd-1">inntil 50 prosent av netto tapte billettinntekter etter eventuelle avkortninger etter første og andre ledd og inntil 50 prosent av merutgifter, for kulturarrangement planlagt avholdt i perioden fra og med 1. november til og med 31. desember 2020.</article></article></li></ol></article><article class="legalP" id="kapittel-2-paragraf-3-ledd-6">Maksimal kompensasjon er 3,5 millioner kroner samlet per arrangør for perioden 1. oktober til og med 31. desember 2020.</article><article class="legalP" id="kapittel-2-paragraf-3-ledd-7">Det utbetales ikke kompensasjon dersom det innen utbetalingen blir åpnet konkurs hos arrangøren.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2020-11-04-2245/KAPITTEL_3"><h2>Kapittel 3. Kompensasjon til underleverandører</h2><article class="legalArticle" data-lovdata-URL="SF/forskrift/2020-11-04-2245/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle vilkår</span></h3><article class="legalP" id="kapittel-3-paragraf-1-ledd-1">Underleverandører til kulturarrangement kan søke om kompensasjon når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Underleverandøren har sin hovedvirksomhet i Norge og var registrert i Enhetsregisteret før 12. mars 2020.</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Underleverandøren skulle levere tjenester/innhold til kulturarrangement åpent for allmennheten i Norge i perioden fra og med 1. oktober til og med 31. desember 2020, og kulturarrangementet var planlagt av arrangør før 5. november 2020.</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Kulturarrangement som nevnt i bokstav b, er avlyst eller stengt som følge av pålegg gitt av offentlige myndigheter i forbindelse med covid-19-utbruddet.</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Underleverandøren har hatt et omsetningsfall på minst 30 prosent i kalendermånedene det søkes tilskudd for i perioden fra og med 1. oktober til og med 31. desember 2020, sammenlignet med tilsvarende måned i 2019, forutsatt at underleverandøren var registrert i Enhetsregisteret på det tidspunktet.</article></article></li><li data-name="e." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Underleverandørens tapte inntekter eller merutgifter etter <a href="forskrift/2020-11-04-2245/§6">§ 6</a> utgjør etter eventuelle avkortninger som nevnt i <a href="forskrift/2020-11-04-2245/§6">§ 6</a> fjerde ledd og <a href="forskrift/2020-11-04-2245/§7">§ 7</a> femte og sjette ledd, minimum 12&#xa0;500 kroner til sammen for kulturarrangement planlagt avholdt i perioden fra og med 1. oktober til og med 31. oktober 2020, eller 25&#xa0;000 kroner til sammen for kulturarrangement planlagt avholdt i perioden fra og med 1. november til og med 31. desember 2020.</article></article></li><li data-name="f." value="6"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">Underleverandøren er ikke under konkursbehandling.</article></article></li></ol></article><article class="legalP" id="kapittel-3-paragraf-1-ledd-2">Med underleverandør menes aktører innenfor lys, lyd, bilde og rigg, artister, management, booking og filmdistributører som leverer tjenester eller innhold til et kulturarrangement, og aktører som leier ut lokaler der det skal gjennomføres et kulturarrangement.</article><article class="legalP" id="kapittel-3-paragraf-1-ledd-3">Underleverandør som mottar 60 prosent eller mer av sine inntekter fra offentlig tilskudd i 2019 eller som er registrert i Frivillighetsregisteret, har ikke rett til kompensasjon etter denne forskriften.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2245/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvilke tap eller utgifter det kan gis kompensasjon for</span></h3><article class="legalP" id="kapittel-3-paragraf-2-ledd-1">Det kan gis kompensasjon for netto tapte inntekter og merutgifter ved avlysning eller stenging av kulturarrangementer som nevnt i <a href="forskrift/2020-11-04-2245/§5">§ 5</a> første ledd bokstav b, som følge av pålegg gitt av offentlige myndigheter i forbindelse med covid-19-utbruddet.</article><article class="legalP" id="kapittel-3-paragraf-2-ledd-2">Med netto tapte inntekter menes differansen mellom underleverandørens faktiske inntekter fra kulturarrangementet det søkes kompensasjon for, og gjennomsnittet av underleverandørens faktiske inntekter for tilsvarende eller sammenlignbare kulturarrangement avholdt i 2017–2019.</article><article class="legalP" id="kapittel-3-paragraf-2-ledd-3">For underleverandører uten inntekter fra tilsvarende eller sammenlignbare kulturarrangementer i foregående år som har kontrakt på leveranse til kulturarrangement i perioden 1. oktober til 31. desember, kan kompensasjonen i stedet beregnes ut fra de tapte kontraktsfestede inntektene for det avlyste eller stengte kulturarrangementet.</article><article class="legalP" id="kapittel-3-paragraf-2-ledd-4">Kulturrådet kan vurdere de kontraktsfestede inntektene opp mot inntekter fra tidligere eller lignende kulturarrangementer. Ved større avvik mellom de kontraktsfestede inntektene og inntekter fra tidligere eller liknende kulturarrangementer, vil det avvikende beløpet trekkes fra før beregning av kompensasjon eller kreves tilbakebetalt hvis kompensasjon allerede er tildelt, med mindre underleverandøren kan dokumentere saklig grunn for avviket.</article><article class="legalP" id="kapittel-3-paragraf-2-ledd-5">Tapte inntekter og merutgifter som har blitt dekket av offentlig kompensasjon utenfor denne ordningen, kompenseres ikke. Tapte inntekter og merutgifter som har blitt dekket eller kan dekkes av underleverandørens forsikringsordning eller avtale mv., dekkes heller ikke.</article><article class="legalP" id="kapittel-3-paragraf-2-ledd-6">Med merutgifter menes utgifter som definert i <a href="forskrift/2020-11-04-2245/§3">§ 3</a> fjerde ledd.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2245/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tildelingskriterier for underleverandører</span></h3><article class="legalP" id="kapittel-3-paragraf-3-ledd-1">For levering av tjenester eller innhold til avlyst eller stengt kulturarrangement kompenseres underleverandør for<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">inntil 50 prosent av netto tapte inntekter etter eventuell avkortning etter fjerde og femte ledd og <a href="forskrift/2020-11-04-2245/§6">§ 6</a> fjerde ledd og inntil 70 prosent av merutgifter, for kulturarrangement planlagt avholdt i perioden fra og med 1. til og med 31. oktober 2020, og</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">inntil 50 prosent av netto tapte inntekter etter eventuell avkortning etter fjerde og femte ledd og <a href="forskrift/2020-11-04-2245/§6">§ 6</a> fjerde ledd og inntil 50 prosent av merutgifter, for kulturarrangement planlagt avholdt i perioden fra og med 1. november til og med 31. desember 2020.</article></article></li></ol></article><article class="legalP" id="kapittel-3-paragraf-3-ledd-2">Maksimal kompensasjon er 3,5 millioner kroner samlet per underleverandør for perioden 1. oktober til og med 31. desember 2020.</article><article class="legalP" id="kapittel-3-paragraf-3-ledd-3">Maksimal kompensasjon for selvstendig næringsdrivende er 432&#xa0;971 kroner på årsbasis, inkludert kompensasjon tildelt under <a href="forskrift/2020-07-16-1568">forskrifter 16. juli 2020 nr. 1568</a> og 4. november 2020 om midlertidig kompensasjonsordning i forbindelse med avlysning, stenging eller utsettelse av kulturarrangementer som følge av covid-19-utbruddet.</article><article class="legalP" id="kapittel-3-paragraf-3-ledd-4">For underleverandører som søker på grunnlag av gjennomsnittlige inntekter, jf. <a href="forskrift/2020-11-04-2245/§6">§ 6</a> andre ledd, skal netto tapte inntekter sammen med det faktiske resultatet for avlyst og stengt kulturarrangement ikke overstige underleverandørens gjennomsnittlig resultat fra tilsvarende eller sammenlignbar kulturarrangement i 2017–2019. I slike tilfeller vil Kulturrådet trekke fra det overskytende beløpet ved beregning av kompensasjon.</article><article class="legalP" id="kapittel-3-paragraf-3-ledd-5">For underleverandører som søker på grunnlag av kontraktsfestede inntekter, jf. <a href="forskrift/2020-11-04-2245/§6">§ 6</a> tredje ledd, skal netto tapte inntekter sammen med det faktiske resultatet for avlyst og stengt kulturarrangement ikke overstige underleverandørens budsjetterte resultat før avlysning eller stenging. I slike tilfeller vil Kulturrådet trekke fra det overskytende beløpet ved beregning av kompensasjon.</article><article class="legalP" id="kapittel-3-paragraf-3-ledd-6">Ved beregning av det faktiske resultatet for avlyste og stengte kulturarrangement etter fjerde og femte ledd skal bortfalte kostnader og kostnader som kompenseres gjennom andre offentlige tilskuddsordninger knyttet til covid-19 trekkes fra.</article><article class="legalP" id="kapittel-3-paragraf-3-ledd-7">Det utbetales ikke kompensasjon dersom det innen utbetalingen blir åpnet konkurs hos underleverandøren.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2020-11-04-2245/KAPITTEL_4"><h2>Kapittel 4. Krav til søknaden, saksbehandlingsregler, kontroll m.m.</h2><article class="legalArticle" data-lovdata-URL="SF/forskrift/2020-11-04-2245/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til søknaden</span></h3><article class="legalP" id="kapittel-4-paragraf-1-ledd-1">Søknad om kompensasjon skal leveres elektronisk via Norsk kulturråds nettsider. Nærmere informasjon vil fremgå av søknadsskjemaet og Norsk kulturråds nettsider.</article><article class="legalP" id="kapittel-4-paragraf-1-ledd-2">Søknadsfrist vil bli fastsatt av Kulturdepartementet.</article><article class="legalP" id="kapittel-4-paragraf-1-ledd-3">Arrangører skal oppgi følgende opplysninger i søknadsskjemaet:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-3-punkt-1"><article class="legalP" id="kapittel-4-paragraf-1-ledd-3-punkt-1-ledd-1">Bekreftelse på at vilkårene i <a href="forskrift/2020-11-04-2245/§2">§ 2</a> er oppfylt.</article></article></li><li data-name="b." value="2"><article class="listArticle" id="kapittel-4-paragraf-1-ledd-3-punkt-2"><article class="legalP" id="kapittel-4-paragraf-1-ledd-3-punkt-2-ledd-1">Oversikt over tap og merutgifter som søkes kompensert i henhold til <a href="forskrift/2020-11-04-2245/§3">§ 3</a>.</article></article></li><li data-name="c." value="3"><article class="listArticle" id="kapittel-4-paragraf-1-ledd-3-punkt-3"><article class="legalP" id="kapittel-4-paragraf-1-ledd-3-punkt-3-ledd-1">Informasjon om hvorvidt arrangementet er et samarbeid mellom flere arrangører.</article></article></li><li data-name="d." value="4"><article class="listArticle" id="kapittel-4-paragraf-1-ledd-3-punkt-4"><article class="legalP" id="kapittel-4-paragraf-1-ledd-3-punkt-4-ledd-1">Bekreftelse på at kompensasjon ikke har blitt dekket eller kan dekkes på annen måte, jf. <a href="forskrift/2020-11-04-2245/§3">§ 3</a> femte ledd.</article></article></li><li data-name="e." value="5"><article class="listArticle" id="kapittel-4-paragraf-1-ledd-3-punkt-5"><article class="legalP" id="kapittel-4-paragraf-1-ledd-3-punkt-5-ledd-1">Opplysninger om netto tapte billettinntekter etter <a href="forskrift/2020-11-04-2245/§3">§ 3</a> annet ledd sammen med det faktiske resultat for det avlyste og stengte kulturarrangementet, vil overstige arrangørens gjennomsnittlige resultat for tilsvarende eller sammenlignbare arrangement i 2017–2019, jf. <a href="forskrift/2020-11-04-2245/§4">§ 4</a> første ledd, eller opplysninger om netto tapte billettinntekter etter <a href="forskrift/2020-11-04-2245/§3">§ 3</a> tredje ledd sammen med det faktiske resultatet for avlyst og stengt kulturarrangement vil overstige arrangementets budsjetterte resultat før avlysning eller stenging, jf. <a href="forskrift/2020-11-04-2245/§4">§ 4</a> andre ledd.</article></article></li></ol></article><article class="legalP" id="kapittel-4-paragraf-1-ledd-4">Dersom et arrangement er et samarbeid mellom flere arrangører, skal den enkelte arrangøren søke om kompensasjon for sin andel av tapte inntekter og eventuelle merutgifter, jf. <a href="forskrift/2020-11-04-2245/§3">§ 3</a>.</article><article class="legalP" id="kapittel-4-paragraf-1-ledd-5">Underleverandører skal oppgi følgende opplysninger i søknadsskjemaet:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-5-punkt-1"><article class="legalP" id="kapittel-4-paragraf-1-ledd-5-punkt-1-ledd-1">Bekreftelse på at vilkårene i <a href="forskrift/2020-11-04-2245/§5">§ 5</a> er oppfylt.</article></article></li><li data-name="b." value="2"><article class="listArticle" id="kapittel-4-paragraf-1-ledd-5-punkt-2"><article class="legalP" id="kapittel-4-paragraf-1-ledd-5-punkt-2-ledd-1">Oversikt over tap og merutgifter som søkes kompensert i henhold til <a href="forskrift/2020-11-04-2245/§6">§ 6</a>.</article></article></li><li data-name="c." value="3"><article class="listArticle" id="kapittel-4-paragraf-1-ledd-5-punkt-3"><article class="legalP" id="kapittel-4-paragraf-1-ledd-5-punkt-3-ledd-1">Bekreftelse på at kompensasjon ikke har blitt dekket eller kan dekkes på annen måte, jf. <a href="forskrift/2020-11-04-2245/§6">§ 6</a> fjerde ledd.</article></article></li><li data-name="d." value="4"><article class="listArticle" id="kapittel-4-paragraf-1-ledd-5-punkt-4"><article class="legalP" id="kapittel-4-paragraf-1-ledd-5-punkt-4-ledd-1">Opplysninger om netto tapte inntekter etter <a href="forskrift/2020-11-04-2245/§6">§ 6</a> andre ledd sammen med det faktiske resultatet for det avlyste og stengte kulturarrangementet, vil overstige underleverandørens gjennomsnittlige resultat for tilsvarende eller sammenlignbare arrangement i 2017–2019, jf. <a href="forskrift/2020-11-04-2245/§7">§ 7</a> fjerde ledd, eller opplysninger om netto tapte inntekter etter <a href="forskrift/2020-11-04-2245/§6">§ 6</a> tredje ledd sammen med det faktiske resultatet for avlyst og stengt kulturarrangement overstiger underleverandørens budsjetterte resultat før avlysning eller stenging, jf. <a href="forskrift/2020-11-04-2245/§7">§ 7</a> femte ledd.</article></article></li></ol></article><article class="legalP" id="kapittel-4-paragraf-1-ledd-6">Dersom flere underleverandører er part i samme kontrakt eller i underliggende kontrakt, skal hver enkelt underleverandør kun søke om kompensasjon for sin andel av tapte inntekter og merutgifter.</article><article class="legalP" id="kapittel-4-paragraf-1-ledd-7">Det kan ikke søkes kompensasjon som både arrangør og underleverandør på samme kulturarrangement.</article><article class="legalP" id="kapittel-4-paragraf-1-ledd-8">Norsk kulturråd kan også be om ytterligere opplysninger som er nødvendige for behandling av søknader etter denne forskriften</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2245/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Saksbehandlingsregler</span></h3><article class="legalP" id="kapittel-4-paragraf-2-ledd-1">Ordningen forvaltes av Norsk kulturråd.</article><article class="legalP" id="kapittel-4-paragraf-2-ledd-2">Klagenemnda for tilskudd til kulturarrangementer er klageinstans for enkeltvedtak etter forskriften.</article><article class="legalP" id="kapittel-4-paragraf-2-ledd-3">Klagenemnda kan ikke omgjøre Norsk kulturråds vedtak etter eget tiltak.</article><article class="legalP" id="kapittel-4-paragraf-2-ledd-4">Klagenemnda er vedtaksfør når minst tre medlemmer er til stede og avgjør sakene med vanlig flertall. Ved stemmelikhet har lederen dobbeltstemme. Nemndleder kan fatte vedtak alene i saker der klagen klart ikke kan føre frem.</article><article class="legalP" id="kapittel-4-paragraf-2-ledd-5">Departementet kan ikke instruere klagenemnda i enkeltsaker eller omgjøre klagenemndas vedtak etter forskriften.</article><article class="changesToParent">Endret ved forskrifter <a href="forskrift/2020-11-27-2498">27 nov 2020 nr. 2498</a>, <a href="forskrift/2021-03-02-589">2 mars 2021 nr. 589</a>.</article></article><article class="legalArticle" data-lovdata-URL="SF/forskrift/2020-11-04-2245/§10" data-name="§10" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon</span></h3><article class="legalP" id="kapittel-4-paragraf-3-ledd-1">Søkere må på forespørsel bl.a. kunne dokumentere:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Spesifikasjon av hvilke kulturarrangementer som inngår i søknad.</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Tapet eller merutgiftene som søkes kompensert etter <a href="forskrift/2020-11-04-2245/§3">§ 3</a> eller <a href="forskrift/2020-11-04-2245/§6">§ 6</a>, for eksempel ved å legge frem regnskap fra tidligere års sammenlignbare kulturarrangementer, avtaler, intensjonsavtaler og/eller annen relevant informasjon som viser kostnader, inntekter og eventuelt overskudd, jf. <a href="forskrift/2020-11-04-2245/§4">§ 4</a> eller <a href="forskrift/2020-11-04-2245/§7">§ 7</a>.</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Budsjetterte inntekter og utgifter for arrangementet før beslutning om avlysning eller stenging.</article></article></li><li data-name="d." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">Kontrakter på leveranse av tjenester/innhold til kulturarrangement for underleverandører, jf. <a href="forskrift/2020-11-04-2245/§6">§ 6</a> andre ledd.</article></article></li><li data-name="e." value="5"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">Faktiske inntekter og utgifter for arrangementet etter beslutning om avlysning eller stenging.</article></article></li><li data-name="f." value="6"><article class="listArticle" id="kapittel-4-paragraf-3-ledd-1-punkt-6"><article class="legalP" id="kapittel-4-paragraf-3-ledd-1-punkt-6-ledd-1">At tapet eller merutgiftene ikke er blitt dekket eller kan dekkes på annen måte, jf. <a href="forskrift/2020-11-04-2245/§3">§ 3</a> femte ledd eller <a href="forskrift/2020-11-04-2245/§6">§ 6</a> femte ledd.</article></article></li><li data-name="g." value="7"><article class="listArticle" id="kapittel-4-paragraf-3-ledd-1-punkt-7"><article class="legalP" id="kapittel-4-paragraf-3-ledd-1-punkt-7-ledd-1">At det ble gitt pålegg fra offentlige myndigheter om avlysning eller stenging av arrangementet, samt datoen arrangementet ble avlyst eller stengt.</article></article></li><li data-name="h." value="8"><article class="listArticle" id="kapittel-4-paragraf-3-ledd-1-punkt-8"><article class="legalP" id="kapittel-4-paragraf-3-ledd-1-punkt-8-ledd-1">At kulturarrangement som inngår i søknad var planlagt av arrangør før 5. november 2020, jf. <a href="forskrift/2020-11-04-2245/§2">§ 2</a> første ledd bokstav b og <a href="forskrift/2020-11-04-2245/§5">§ 5</a> første ledd bokstav b.</article></article></li></ol></article><article class="legalP" id="kapittel-4-paragraf-3-ledd-2">Budsjett og regnskap skal på forespørsel bekreftes av daglig leder eller styreleder. Søkes det om kompensasjon for tap eller merutgifter over 1 million kroner, skal det på forespørsel kunne fremlegges revisorattestestasjon for beregningen av kompensasjonsbeløpet.</article><article class="changesToParent">Endret ved forskrift <a href="forskrift/2020-12-18-3028">18 des 2020 nr. 3028</a>.</article></article><article class="legalArticle" data-lovdata-URL="SF/forskrift/2020-11-04-2245/§11" data-name="§11" id="kapittel-4-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h3><article class="legalP" id="kapittel-4-paragraf-4-ledd-1">Norsk kulturråd fører kontroll med at vilkårene for å motta kompensasjon etter ordningen er oppfylt. Det skal gjennomføres etterhåndskontroll av søkere som får kompensasjon etter denne forskriften på 9 millioner kroner eller mer. Det skal også gjennomføres etterhåndskontroll av øvrige søkere som mottar kompensasjon etter denne forskriften basert på en risiko- og vesentlighetsvurdering.</article><article class="legalP" id="kapittel-4-paragraf-4-ledd-2">Søker plikter på forespørsel å fremlegge alle opplysninger som er nødvendige for at Norsk kulturråd kan føre kontroll etter denne forskriften. Søker skal oppbevare all dokumentasjon om at vilkårene for å motta kompensasjon er oppfylt i ti år beregnet fra året etter søknadsåret.</article></article><article class="legalArticle" data-lovdata-URL="SF/forskrift/2020-11-04-2245/§12" data-name="§12" id="kapittel-4-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakebetaling</span></h3><article class="legalP" id="kapittel-4-paragraf-5-ledd-1">Dersom en søker gir ufullstendige eller feilaktige opplysninger i søknaden om kompensasjon, og dette medfører at det utbetales uberettiget eller for høy kompensasjon, kan beløpet helt eller delvis kreves tilbakebetalt. Dersom kompensasjonen ennå ikke er utbetalt, kan beløpet holdes helt eller delvis tilbake eller bortfalle.</article><article class="legalP" id="kapittel-4-paragraf-5-ledd-2">Dersom det utbetales for høy kompensasjon på grunn av feil fra forvalters side, kan den uberettigede andelen av kompensasjonen kreves tilbakebetalt.</article></article></section><section class="section" data-name="kap5" id="kapittel-5" data-lovdata-URL="SF/forskrift/2020-11-04-2245/KAPITTEL_5"><h2>Kapittel 5. Ikrafttredelse</h2><article class="legalArticle" data-lovdata-URL="SF/forskrift/2020-11-04-2245/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft straks.</article></article></section></main></body></html>