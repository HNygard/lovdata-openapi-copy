<!DOCTYPE html><html lang="no"><head><title>Forskrift om faste forsvarere og bistandsadvokater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-03-04-251</dd><dt class="dokid">DokumentID</dt><dd class="dokid">SF/forskrift/2011-03-04-251</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavd.</li></ul></dd><dt class="publishedIn">Publisert i</dt><dd class="publishedIn">I 2011 hefte 3</dd><dt class="dateInForce">I kraft fra</dt><dd class="dateInForce">2011-03-04</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1954-07-08-3">forskrift/1954-07-08-3</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-05-22-25/§101">lov/1981-05-22-25/§101</a></li><li><a href="lov/1981-05-22-25/§107g">lov/1981-05-22-25/§107g</a></li></ul></dd><dt class="dateOfPublication">Kunngjort</dt><dd class="dateOfPublication">2011-03-08 14:40</dd><dt class="titleShort">Korttittel</dt><dd class="titleShort">Forskrift om faste forsvarere og bistandsadvokater</dd><dt class="title">Tittel</dt><dd class="title">Forskrift om faste forsvarere og bistandsadvokater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 4. mars 2011 med hjemmel i <a href="lov/1981-05-22-25">lov 22. mai 1981 nr. 25</a> om rettergangsmåten i straffesaker (Straffeprosessloven) <a href="lov/1981-05-22-25/§101">§ 101</a> og <a href="lov/1981-05-22-25/§107g">§ 107g</a>. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2011-03-04-251</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om faste forsvarere og bistandsadvokater</a><ul class="tocSubUl"><li><a href="#paragraf-1">§ 1. Antall</a></li><li><a href="#paragraf-2">§ 2. Funksjonstid</a></li><li><a href="#paragraf-3">§ 3. Oppsigelse og tjenestefri</a></li><li><a href="#paragraf-4">§ 4. Aldersgrense</a></li><li><a href="#paragraf-5">§ 5. Kunngjøring og innstilling</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-03-04-251" id="dokument"><h1>Forskrift om faste forsvarere og bistandsadvokater</h1><article class="legalArticle" data-lovdata-URL="SF/forskrift/2011-03-04-251/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Antall</span></h2><article class="legalP" id="paragraf-1-ledd-1">Domstoladministrasjonen fastsetter antallet faste forsvarere og bistandsadvokater ved den enkelte domstol. For Høyesterett avgjør Domstoladministrasjonen om det skal antas faste bistandsadvokater.</article><article class="legalP" id="paragraf-1-ledd-2">Verv som fast forsvarer eller bistandsadvokat ved første og annen rettsinstans gjelder både for den aktuelle tingrett og for lagmannsretten i det lagsognet tingretten tilhører.</article></article><article class="legalArticle" data-lovdata-URL="SF/forskrift/2011-03-04-251/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Funksjonstid</span></h2><article class="legalP" id="paragraf-2-ledd-1">Faste forsvarere og bistandsadvokater ved tingrett og lagmannsrett antas på åremål for 6 år med adgang til gjenoppnevning. Gjenoppnevning utover én periode kan bare skje når særlige grunner tilsier det. Faste forsvarere og bistandsadvokater for Høyesterett antas på åremål for 8 år uten adgang til gjenoppnevning.</article></article><article class="legalArticle" data-lovdata-URL="SF/forskrift/2011-03-04-251/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppsigelse og tjenestefri</span></h2><article class="legalP" id="paragraf-3-ledd-1">For verv som fast forsvarer eller bistandsadvokat gjelder en gjensidig oppsigelsesfrist på 3 måneder.</article><article class="legalP" id="paragraf-3-ledd-2">Domstolleder kan innvilge permisjon fra vervet på inntil 6 måneder ved sykdom og inntil 3 måneder i andre tilfeller, samt anta stedfortreder i permisjonstiden. Innvilgelse av permisjoner og antakelser av stedfortredere for lengre perioder enn dette behandles av Domstoladministrasjonen.</article></article><article class="legalArticle" data-lovdata-URL="SF/forskrift/2011-03-04-251/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Aldersgrense</span></h2><article class="legalP" id="paragraf-4-ledd-1">Øvre aldersgrense for faste forsvarere og bistandsadvokater er 70 år. Den faste forsvarer eller bistandsadvokat plikter å fratre ved første månedsskifte etter at aldersgrensen for vervet er nådd.</article></article><article class="legalArticle" data-lovdata-URL="SF/forskrift/2011-03-04-251/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kunngjøring og innstilling</span></h2><article class="legalP" id="paragraf-5-ledd-1">Ledig verv som fast forsvarer eller bistandsadvokat ved tingrett og lagmannsrett skal kunngjøres av tingretten i en av de mest leste aviser i lagsognet og for øvrig slik tingretten finner hensiktsmessig. Kopi av kunngjøringen skal sendes den lokale krets av Den Norske Advokatforening. Søknadsfrist bør være 3 uker fra dato for innrykk.</article><article class="legalP" id="paragraf-5-ledd-2">Etter søknadsfristens utløp avgir domstolsleder ved tingretten skriftlig uttalelse til førstelagmannen i tilhørende lagmannsrett. Førstelagmannen avgir innstilling til Domstoladministrasjonen.</article><article class="legalP" id="paragraf-5-ledd-3">Domstoladministrasjonen kunngjør verv som fast forsvarer eller bistandsadvokat ved Høyesterett. Etter søknadsfristens utløp oversendes søknadslisten til Høyesterett, som gir innstilling til Domstoladministrasjonen.</article></article><article class="legalArticle" data-lovdata-URL="SF/forskrift/2011-03-04-251/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks. Fra samme dato oppheves kapitel VII i <a href="forskrift/1954-07-08-3">forskrift 8. juli 1954 nr. 3</a> om oppnevnelse av stedfortredere for en del embets- og tjenestemenn ved domstolene og påtalemyndigheten, fylkesmenn m.fl.</article></article></main></body></html>