<!DOCTYPE html><html lang="no"><head><title>Forskrift om produksjonstilskudd og avløsertilskudd i jordbruket</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1817</dd><dt class="dokid">DokumentID</dt><dd class="dokid">SF/forskrift/2014-12-19-1817</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2014 hefte 18</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-09-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-09-17-1852">forskrift/2025-09-17-1852</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2002-03-22-283">forskrift/2002-03-22-283</a></li><li><a href="forskrift/2011-12-23-1502">forskrift/2011-12-23-1502</a></li><li><a href="forskrift/2012-01-17-56">forskrift/2012-01-17-56</a></li><li><a href="forskrift/2005-05-04-403">forskrift/2005-05-04-403</a></li><li><a href="forskrift/2013-02-04-206">forskrift/2013-02-04-206</a></li><li><a href="forskrift/2003-07-04-951">forskrift/2003-07-04-951</a></li><li><a href="forskrift/2004-07-21-1131">forskrift/2004-07-21-1131</a></li><li><a href="forskrift/2004-07-21-1129">forskrift/2004-07-21-1129</a></li><li><a href="forskrift/2010-05-04-642">forskrift/2010-05-04-642</a></li><li><a href="forskrift/2006-11-08-1227">forskrift/2006-11-08-1227</a></li><li><a href="forskrift/2003-01-15-54">forskrift/2003-01-15-54</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§3">lov/1995-05-12-23/§3</a></li><li><a href="lov/1995-05-12-23/§18">lov/1995-05-12-23/§18</a></li><li><a href="forskrift/1995-05-12-413">forskrift/1995-05-12-413</a></li></ul></dd><dt class="dateOfPublication">Kunngjort</dt><dd class="dateOfPublication">2015-01-06 11:00</dd><dt class="lastupdated">Rettet</dt><dd class="lastupdated">2021-09-15 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om produksjonstilskudd og avløsertilskudd i jordbruket</dd><dt class="title">Tittel</dt><dd class="title">Forskrift om produksjonstilskudd og avløsertilskudd i jordbruket</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2014 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§3">§ 3</a> og <a href="lov/1995-05-12-23/§18">§ 18</a>. <br /> <strong>Tilføyd hjemmel</strong>: <a href="forskrift/1995-05-12-413">Delegeringsvedtak 12. mai 1995 nr. 413</a>. <br /><strong>Endret</strong> ved <a href="forskrift/2015-06-29-802">forskrifter 29 juni 2015 nr. 802</a>, <a href="forskrift/2016-06-22-766">22 juni 2016 nr. 766</a>, <a href="forskrift/2017-02-28-231">28 feb 2017 nr. 231</a>, <a href="forskrift/2017-04-18-474">18 april 2017 nr. 474</a>, <a href="forskrift/2017-06-30-1087">30 juni 2017 nr. 1087</a>, <a href="forskrift/2018-02-05-146">5 feb 2018 nr. 146</a>, <a href="forskrift/2018-05-14-721">14 mai 2018 nr. 721</a>, <a href="forskrift/2018-06-27-1058">27 juni 2018 nr. 1058</a>, <a href="forskrift/2018-09-20-1347">20 sep 2018 nr. 1347</a>, <a href="forskrift/2019-09-25-1224">25 sep 2019 nr. 1224</a>, <a href="forskrift/2019-12-17-1848">17 des 2019 nr. 1848</a> (i kraft 1 jan 2020), <a href="forskrift/2020-12-21-3044">21 des 2020 nr. 3044</a> (i kraft 1 jan 2021), <a href="forskrift/2021-08-30-2629">30 aug 2021 nr. 2629</a> (i kraft 15 sep 2021), <a href="forskrift/2021-09-03-2652">3 sep 2021 nr. 2652</a> (i kraft 15 sep 2021), <a href="forskrift/2021-10-14-3049">14 okt 2021 nr. 3049</a>, <a href="forskrift/2023-07-01-1413">1 juli 2023 nr. 1413</a>, <a href="forskrift/2025-09-17-1852">17 sep 2025 nr. 1852</a>. <br /> <strong>Rettet</strong> 15.09.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2014-12-19-1817</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om produksjonstilskudd og avløsertilskudd i jordbruket</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Grunnvilkår</a></li><li><a href="#paragraf-3">§ 3. Tilskudd til husdyrhold</a></li><li><a href="#paragraf-4">§ 4. Tilskudd til jordbruksareal</a></li><li><a href="#paragraf-5">§ 5. Tilskudd til grønt- og potetproduksjon</a></li><li><a href="#paragraf-6">§ 6. Tilskudd til avløsning</a></li><li><a href="#paragraf-7">§ 7. Utmåling</a></li><li><a href="#paragraf-8">§ 8. Søknad, registrering og frister</a></li><li><a href="#paragraf-9">§ 9. Administrasjon, dispensasjon og klage</a></li><li><a href="#paragraf-10">§ 10. Opplysningsplikt og kontroll</a></li><li><a href="#paragraf-11">§ 11. Avkorting ved regelverksbrudd</a></li><li><a href="#paragraf-12">§ 12. Avkorting ved feilopplysninger</a></li><li><a href="#paragraf-13">§ 13. Tilbakebetaling og renter mv.</a></li><li><a href="#paragraf-14">§ 14. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-12-19-1817" id="dokument"><h1>Forskrift om produksjonstilskudd og avløsertilskudd i jordbruket</h1><article class="legalArticle" data-lovdata-URL="SF/forskrift/2014-12-19-1817/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskudd etter forskriften er å bidra til et aktivt og bærekraftig jordbruk innenfor de målsettinger Stortinget har trukket opp.</article></article><article class="legalArticle" data-lovdata-URL="SF/forskrift/2014-12-19-1817/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnvilkår</span></h2><article class="legalP" id="paragraf-2-ledd-1">Tilskudd etter forskriften kan gis til foretak som er registrert i Enhetsregisteret og som driver vanlig jordbruksproduksjon på én eller flere landbrukseiendommer med de dyreslag eller de vekstgruppene det søkes tilskudd for, slik disse gruppene til enhver tid er definert i medhold av jordbruksavtalen.</article><article class="legalP" id="paragraf-2-ledd-2">Foretak som bare søker tilskudd for bifolk er unntatt fra kravet om at produksjonen må drives på én eller flere landbrukseiendommer.</article><article class="changesToParent">Endret ved <a href="forskrift/2018-02-05-146">forskrift 5 feb 2018 nr. 146</a>.</article></article><article class="legalArticle" data-lovdata-URL="SF/forskrift/2014-12-19-1817/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd til husdyrhold</span></h2><article class="legalP" id="paragraf-3-ledd-1">Det kan gis tilskudd for husdyr eller bifolk som foretaket disponerer på det tidspunkt eller i den perioden som fremgår av jordbruksavtalen.</article><article class="legalP" id="paragraf-3-ledd-2">Det kan i tillegg gis driftstilskudd til foretak som driver:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">melkeproduksjon, dersom foretaket disponerer kvote, og</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">spesialisert storfekjøttproduksjon.</article></article></li></ol></article><article class="legalP" id="paragraf-3-ledd-3">Det kan gis ytterligere tilskudd for:<ol class="defaultList" type="a"><li data-name="a." value="1"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">Økologisk husdyrhold, dersom produksjonen drives i samsvar med <a href="forskrift/2022-06-11-1171">forskrift 11. juni 2022 nr. 1171 om økologisk produksjon og merking av økologiske landbruksprodukter, akvakulturprodukter, næringsmidler og fôr m.m.</a></article></article></li><li data-name="b." value="2"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">melkekyr, dersom foretaket har mellom 6 og 50 melkekyr,</article></article></li><li data-name="c." value="3"><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">dyr på beite med tilfredsstillende beitemuligheter, dersom hoveddelen av det daglige grovfôrinntaket til dyret skjer ved beiting i minimum 16 uker i sone 1–4, og 12 uker i sone 5–7,</article></article></li><li data-name="d." value="4"><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">dyr på utmarksbeite med tilfredsstillende beitemuligheter, dersom hoveddelen av det daglige grovfôrinntaket til dyret skjer ved beiting i utmark i minimum 5 uker.</article></article></li></ol></article><article class="legalP" id="paragraf-3-ledd-4">Det kan i tillegg gis tilskudd for:<ol class="defaultList" type="a"><li data-name="a." value="1"><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">bevaringsverdige raser av storfe, som definert i jordbruksavtalen såfremt individet er registrert i Kuregisteret ved Norsk genressurssenter,</article></article></li><li data-name="b." value="2"><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">bevaringsverdige raser av sau, som definert i jordbruksavtalen såfremt individet er registrert med låst rasekode i Sauekontrollen,</article></article></li><li data-name="c." value="3"><article class="listArticle" id="paragraf-3-ledd-4-punkt-3"><article class="legalP" id="paragraf-3-ledd-4-punkt-3-ledd-1">bevaringsverdige raser av geit, som definert i jordbruksavtalen såfremt individet er registrert med låst rasekode i Ammegeitkontrollen,</article></article></li><li data-name="d." value="4"><article class="listArticle" id="paragraf-3-ledd-4-punkt-4"><article class="legalP" id="paragraf-3-ledd-4-punkt-4-ledd-1">bevaringsverdige raser av hest, som definert i jordbruksavtalen såfremt individet er stambokført (rasegodkjent) og har fått utstedt hestepass.</article></article></li></ol></article><article class="changesToParent">Endret ved <a href="forskrift/2016-06-22-766">forskrifter 22 juni 2016 nr. 766</a> (i kraft 1 juli 2016), <a href="forskrift/2017-04-18-474">18 april 2017 nr. 474</a>, <a href="forskrift/2017-06-30-1087">30 juni 2017 nr. 1087</a> (i kraft 1 juli 2017), <a href="forskrift/2018-02-05-146">5 feb 2018 nr. 146</a>, <a href="forskrift/2018-06-27-1058">27 juni 2018 nr. 1058</a> (i kraft 1 juli 2018), <a href="forskrift/2025-09-17-1852">17 sep 2025 nr. 1852</a>.</article></article><article class="legalArticle" data-lovdata-URL="SF/forskrift/2014-12-19-1817/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd til jordbruksareal</span></h2><article class="legalP" id="paragraf-4-ledd-1">Det kan gis areal- og kulturlandskapstilskudd for fulldyrket og overflatedyrket jord samt innmarksbeite som foretaket disponerer og driver aktivt på det tidspunkt eller i den perioden som fremgår av jordbruksavtalen.</article><article class="legalP" id="paragraf-4-ledd-2">Det kan gis ytterligere tilskudd for de arealene som drives økologisk i samsvar med produksjonskravene i <a href="forskrift/2022-06-11-1171">forskrift 11. juni 2022 nr. 1171 om økologisk produksjon og merking av økologiske landbruksprodukter, akvakulturprodukter, næringsmidler og fôr m.m.</a></article><article class="legalP" id="paragraf-4-ledd-3">Tilskuddet skal avkortes dersom det på, eller i tilknytning til arealet foretaket disponerer foretas inngrep som forringer kulturlandskapet. Det skal likevel bare avkortes for inngrep på eiendom som foretaket helt eller delvis disponerer. Dersom annet regelverk ikke er til hinder for det, kan kommunen likevel forhåndsgodkjenne inngrepet dersom det avhjelper betydelige driftsmessige ulemper.</article><article class="legalP" id="paragraf-4-ledd-4">Tilskuddet skal avkortes dersom jordbruksarealet ikke har vegetasjonssone på minst to meter mot vassdrag med årssikker vannføring, målt horisontalt fra vassdragets normalvannstand. Vegetasjonssonen kan ikke jordarbeides.</article><article class="changesToParent">Endret ved <a href="forskrift/2017-04-18-474">forskrifter 18 april 2017 nr. 474</a>, <a href="forskrift/2021-10-14-3049">14 okt 2021 nr. 3049</a>, <a href="forskrift/2025-09-17-1852">17 sep 2025 nr. 1852</a>.</article></article><article class="legalArticle" data-lovdata-URL="SF/forskrift/2014-12-19-1817/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd til grønt- og potetproduksjon</span></h2><article class="legalP" id="paragraf-5-ledd-1">Det kan gis distriktstilskudd for frukt, bær og veksthusgrønnsaker og salat på friland.</article><article class="legalP" id="paragraf-5-ledd-2">Det kan gis distriktstilskudd for matpotet og frilandsgrønnsaker dyrket i Nord-Norge.</article><article class="legalP" id="paragraf-5-ledd-3">Det kan gis pristilskudd for økologisk frukt, bær, grønnsaker og potet som er produsert i samsvar med <a href="forskrift/2022-06-11-1171">forskrift 11. juni 2022 nr. 1171 om økologisk produksjon og merking av økologiske landbruksprodukter, akvakulturprodukter, næringsmidler og fôr m.m.</a></article><article class="legalP" id="paragraf-5-ledd-4">For å motta tilskudd må foretaket ha disponert arealet produksjonen av varene har foregått på, og ha omsatt varene i den perioden som framgår av jordbruksavtalen. Det gis kun tilskudd for førstegangsomsetning av varer. Det gis ikke tilskudd for kassabel vare.</article><article class="legalP" id="paragraf-5-ledd-5">Foretak som selger bearbeidede varer må kunne legge fram produksjonslogg eller resept. Produksjonsloggen skal inneholde antall kg råvare som ble bearbeidet og hvilken mengde ferdigvare dette ga. Resepten skal angi antall kg råvare som inngår i produksjonen av en angitt mengde ferdigvare.</article><article class="legalP" id="paragraf-5-ledd-6">Foretaket må kunne legge frem salgsbilag der omsatt mengde er spesifisert i kg, unntatt for:<ol class="defaultList" type="a"><li data-name="a." value="1"><article class="listArticle" id="paragraf-5-ledd-6-punkt-1"><article class="legalP" id="paragraf-5-ledd-6-punkt-1-ledd-1">Varer som har omregningsfaktor fra én mengdeenhet til en annen i medhold av jordbruksavtalen eller forskrift. I disse tilfellene kan begge mengdeenhetene benyttes i salgsbilaget.</article></article></li><li data-name="b." value="2"><article class="listArticle" id="paragraf-5-ledd-6-punkt-2"><article class="legalP" id="paragraf-5-ledd-6-punkt-2-ledd-1">Bearbeidede varer. I disse tilfellene skal det være samme mengdeenhet i salgsbilaget og i resepten eller produksjonsloggen.</article></article></li></ol></article><article class="changesToParent">Endret ved <a href="forskrift/2018-05-14-721">forskrifter 14 mai 2018 nr. 721</a>, <a href="forskrift/2023-07-01-1413">1 juli 2023 nr. 1413</a>, <a href="forskrift/2025-09-17-1852">17 sep 2025 nr. 1852</a>.</article></article><article class="legalArticle" data-lovdata-URL="SF/forskrift/2014-12-19-1817/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd til avløsning</span></h2><article class="legalP" id="paragraf-6-ledd-1">Det kan gis tilskudd til avløsning på grunnlag av det dyretallet foretaket disponerte på det tidspunkt eller i den perioden som fremgår av jordbruksavtalen. Tilskuddet kan ikke overstige foretakets faktiske utgifter til avløsning.</article><article class="legalP" id="paragraf-6-ledd-2">Som avløsning regnes ikke arbeid utført av person som<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">har næringsinntekt fra foretaket,</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">er ektefelle eller samboer til en som har næringsinntekt fra foretaket, eller</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">er under 15 år.</article></article></li></ol></article><article class="legalP" id="paragraf-6-ledd-3">Tilskudd etter denne paragrafen kan ikke gis til skoler samt andre offentlige og private institusjoner.</article><article class="changesToParent">Endret ved forskrifter <a href="forskrift/2021-08-30-2629">30 aug 2021 nr. 2629</a> (i kraft 15 sep 2021), <a href="forskrift/2021-09-03-2652">3 sep 2021 nr. 2652</a> (i kraft 15 sep 2021).</article></article><article class="legalArticle" data-lovdata-URL="SF/forskrift/2014-12-19-1817/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utmåling</span></h2><article class="legalP" id="paragraf-7-ledd-1">Tilskudd utmåles på basis av det dyretall og areal som hvert enkelt foretak disponerer og i samsvar med vilkår, satser, soner, definisjoner m.m. fastsatt i eller i medhold av jordbruksavtalen.</article><article class="legalP" id="paragraf-7-ledd-2">Foretak som reelt sett inngår i én felles virksomhet eller på annen måte oppnår skalafordeler gjennom samarbeid og søker tilskudd til samme produksjon (driftsfellesskap), kan få beregnet tilskudd for det samlede dyretall og areal som disponeres innenfor driftsfellesskapet. Dersom foretakene uaktsomt eller forsettlig har unnlatt å opplyse om at de er i driftsfellesskap, skal tilskuddet avkortes.</article><article class="legalP" id="paragraf-7-ledd-3">Alle typer husdyrproduksjoner anses som samme produksjon etter annet ledd. Planteproduksjoner innenfor én vekstgruppe, slik disse til enhver tid er definert i medhold av jordbruksavtalen, anses å være samme produksjon.</article><article class="legalP" id="paragraf-7-ledd-4">Selv om flere foretak inngår i et driftsfellesskap etter annet ledd, kan de likevel gis selvstendige tilskudd dersom foretakenes beregnede tilskudd ikke samlet overstiger hva de ville fått utmålt som én enhet.</article><article class="legalP" id="paragraf-7-ledd-5">Driftsfellesskap etter annet ledd skal alltid anses å foreligge dersom landbruksmyndighetene endelig har konstatert at det foreligger forhold som utløser konsesjonsplikt etter <a href="lov/2004-01-16-5">lov 16. januar 2004 nr. 5</a> om svine- og fjørfeproduksjon <a href="lov/2004-01-16-5/§3">§ 3</a>.</article></article><article class="legalArticle" data-lovdata-URL="SF/forskrift/2014-12-19-1817/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad, registrering og frister</span></h2><article class="legalP" id="paragraf-8-ledd-1">Foretak som søker tilskudd skal benytte søknadsskjema fastsatt av Landbruksdirektoratet.</article><article class="legalP" id="paragraf-8-ledd-2">Søknad om tilskudd må være levert innen henholdsvis 15. mars og 15. oktober. Søknad kan likevel leveres inntil 14 dager etter søknadsfristen, men utbetalingen reduseres da med 1&#xa0;000 kroner for hver dag fristen er overskredet. Søknader som er levert innen søknadsfristen kan endres innen henholdsvis 29. mars og 29. oktober uten reduksjon i tilskuddet.</article><article class="legalP" id="paragraf-8-ledd-3">Følgende opplysninger kan etterregistreres i søknaden frem til 10. januar påfølgende år:<ol class="defaultList" type="a"><li data-name="a." value="1"><article class="listArticle" id="paragraf-8-ledd-3-punkt-1"><article class="legalP" id="paragraf-8-ledd-3-punkt-1-ledd-1">Avløserutgifter som foretaket har hatt etter 15. oktober</article></article></li><li data-name="b." value="2"><article class="listArticle" id="paragraf-8-ledd-3-punkt-2"><article class="legalP" id="paragraf-8-ledd-3-punkt-2-ledd-1">Salg av tilskuddsberettigede livdyr etter 15. oktober</article></article></li><li data-name="c." value="3"><article class="listArticle" id="paragraf-8-ledd-3-punkt-3"><article class="legalP" id="paragraf-8-ledd-3-punkt-3-ledd-1">Dyr sanket fra utmarksbeite etter 15. oktober</article></article></li><li data-name="d." value="4"><article class="listArticle" id="paragraf-8-ledd-3-punkt-4"><article class="legalP" id="paragraf-8-ledd-3-punkt-4-ledd-1">Varer omfattet av <a href="forskrift/2014-12-19-1817/§5">§ 5</a> omsatt etter 15. oktober</article></article></li><li data-name="e." value="5"><article class="listArticle" id="paragraf-8-ledd-3-punkt-5"><article class="legalP" id="paragraf-8-ledd-3-punkt-5-ledd-1">Rugeegg levert til rugeri etter 15. oktober.</article></article></li></ol></article><article class="legalP" id="paragraf-8-ledd-4">Krav på tilskudd kan ikke pantsettes eller overdras.</article><article class="changesToParent">Endret ved <a href="forskrift/2017-02-28-231">forskrifter 28 feb 2017 nr. 231</a>, <a href="forskrift/2018-02-05-146">5 feb 2018 nr. 146</a>, <a href="forskrift/2018-06-27-1058">27 juni 2018 nr. 1058</a> (i kraft 1 juli 2018), <a href="forskrift/2018-09-20-1347">20 sep 2018 nr. 1347</a>, <a href="forskrift/2019-09-25-1224">25 sep 2019 nr. 1224</a>, <a href="forskrift/2019-12-17-1848">17 des 2019 nr. 1848</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2014-12-19-1817/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-9-ledd-1">Landbruksdirektoratet administrerer tilskuddene etter denne forskriften. Vedtak om tilskudd fattes av kommunen.</article><article class="legalP" id="paragraf-9-ledd-2">Statsforvalteren og Landbruksdirektoratet kan i særlige tilfeller dispensere fra reglene i <a href="forskrift/2014-12-19-1817/§2">§ 2</a>, <a href="forskrift/2014-12-19-1817/§3">§ 3</a> første ledd, annet ledd, tredje ledd bokstav a, b og c samt fjerde ledd, <a href="forskrift/2014-12-19-1817/§4">§ 4</a> første, annet og fjerde ledd, <a href="forskrift/2014-12-19-1817/§5">§ 5</a>, <a href="forskrift/2014-12-19-1817/§6">§ 6</a> og <a href="forskrift/2014-12-19-1817/§8">§ 8</a> annet og tredje ledd.</article><article class="legalP" id="paragraf-9-ledd-3">Vedtak fattet av kommunen kan påklages til statsforvalteren. Vedtak fattet av statsforvalteren som førsteinstans kan påklages til Landbruksdirektoratet.</article><article class="changesToParent">Endret ved <a href="forskrift/2017-02-28-231">forskrifter 28 feb 2017 nr. 231</a>, <a href="forskrift/2017-04-18-474">18 april 2017 nr. 474</a>, <a href="forskrift/2018-06-27-1058">27 juni 2018 nr. 1058</a> (i kraft 1 juli 2018), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-12-19-1817/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-10-ledd-1">Søker av tilskudd plikter å gi alle opplysninger som kommunen, statsforvalteren og Landbruksdirektoratet finner nødvendig for å kunne forvalte ordningen.</article><article class="legalP" id="paragraf-10-ledd-2">Kommunen, statsforvalteren og Landbruksdirektoratet kontrollerer at utbetaling av tilskudd er riktige. Søker plikter å utlevere all bokføring, korrespondanse og opptegnelser som vedkommer tilskuddet. Opplysninger gitt i forbindelse med søknad om tilskudd kan også kontrolleres ved telling og måling på de eiendommer som foretaket benytter i driften.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-12-19-1817/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Avkorting ved regelverksbrudd</span></h2><article class="legalP" id="paragraf-11-ledd-1">Dersom foretaket uaktsomt eller forsettlig driver eller har drevet sin virksomhet i strid med annet regelverk for jordbruksvirksomhet, kan hele eller deler av det samlede tilskuddet som tilfaller foretaket avkortes.</article><article class="legalP" id="paragraf-11-ledd-2">Ved brudd på <a href="forskrift/1999-07-01-791">forskrift 1. juli 1999 nr. 791</a> om gjødslingsplanlegging skal tilskuddet avkortes.</article><article class="legalP" id="paragraf-11-ledd-3">Tilskuddet skal avkortes dersom foretaket ikke fører journal over plantevernmidler som brukes, med opplysninger om navn på plantevernmiddelet, tidspunkt for behandling og dosen som er brukt, samt området og veksten som plantevernmiddelet ble brukt på. Det samme gjelder dersom foretaket ikke kan fremlegge slike journaler for de siste tre årene.</article><article class="changesToParent">Endret ved <a href="forskrift/2015-06-29-802">forskrift 29 juni 2015 nr. 802</a> (i kraft 1 juli 2015).</article></article><article class="legalArticle" data-lovdata-URL="SF/forskrift/2014-12-19-1817/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avkorting ved feilopplysninger</span></h2><article class="legalP" id="paragraf-12-ledd-1">Dersom foretaket uaktsomt eller forsettlig har gitt feil opplysninger i søknaden som har eller ville dannet grunnlag for en urettmessig utbetaling av tilskuddet for seg selv eller andre, kan hele eller deler av det samlede tilskuddet som tilfaller foretaket avkortes. Tilskuddet kan også avkortes dersom foretaket ikke overholder de frister som kommunen, statsforvalteren eller Landbruksdirektoratet har satt for å kunne utføre sine kontrolloppgaver i medhold av <a href="forskrift/2014-12-19-1817/§10">§ 10</a>.</article><article class="changesToParent">Endret ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2014-12-19-1817/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakebetaling og renter mv.</span></h2><article class="legalP" id="paragraf-13-ledd-1">Dersom foretaket som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget, kan det feilutbetalte beløpet kreves tilbakebetalt fra mottakeren eller motregnes i senere tilskuddsutbetaling. Tilsvarende gjelder differansen mellom utbetalt beløp og redusert tilskudd som følge av vedtak om avkorting etter <a href="forskrift/2014-12-19-1817/§11">§ 11</a> og <a href="forskrift/2014-12-19-1817/§12">§ 12</a>.</article><article class="legalP" id="paragraf-13-ledd-2">For tilbakebetalingskrav kan det kreves renter når kravet ikke innfris ved forfall. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Størrelsen på renten følger rentesatsen fastsatt med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article><article class="legalP" id="paragraf-13-ledd-3">Krav fra offentlig myndighet som utspringer av foretakets jordbruksvirksomhet kan motregnes i senere tilskuddsutbetalinger til foretaket.</article></article><article class="legalArticle" data-lovdata-URL="SF/forskrift/2014-12-19-1817/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft 1. januar 2015. Samtidig oppheves <a href="forskrift/2002-03-22-283">forskrift 22. mars 2002 nr. 283</a> om produksjonstilskudd i jordbruket, <a href="forskrift/2006-11-08-1227">forskrift 8. november 2006 nr. 1227</a> om tilskot til avløysing og <a href="forskrift/2003-01-15-54">forskrift 15. januar 2003 nr. 54</a> om miljøplan.</article><article class="legalP" id="paragraf-14-ledd-2">Fra den tid forskriften trer i kraft, gjøres følgende endringer i andre forskrifter:</article><article class="defaultP">1. I <a href="forskrift/2011-12-23-1502">forskrift 23. desember 2011 nr. 1502</a> om kvoteordningen for melk gjøres følgende endringer: – – –<p class="leddfortsettelse">2. I <a href="forskrift/2012-01-17-56">forskrift 17. januar 2012 nr. 56</a> om erstatning og tilskudd ved klimabetingede skader i plante- og honningproduksjon gjøres følgende endringer: – – –</p><p class="leddfortsettelse">3. I <a href="forskrift/2005-05-04-403">forskrift 4. mai 2005 nr. 403</a> om godkjenning av omsetningsledd for deltakelse i markedsordningen for poteter gjøres følgende endringer: – – –</p><p class="leddfortsettelse">4. I <a href="forskrift/2013-02-04-206">forskrift 4. februar 2013 nr. 206</a> om tilskudd til tiltak i beiteområder gjøres følgende endringer: – – –</p><p class="leddfortsettelse">5. I <a href="forskrift/2003-07-04-951">forskrift 4. juli 2003 nr. 951</a> om gjødselvarer mv. av organisk opphav gjøres følgende endringer: – – –</p><p class="leddfortsettelse">6. I <a href="forskrift/2004-07-21-1131">forskrift 21. juli 2004 nr. 1131</a> om erstatning etter offentlige pålegg og restriksjoner i plante- og husdyrproduksjon gjøres følgende endringer: – – –</p><p class="leddfortsettelse">7. <a href="forskrift/2004-07-21-1129">Forskrift 21. juli 2004 nr. 1129</a> om erstatning for tap av sau på beite oppheves.</p><p class="leddfortsettelse">8. <a href="forskrift/2010-05-04-642">Forskrift 4. mai 2010 nr. 642</a> om tilskudd ved tap i epleproduksjon forårsaket av rognebærmøll oppheves.</p></article></article></main></body></html>