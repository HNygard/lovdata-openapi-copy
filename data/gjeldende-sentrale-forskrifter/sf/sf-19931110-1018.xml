<!DOCTYPE html><html lang="no"><head><title>Forskrift om vegtrafikkloven med forskrifters gyldighet på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1993-11-10-1018</dd><dt class="dokid">DokumentID</dt><dd class="dokid">SF/forskrift/1993-11-10-1018</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavd., Vegdirektoratet</li></ul></dd><dt class="publishedIn">Publisert i</dt><dd class="publishedIn">I 1993 Nr. 18</dd><dt class="dateInForce">I kraft fra</dt><dd class="dateInForce">1994-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-03-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-03-20-485">forskrift/2024-03-20-485</a></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§1">lov/1965-06-18-4/§1</a></li><li><a href="forskrift/1967-03-17-3462">forskrift/1967-03-17-3462</a></li></ul></dd><dt class="titleShort">Korttittel</dt><dd class="titleShort">Forskrift om vegtrafikkloven på Svalbard</dd><dt class="title">Tittel</dt><dd class="title">Forskrift om vegtrafikkloven med forskrifters gyldighet på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 10. november 1993 med hjemmel i vegtrafikklov <a href="lov/1965-06-18-4/§1">18. juni 1965 nr. 4 § 1</a> fjerde ledd, jf <a href="forskrift/1967-03-17-3462">kgl.res. 17. mars 1967 nr. 3462</a> om delegering av myndighet etter loven. <br /><strong>Endret</strong> ved forskrifter <a href="forskrift/1995-07-20-690">20 juli 1995 nr. 690</a>, <a href="forskrift/2001-03-22-304">22 mars 2001 nr. 304</a>, <a href="forskrift/2001-12-19-1504">19 des 2001 nr. 1504</a>, <a href="forskrift/2003-02-20-217">20 feb 2003 nr. 217</a>, <a href="forskrift/2004-02-18-409">18 feb 2004 nr. 409</a>, <a href="forskrift/2007-01-11-20">11 jan 2007 nr. 20</a>, <a href="forskrift/2010-03-08-357">8 mars 2010 nr. 357</a>, <a href="forskrift/2011-05-26-553">26 mai 2011 nr. 553</a>, <a href="forskrift/2012-09-14-886">14 sep 2012 nr. 886</a>, <a href="forskrift/2019-02-06-89">6 feb 2019 nr. 89</a>, <a href="forskrift/2019-12-19-2047">19 des 2019 nr. 2047</a> (i kraft 1 jan 2020), <a href="forskrift/2021-04-26-1271">26 april 2021 nr. 1271</a> (i kraft 1 juli 2021), <a href="forskrift/2024-03-20-485">20 mars 2024 nr. 485</a>.</dd><dt class="refid">RefID</dt><dd class="refid">forskrift/1993-11-10-1018</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vegtrafikkloven med forskrifters gyldighet på Svalbard</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li><li><a href="#kapittel-3">III</a></li></ul></li></ul></dd></dl></header><main class="documentBody" data-lovdata-URL="SF/forskrift/1993-11-10-1018" id="dokument"><h1>Forskrift om vegtrafikkloven med forskrifters gyldighet på Svalbard</h1><section class="section" data-name="kapI" id="kapittel-1" data-lovdata-URL="SF/forskrift/1993-11-10-1018/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">For Svalbard fastsettes følgende endringer i vegtrafikkloven og i forskrifter gitt i medhold av loven:</article><article class="defaultP"><i>Til loven § 4:</i></article><article class="legalP" id="kapittel-1-ledd-2">Forskrift med hjemmel i første ledd om konkurransekjøring på veg åpen for alminnelig ferdsel gjelder ikke. Forskrift med hjemmel i første ledd om kjøring med motorvogn i terrenget og på veg ikke åpen for alminnelig ferdsel gjelder ikke.</article><article class="legalP" id="kapittel-1-ledd-3">Annet ledd gjelder ikke.</article><article class="legalP" id="kapittel-1-ledd-4">I tillegg gjelder:</article><article class="legalP" id="kapittel-1-ledd-5">Departementet eller Sysselmesteren kan gi særlige trafikkbestemmelser for Svalbard.</article><article class="defaultP"><i>Til loven § 5:</i></article><article class="legalP" id="kapittel-1-ledd-6">I tillegg til tredje ledd gjelder:</article><article class="legalP" id="kapittel-1-ledd-7">Utgift til offentlig trafikkskilt kan kreves dekket av den som er ansvarlig for vegstrekningen.</article><article class="defaultP"><i>Til loven § 6:</i></article><article class="legalP" id="kapittel-1-ledd-8">Forskrift med hjemmel i fjerde ledd om hastighetsgrenser ved prøving av bremser gjelder ikke. Forskrift med hjemmel i fjerde ledd om kjøring med motorvogn i terrenget og på veg ikke åpen for alminnelig ferdsel gjelder ikke.</article><article class="legalP" id="kapittel-1-ledd-9">I tillegg til fjerde ledd gjelder:</article><article class="legalP" id="kapittel-1-ledd-10">Sysselmesteren kan for bestemte steder eller bestemte strekninger fastsette særskilt fartsgrense for kjøring med beltemotorsykkel.</article><article class="defaultP"><i>Til loven § 7 og § 8:</i></article><article class="legalP" id="kapittel-1-ledd-11">Gjelder ikke.</article><article class="defaultP"><i>Til loven § 11:</i></article><article class="legalP" id="kapittel-1-ledd-12">Forskrift med hjemmel i paragraf 11 om kjøring med motorvogn i terrenget og på veg ikke åpen for alminnelig ferdsel gjelder ikke.</article><article class="defaultP"><i>Til loven § 13:</i></article><article class="legalP" id="kapittel-1-ledd-13">Tredje ledd gjelder ikke.</article><article class="defaultP"><i>Til loven § 13, § 19, § 19a, § 26, § 27 og § 43:</i></article><article class="legalP" id="kapittel-1-ledd-14"><a href="forskrift/2012-08-06-795">Forskrift 6. august 2012 nr. 795</a> om godkjenning av yrkeskvalifikasjoner fra annen EØS-stat på vegtrafikkloven område gjelder ikke.</article><article class="defaultP"><i>Til loven <a href="forskrift/2012-08-06-795/§15">§ 15</a>:</i></article><article class="legalP" id="kapittel-1-ledd-15">I tillegg til forskrift med hjemmel i første ledd om bruk av kjøretøy § 2-5 nr. 2 bokstav a gjelder:</article><article class="legalP" id="kapittel-1-ledd-16">Kjøretøy som bare skal nyttes på Svalbard, registreres med kjennemerke med lysegule tegn på sort bunn.</article><article class="defaultP"><i>Til loven <a href="forskrift/2012-08-06-795/§18">§ 18</a></i>:</article><article class="legalP" id="kapittel-1-ledd-17"><a href="forskrift/2018-05-30-777">Forskrift 30. mai 2018 nr. 777</a> om alkolås, alkolåsverksteder mv. gjelder ikke.</article><article class="defaultP"><i>Til loven § 20:</i></article><article class="legalP" id="kapittel-1-ledd-18">Forskrift med hjemmel blant annet i denne paragraf om trekking av uregistrerte belgiske, britiske og nederlandske semitrailere i internasjonal trafikk i Norge med norsk trekkvogn gjelder ikke.</article><article class="defaultP"><i>Til loven § 21:</i></article><article class="legalP" id="kapittel-1-ledd-19">Annet ledd gjelder ikke.</article><article class="defaultP"><i>Til loven § 24 og § 29:</i></article><article class="legalP" id="kapittel-1-ledd-20"><a href="forskrift/2008-04-16-362">Forskrift 16. april 2008 nr. 362</a> om grunnutdanning og etterutdanning for yrkessjåfører (yrkessjåførforskriften) gjelder ikke.</article><article class="defaultP"><i>Til loven § 24, § 26, § 27 og § 30</i>:</article><article class="legalP" id="kapittel-1-ledd-21"><a href="forskrift/2009-06-12-637">Forskrift 12. juni 2009 nr. 637 om krav til opplæring, prøve og kompetanse for utrykningskjøring</a> gjelder ikke.</article><article class="legalP" id="kapittel-1-ledd-22">I tillegg til loven § 24 sjuende ledd og til <a href="forskrift/2004-01-19-298">forskrift 19. januar 2004 nr. 298 om førerkort m.m.</a> gjelder:</article><article class="legalP" id="kapittel-1-ledd-23">Med «fylkeslegen» eller «Statsforvalteren» forstås «Statsforvalteren i Troms og Finnmark».</article><article class="legalP" id="kapittel-1-ledd-24">Kravet i <a href="forskrift/2004-01-19-298/§1-1">forskrift om førerkort § 1-1</a>, jf. <a href="forskrift/2004-01-19-298/§3-16">§ 3-16</a> om førerkort for å føre moped – klasse AM – gjelder ikke. Førerett i klasse AM forutsetter at føreren har fylt 16 år og har nødvendig ferdighet.</article><article class="legalP" id="kapittel-1-ledd-25">I tillegg til <a href="forskrift/2004-01-19-298/§1-1">forskrift om førerkort § 1-1</a>, jf. <a href="forskrift/2004-01-19-298/§3-17">§ 3-17</a> gjelder:</article><article class="legalP" id="kapittel-1-ledd-26">Dersom føreretten i klasse S etter 30. juni 2006 erverves gjennom bestått praktisk prøve, blir føreretten dokumentert gjennom en skriftlig bekreftelse fra Statens vegvesen på førerett i klasse S begrenset til Svalbard.</article><article class="legalP" id="kapittel-1-ledd-27">I stedet for <a href="forskrift/2004-01-19-298/§2-3">forskrift om førerkort § 2-3</a> gjelder:</article><article class="legalP" id="kapittel-1-ledd-28">En person anses for å bo på Svalbard når vedkommende er registrert i registeret over befolkningen på Svalbard, jf. <a href="forskrift/1994-02-04-111/§2">forskrift om register over befolkningen på Svalbard § 2</a>.</article><article class="legalP" id="kapittel-1-ledd-29">I <a href="forskrift/2004-01-19-298/§3-2">forskrift om førerkort § 3-2</a>, <a href="forskrift/2004-01-19-298/§3-3">§ 3-3</a>, <a href="forskrift/2004-01-19-298/§3-4">§ 3-4</a>, <a href="forskrift/2004-01-19-298/§3-5">§ 3-5</a> og <a href="forskrift/2004-01-19-298/§3-18">§ 3-18</a>, jf. <a href="forskrift/2004-01-19-298/vedlegg6">vedlegg 6</a> <a href="forskrift/2004-01-19-298/§6">§ 6</a>, gjøres følgende endring:</article><article class="legalP" id="kapittel-1-ledd-30">Førerett som tilsvarer klassene A1, A2, A og B gir førerett i klasse S uavhengig av når føreretten er ervervet. Norsk førerett i klasse T gir på samme måte førerett i klasse S.</article><article class="legalP" id="kapittel-1-ledd-31">I <a href="forskrift/2004-01-19-298/§3-1">forskrift om førerkort § 3-1</a> og <a href="forskrift/2004-01-19-298/§3-17">§ 3-17</a> gjøres følgende endring:</article><article class="legalP" id="kapittel-1-ledd-32">Begrensningen til klasse 1 frem til fylte 18 år gjelder ikke.</article><article class="legalP" id="kapittel-1-ledd-33">I tillegg til <a href="forskrift/2004-01-19-298/§4-4">forskrift om førerkort § 4-4</a> gjelder:</article><article class="legalP" id="kapittel-1-ledd-34">Førerkort med begrenset gyldighetstid på grunn av manglende kurs i mørkekjøring gjelder etter sin utløpsdato bare for kjøring på Svalbard. Nytt førerkort med to års gyldighet kan utstedes kun en gang. Kravet om obligatorisk kurs i mørkekjøring faller bort for innehaver som har kjøreerfaring under minst tre års opphold på Svalbard.</article><article class="legalP" id="kapittel-1-ledd-35">I stedet for <a href="forskrift/2004-01-19-298/§8-2">forskrift om førerkort § 8-2</a>, <a href="forskrift/2004-01-19-298/§8-3">§ 8-3</a>, <a href="forskrift/2004-01-19-298/§8-5">§ 8-5</a>, <a href="forskrift/2004-01-19-298/§9-1">§ 9-1</a>, <a href="forskrift/2004-01-19-298/§9-3">§ 9-3</a> og <a href="forskrift/2004-01-19-298/§9-5">§ 9-5</a> gjelder:</article><article class="legalP" id="kapittel-1-ledd-36">Innehavere av utenlandsk førerkort som er gyldig i utstederlandet kan nytte slikt førerkort tilsvarende førerkortklassene i <a href="forskrift/2004-01-19-298/kap3">førerkortforskriften kapittel 3</a>, med unntak av klasse T, under hele oppholdet på Svalbard. Førerkortet må være utstedt i land som er tilsluttet Genèvekonvensjonen av 1949 eller Wien-konvensjonen av 1968 om vegtrafikk, og det må være av modell som kreves etter nevnte konvensjoner. Førerkort etter nasjonal modell fra land som er tilsluttet de ovennevnte konvensjonene aksepteres, dersom det medfølger en autorisert oversettelse til norsk eller internasjonalt førerkort.</article><article class="legalP" id="kapittel-1-ledd-37">Utenlandske førerkort som utløper under oppholdet, kan administrativt forlenges for kjøring på Svalbard etter søknad til Statens vegvesen. Innehaver må være registrert i registeret over befolkningen på Svalbard, jf. <a href="forskrift/1994-02-04-111/§2">forskrift om register over befolkningen på Svalbard § 2</a>, dokumentere at førerkortet ikke kan fornyes i utstederlandet og at førerkortet ikke er inndratt eller tilbakekalt som følge av straffbare handlinger eller helse. Ved forlengelse av tunge klasser (C1, C1E, C, CE, D1, D1E, D og DE) må innehaver dokumentere et reelt behov og levere godkjent helseattest for aktuell førerkortgruppe, jf. <a href="forskrift/2004-01-19-298/vedlegg1">førerkortforskriften vedlegg 1</a> <a href="forskrift/2004-01-19-298/§4">§ 4</a>. Vedtak om administrativ forlengelse gis en gyldighet på maksimalt fem år og må medbringes under kjøring. Vedtaket er ikke gyldig dersom vedkommende ikke lenger er registrert i registeret over befolkningen på Svalbard.</article><article class="legalP" id="kapittel-1-ledd-38">Førerkort kan også aksepteres fra andre stater og er da gyldig for kjøring i inntil tre måneder på Svalbard. Førerkort aksepteres dersom det er i henhold til en av modellene fra konvensjonene og utstedt på et skandinavisk språk, eller engelsk, fransk eller tysk.</article><article class="legalP" id="kapittel-1-ledd-39">Internasjonalt førerkort godtas, sammen med et gyldig nasjonalt førerkort.</article><article class="legalP" id="kapittel-1-ledd-40">Førerkortinnehavere må oppfylle norske alderskrav i aktuelle førerkortklasser.</article><article class="legalP" id="kapittel-1-ledd-41">I stedet for <a href="forskrift/2004-01-19-298/§10-2">forskrift om førerkort § 10-2</a> gjelder:</article><article class="legalP" id="kapittel-1-ledd-42">Førerkort i førerkortklasse B utstedt i Japan kan byttes direkte til norsk førerkort når innehaveren er registrert i registeret over befolkningen på Svalbard. Innbyttefristen for japanske førerkort som følger av <a href="forskrift/2004-01-19-298/§10-2">førerkortforskriften § 10-2</a> gjelder ikke. Øvrige vilkår om innbytte av japanske førerkort kommer til anvendelse, jf. <a href="forskrift/2004-01-19-298/§10-2">førerkortforskriften § 10-2</a>.</article><article class="legalP" id="kapittel-1-ledd-43">Førerkort fra øvrige land kan ikke byttes inn etter <a href="forskrift/2004-01-19-298/§10-2">førerkortforskriften § 10-2</a> på Svalbard. Dersom det utenlandske førerkortet utløper, kan det administrativt forlenges etter reglene i denne forskrift.</article><article class="legalP" id="kapittel-1-ledd-44">I stedet for <a href="forskrift/2004-01-19-298/§10-3/ledd/1">forskrift om førerkort § 10-3 første ledd</a> gjelder:</article><article class="legalP" id="kapittel-1-ledd-45">Førerkort utstedt i annen EØS-stat kan byttes direkte til norsk førerkort i tilsvarende klasser når innehaveren er registrert i registeret over befolkningen på Svalbard. De øvrige vilkårene følger av <a href="forskrift/2004-01-19-298/§10-3">førerkortforskriften § 10-3</a>.</article><article class="legalP" id="kapittel-1-ledd-46">I stedet for <a href="forskrift/2004-01-19-298/§10-4/ledd/2">forskrift om førerkort § 10-4 andre</a> og <a href="forskrift/2004-01-19-298/§10-4/ledd/3">tredje ledd</a> gjelder:</article><article class="legalP" id="kapittel-1-ledd-47">Førerkort utstedt i annen EØS-stat kan byttes direkte til norsk førerkort i tilsvarende klasser når innehaveren er registrert i registeret over befolkningen på Svalbard og vilkårene for direkte innbytte er oppfylt.</article><article class="legalP" id="kapittel-1-ledd-48"><a href="forskrift/2004-01-19-298/§10-5">Forskrift om førerkort § 10-5</a> gjelder ikke.</article><article class="legalP" id="kapittel-1-ledd-49">I stedet for <a href="forskrift/2004-01-19-298/§10-6">forskrift om førerkort § 10-6</a> og <a href="forskrift/2004-01-19-298/§10-7">§ 10-7</a> gjelder:</article><article class="legalP" id="kapittel-1-ledd-50">Førerkort utstedt i Sveits og Storbritannia kan byttes direkte til norske førerkort i tilsvarende klasser når innehaveren er registrert i registeret over befolkningen på Svalbard. De øvrige vilkårene følger av <a href="forskrift/2004-01-19-298/§10-3">førerkortforskriften § 10-3</a> og <a href="forskrift/2004-01-19-298/§10-4">§ 10-4</a>.</article><article class="legalP" id="kapittel-1-ledd-51">Kravet i <a href="forskrift/2004-10-01-1339">forskrift 1. oktober 2004 nr. 1339</a> om trafikkopplæring og førerprøve <a href="forskrift/2004-10-01-1339/§2-4">§ 2-4</a> fjerde ledd om refleksvest ved øvingskjøring i klasse S, gjelder ikke for opplæring med sikte på praktisk prøve.</article><article class="legalP" id="kapittel-1-ledd-52">I tillegg til <a href="forskrift/2004-10-01-1339/§4-1">forskrift om trafikkopplæring og førerprøve § 4-1</a> gjelder for klasse S:</article><article class="legalP" id="kapittel-1-ledd-53">Opplæring med sikte på praktisk prøve kan kun gis av offentlig skole og trafikkskole.</article><article class="legalP" id="kapittel-1-ledd-54">Kravet i <a href="forskrift/2004-10-01-1339/§4-8">forskrift om trafikkopplæring og førerprøve § 4-8</a> femte ledd om sikkerhetsutstyr for lærer ved øvingskjøring i klasse S, gjelder ikke for opplæring med sikte på praktisk prøve.</article><article class="legalP" id="kapittel-1-ledd-55">Kravet i <a href="forskrift/2004-10-01-1339/§6-7">forskrift om trafikkopplæring og førerprøve § 6-7</a> om spesialutdanning for undervisningspersonell i klasse S, gjelder ikke for opplæring med sikte på praktisk prøve.</article><article class="legalP" id="kapittel-1-ledd-56">I tillegg til <a href="forskrift/2004-10-01-1339/§14-1">forskrift om trafikkopplæring og førerprøve § 14-1</a> gjelder følgende:</article><article class="legalP" id="kapittel-1-ledd-57">For opplæring med sikte på praktisk prøve i klasse S, skal eleven ha den kompetansen som er nødvendig for å kjøre beltemotorsykkel på en ansvarlig måte.</article><article class="legalP" id="kapittel-1-ledd-58">Kravet i <a href="forskrift/2004-10-01-1339/§14-3">forskrift om trafikkopplæring og førerprøve § 14-3</a>, <a href="forskrift/2004-10-01-1339/§14-4">§ 14-4</a> og <a href="forskrift/2004-10-01-1339/§14-5">§ 14-5</a> gjelder ikke for opplæring med sikte på praktisk prøve i klasse S.</article><article class="legalP" id="kapittel-1-ledd-59">I stedet for <a href="forskrift/2004-10-01-1339/§29-1">forskrift om trafikkopplæring og førerprøve § 29-1</a> og <a href="forskrift/2004-10-01-1339/§30-13">§ 30-13</a> gjelder for klasse S:</article><article class="legalP" id="kapittel-1-ledd-60">På Svalbard kan det bare avlegges førerprøve i klasse S. Det kan avlegges praktisk prøve i stedet for teoriprøve. Hvis praktisk prøve avlegges etter 30. juni 2006 gir den kun førerett på Svalbard. Praktisk prøve avvikles på den måten Statens vegvesen finner mest hensiktsmessig.</article><article class="defaultP"><i>Til loven § 31:</i></article><article class="legalP" id="kapittel-1-ledd-61">Femte ledd gjelder ikke.</article><article class="defaultP"><i>Til loven § 31a:</i></article><article class="legalP" id="kapittel-1-ledd-62">Annet ledd gjelder ikke.</article><article class="defaultP"><i>Til loven § 32:</i></article><article class="legalP" id="kapittel-1-ledd-63">Gjelder ikke.</article><article class="defaultP"><i>Til loven § 36a og § 36b:</i></article><article class="legalP" id="kapittel-1-ledd-64">Gjelder ikke.</article><article class="defaultP"><i>Til loven § 37:</i></article><article class="legalP" id="kapittel-1-ledd-65">Annet og tredje ledd gjelder ikke.</article><article class="defaultP"><i>Til loven § 40a og § 40b:</i></article><article class="legalP" id="kapittel-1-ledd-66">Gjelder ikke.</article><article class="defaultP"><i>Til loven § 42:</i></article><article class="legalP" id="kapittel-1-ledd-67">Gjelder ikke.</article><article class="changesToParent">Endret ved <a href="forskrift/1995-07-20-690">forskrifter 20 juli 1995 nr. 690</a>, <a href="forskrift/2001-03-22-304">22 mars 2001 nr. 304</a> (i kraft 1 juli 2001), <a href="forskrift/2001-12-19-1504">19 des 2001 nr. 1504</a> (i kraft 1 juli 2002), <a href="forskrift/2003-02-20-217">20 feb 2003 nr. 217</a>, <a href="forskrift/2004-02-18-409">18 feb 2004 nr. 409</a> (i kraft 1 mars 2004), <a href="forskrift/2007-01-11-20">11 jan 2007 nr. 20</a>, <a href="forskrift/2010-03-08-357">8 mars 2010 nr. 357</a> (i kraft 15 mars 2010), <a href="forskrift/2011-05-26-553">26 mai 2011 nr. 553</a> (i kraft 15 juni 2011), <a href="forskrift/2012-09-14-886">14 sep 2012 nr. 886</a> (i kraft 1 okt 2012), <a href="forskrift/2019-02-06-89">6 feb 2019 nr. 89</a>, <a href="forskrift/2019-12-19-2047">19 des 2019 nr. 2047</a> (i kraft 1 jan 2020), <a href="forskrift/2021-04-26-1271">26 april 2021 nr. 1271</a> (i kraft 1 juli 2021), <a href="forskrift/2024-03-20-485">20 mars 2024 nr. 485</a>.</article></section><section class="section" data-name="kapII" id="kapittel-2" data-lovdata-URL="SF/forskrift/1993-11-10-1018/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Statens vegvesen utfører vegtrafikktilsyn for Svalbard. Vegdirektoratet kan godkjenne at dets gjøremål helt eller delvis utføres av stedfortreder som oppholder seg på Svalbard. Myndighet som etter <a href="lov/1965-06-18-4">vegtrafikkloven</a> eller forskrift gitt i medhold av loven er tildelt annen myndighet enn Kongen, departementet, eller ved delegering – Vegdirektoratet, tilligger Sysselmesteren med mindre annet er bestemt ovenfor.</article><article class="legalP" id="kapittel-2-ledd-2">Sysselmesteren kan fastsette generelle unntak eller unntak i enkelttilfeller fra det som er fastsatt i denne forskrift når det er ønskelig av hensyn til de stedlige forhold.</article><article class="legalP" id="kapittel-2-ledd-3">Generelle unntak innberettes til Vegdirektoratet.</article><article class="changesToParent">Endret ved <a href="forskrift/2001-03-22-304">forskrifter 22 mars 2001 nr. 304</a> (i kraft 1 juli 2001), <a href="forskrift/2003-02-20-217">20 feb 2003 nr. 217</a>, <a href="forskrift/2019-12-19-2047">19 des 2019 nr. 2047</a> (i kraft 1 jan 2020), <a href="forskrift/2021-04-26-1271">26 april 2021 nr. 1271</a> (i kraft 1 juli 2021).</article></section><section class="section" data-name="kapIII" id="kapittel-3" data-lovdata-URL="SF/forskrift/1993-11-10-1018/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne forskrift trer i kraft 1. januar 1994.</article><article class="legalP" id="kapittel-3-ledd-2">Samtidig oppheves bestemmelser av 14. april 1967 om vegtrafikklovgivningens gyldighet for Svalbard og Jan Mayen § 1 og § 2.</article></section></main></body></html>