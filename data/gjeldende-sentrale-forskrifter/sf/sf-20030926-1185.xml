<!DOCTYPE html><html lang="no"><head><title>Forskrift om fredning av Hopen naturreservat på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-09-26-1185</dd><dt class="dokid">DokumentID</dt><dd class="dokid">SF/forskrift/2003-09-26-1185</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Kulturmiljø- og polaravdelingen</li></ul></dd><dt class="publishedIn">Publisert i</dt><dd class="publishedIn">I 2003 hefte 13</dd><dt class="dateInForce">I kraft fra</dt><dd class="dateInForce">2003-09-26</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-09-230">forskrift/2024-02-09-230</a> fra 2025-01-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/2001-06-15-79/§12">lov/2001-06-15-79/§12</a></li><li><a href="lov/2001-06-15-79/§17">lov/2001-06-15-79/§17</a></li><li><a href="lov/2001-06-15-79/§21">lov/2001-06-15-79/§21</a></li><li><a href="lov/2001-06-15-79/§22">lov/2001-06-15-79/§22</a></li></ul></dd><dt class="dateOfPublication">Kunngjort</dt><dd class="dateOfPublication">2003-09-30</dd><dt class="lastupdated">Rettet</dt><dd class="lastupdated">2004-01-30 (§ 2 tredje ledd)</dd><dt class="titleShort">Korttittel</dt><dd class="titleShort">Forskrift om Hopen naturreservat på Svalbard</dd><dt class="title">Tittel</dt><dd class="title">Forskrift om fredning av Hopen naturreservat på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 26. september 2003 med hjemmel i <a href="lov/2001-06-15-79">lov av 15. juni 2001 nr. 79</a> om miljøvern på Svalbard (svalbardmiljøloven) <a href="lov/2001-06-15-79/§12">§ 12</a>, <a href="lov/2001-06-15-79/§17">§ 17</a>, <a href="lov/2001-06-15-79/§21">§ 21</a> og <a href="lov/2001-06-15-79/§22">§ 22</a>. Fremmet av Miljøverndepartementet. <br /><strong>Endret</strong> ved <a href="forskrift/2003-12-19-1590">forskrifter 19 des 2003 nr. 1590</a>, <a href="forskrift/2013-03-15-284">15 mars 2013 nr. 284</a>, <a href="forskrift/2013-12-19-1757">19 des 2013 nr. 1757</a>, <a href="forskrift/2014-04-04-378">4 april 2014 nr. 378</a>, <a href="forskrift/2021-12-03-3395">3 des 2021 nr. 3395</a>, <a href="forskrift/2024-02-09-230">9 feb 2024 nr. 230</a> (i kraft 1 jan 2025, endringen endret ved forskrift <a href="forskrift/2024-11-15-2783">15 nov 2024 nr. 2783</a> fra samme dato).</dd><dt class="refid">RefID</dt><dd class="refid">forskrift/2003-09-26-1185</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fredning av Hopen naturreservat på Svalbard</a><ul class="tocSubUl"><li><a href="#paragraf-1">§ 1. Fredning</a></li><li><a href="#paragraf-2">§ 2. Avgrensning og omfang</a></li><li><a href="#paragraf-3">§ 3. Formål</a></li><li><a href="#paragraf-4">§ 4. Fredningsbestemmelser</a></li><li><a href="#paragraf-5">§ 5. Generelt unntak</a></li><li><a href="#paragraf-6">§ 6. Dispensasjoner/tillatelser</a></li><li><a href="#paragraf-7">§ 7. Skjøtsel</a></li><li><a href="#paragraf-8">§ 8. Forvaltningsmyndighet</a></li><li><a href="#paragraf-9">§ 9. Straff</a></li><li><a href="#paragraf-10">§ 10. Ikrafttredelse</a></li><li><a href="#kapittel-1">Kart</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-09-26-1185" id="dokument"><h1>Forskrift om fredning av Hopen naturreservat på Svalbard</h1><article class="legalArticle" data-lovdata-URL="SF/forskrift/2003-09-26-1185/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fredning</span></h2><article class="legalP" id="paragraf-1-ledd-1">Øya Hopen på Svalbard er fredet som naturreservat under betegnelsen Hopen naturreservat.</article></article><article class="legalArticle" data-lovdata-URL="SF/forskrift/2003-09-26-1185/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgrensning og omfang</span></h2><article class="legalP" id="paragraf-2-ledd-1">Det fredete området omfatter;<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">hele øya, med unntak av et mindre landareal omkring stasjonen på østsiden av øya</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">tilliggende territorialfarvann.</article></article></li></ul></article><article class="legalP" id="paragraf-2-ledd-2">Naturreservatet utgjør ca. 46 km<sup>2</sup> landareal og ca. 3.208 km<sup>2</sup> marint areal og berører gårdsnummer 1.</article><article class="legalP" id="paragraf-2-ledd-3">Grensen for naturreservatet fremgår av vedlagte kart i målestokk 1:400.000 og 1:10.000, datert Miljøverndepartementet desember 2003. Knekkpunktene for unntaksområdet skal koordinatbestemmes.</article><article class="legalP" id="paragraf-2-ledd-4">Fredningsforskriften med kart skal oppbevares hos Sysselmesteren på Svalbard, i Miljødirektoratet og i Klima- og miljødepartementet.</article><article class="changesToParent">Endret ved <a href="forskrift/2003-12-19-1590">forskrifter 19 des 2003 nr. 1590</a> (i kraft 1 jan 2004), <a href="forskrift/2013-03-15-284">15 mars 2013 nr. 284</a> (i kraft 1 juli 2013), <a href="forskrift/2013-12-19-1757">19 des 2013 nr. 1757</a> (i kraft 1 jan 2014), <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/2003-09-26-1185/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formål</span></h2><article class="legalP" id="paragraf-3-ledd-1">Formålet med fredningen er å bevare en tilnærmet urørt arktisk øy med tilgrensende sjøområder, inkludert havbunnen, og herunder spesielt sikre:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">øya som et svært viktig hi-, trekk- og næringsområde for isbjørn</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">øya som et viktig hekkeområde for sjøfugl</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">den nære sammenhengen mellom livet i havet og på land</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">karakteristiske landformer</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">området som et område med vitenskapelig verdi.</article></article></li></ul></article></article><article class="legalArticle" data-lovdata-URL="SF/forskrift/2003-09-26-1185/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fredningsbestemmelser</span></h2><article class="marginIdArticle" id="paragraf-4-punkt-1"><span class="data-marginOriginalId">1.</span><span class="miscHeadline"><i>Landskap og naturmiljø</i></span></article><article class="marginIdArticle" id="paragraf-4-punkt-2"><span class="data-marginOriginalId">1.1</span><article class="legalP" id="paragraf-4-punkt-2-ledd-1">Det må ikke iverksettes virksomhet som kan påvirke landskap eller naturmiljø, som f.eks. oppføring av bygninger, anlegg, herunder tankanlegg, og faste innretninger, hensetting av brakker o.l., fremføring av ledninger og kabler, uttak, oppfylling, flytting og lagring av masse, planering, anlegg av vei, kai, landingsplass mv., skraping av havbunnen eller jordoverflaten, drenering og annen form for tørrlegging, boring, sprengning eller lignende og uttak av mineraler, olje og fossiler.</article></article><article class="marginIdArticle" id="paragraf-4-punkt-3"><span class="data-marginOriginalId">1.2</span><article class="legalP" id="paragraf-4-punkt-3-ledd-1">Bestemmelsen i pkt. 1.1 er ikke til hinder for;<ul class="defaultList"><li data-li-identifier="-" data-name="-"><article class="listArticle" id="paragraf-4-punkt-3-ledd-1-punkt-1"><article class="legalP" id="paragraf-4-punkt-3-ledd-1-punkt-1-ledd-1">bruk av tillatte fiske- og fangstredskaper.</article></article></li></ul></article></article><article class="marginIdArticle" id="paragraf-4-punkt-4"><span class="data-marginOriginalId">2.</span><span class="miscHeadline"><i>Planter og dyr</i></span></article><article class="marginIdArticle" id="paragraf-4-punkt-5"><span class="data-marginOriginalId">2.1</span><article class="legalP" id="paragraf-4-punkt-5-ledd-1">Dyr, planter og andre levende organismer er fredet mot skade, ødeleggelse og forstyrrelse av enhver art som ikke skyldes tillatt ferdsel.</article></article><article class="marginIdArticle" id="paragraf-4-punkt-6"><span class="data-marginOriginalId">2.2</span><article class="legalP" id="paragraf-4-punkt-6-ledd-1">Plante- eller dyrearter, herunder genmodifiserte arter og former, må ikke innføres.</article></article><article class="marginIdArticle" id="paragraf-4-punkt-7"><span class="data-marginOriginalId">2.3</span><article class="legalP" id="paragraf-4-punkt-7-ledd-1">Bestemmelsen i pkt. 2.1 er ikke til hinder for;<ul class="defaultList"><li data-li-identifier="-" data-name="-"><article class="listArticle" id="paragraf-4-punkt-7-ledd-1-punkt-1"><article class="legalP" id="paragraf-4-punkt-7-ledd-1-punkt-1-ledd-1">fiske etter saltvannsfisk og krepsdyr, samt fangst av sjøpattedyr som ikke er stedegne på Svalbard i henhold til regler gitt av Fiskeridepartementet</article></article></li><li data-li-identifier="-" data-name="-"><article class="listArticle" id="paragraf-4-punkt-7-ledd-1-punkt-2"><article class="legalP" id="paragraf-4-punkt-7-ledd-1-punkt-2-ledd-1">sanking av sopp til eget bruk</article></article></li><li data-li-identifier="-" data-name="-"><article class="listArticle" id="paragraf-4-punkt-7-ledd-1-punkt-3"><article class="legalP" id="paragraf-4-punkt-7-ledd-1-punkt-3-ledd-1">innsamling av flora til forskning eller undervisning dersom det ikke gjør vesentlig inngrep i bestanden på stedet</article></article></li><li data-li-identifier="-" data-name="-"><article class="listArticle" id="paragraf-4-punkt-7-ledd-1-punkt-4"><article class="legalP" id="paragraf-4-punkt-7-ledd-1-punkt-4-ledd-1">bruk av drivtømmer til brensel på stasjonen og til vedlikehold av og brensel til eksisterende hytter på øya og til mindre bål på stedet.</article></article></li></ul></article></article><article class="marginIdArticle" id="paragraf-4-punkt-8"><span class="data-marginOriginalId">3.</span><span class="miscHeadline"><i>Kulturminner</i></span><article class="legalP" id="paragraf-4-punkt-8-ledd-1">Kulturminnene i området reguleres av <a href="lov/2001-06-15-79/kapv">svalbardmiljølovens kapittel V</a> med tilhørende vedtak.</article></article><article class="marginIdArticle" id="paragraf-4-punkt-9"><span class="data-marginOriginalId">4.</span><span class="miscHeadline"><i>Ferdsel (ikke-motorisert og motorisert)</i></span></article><article class="marginIdArticle" id="paragraf-4-punkt-10"><span class="data-marginOriginalId">4.1</span><article class="legalP" id="paragraf-4-punkt-10-ledd-1">All ferdsel skal foregå på en måte som ikke skader eller på annen måte forringer naturmiljøet eller kulturminner eller fører til unødig forstyrrelse av mennesker eller dyreliv.</article><article class="legalP" id="paragraf-4-punkt-10-ledd-2">Enhver som ferdes eller oppholder seg i verneområdet skal forhindre nye varige spor og slitasje på terreng og kulturminner. Steiner, stokker og annet som tas i bruk på stedet skal ryddes og bringes tilbake der de ble funnet. Det skal holdes tilstrekkelig avstand til;<ul class="defaultList"><li data-li-identifier="-" data-name="-"><article class="listArticle" id="paragraf-4-punkt-10-ledd-2-punkt-1"><article class="legalP" id="paragraf-4-punkt-10-ledd-2-punkt-1-ledd-1">dyrelivet for å unngå unødige forstyrrelser</article></article></li><li data-li-identifier="-" data-name="-"><article class="listArticle" id="paragraf-4-punkt-10-ledd-2-punkt-2"><article class="legalP" id="paragraf-4-punkt-10-ledd-2-punkt-2-ledd-1">fredete kulturminner som ikke er i bruk, slik at disse ikke utsettes for tråkk eller annen aktivitet som medfører fare for skade.</article></article></li></ul></article></article><article class="marginIdArticle" id="paragraf-4-punkt-11"><span class="data-marginOriginalId">4.2</span><article class="legalP" id="paragraf-4-punkt-11-ledd-1">Telting og leiropphold reguleres av svalbardmiljøloven og forskrifter i medhold av denne.</article></article><article class="marginIdArticle" id="paragraf-4-punkt-12"><span class="data-marginOriginalId">4.3</span><article class="legalP" id="paragraf-4-punkt-12-ledd-1">All motorisert terrengkjøring er forbudt.</article></article><article class="marginIdArticle" id="paragraf-4-punkt-13"><span class="data-marginOriginalId">4.4</span><article class="legalP" id="paragraf-4-punkt-13-ledd-1">Landing med luftfartøy er forbudt. Det er forbudt å fly nærmere enn en nautisk mil fra større, kjente konsentrasjoner av pattedyr og fugl. Forbudet gjelder også overflyvning av områdene under 500 meter. Forbudet mot overflyvning gjelder så langt værforholdene tillater det.</article></article><article class="marginIdArticle" id="paragraf-4-punkt-14"><span class="data-marginOriginalId">4.5</span><article class="legalP" id="paragraf-4-punkt-14-ledd-1">Skip som anløper sjøområdet i naturreservatet kan ikke ha flere enn 200 passasjerer ombord.</article></article><article class="marginIdArticle" id="paragraf-4-punkt-15"><span class="data-marginOriginalId">4.6</span><article class="legalP" id="paragraf-4-punkt-15-ledd-1">Miljødirektoratet kan ved forskrift forby/regulere enhver ferdsel i hele eller deler av naturreservatet, dersom det anses nødvendig for å unngå forstyrrelse av dyrelivet eller slitasje på vegetasjon eller kulturminner.</article></article><article class="marginIdArticle" id="paragraf-4-punkt-16"><span class="data-marginOriginalId">5.</span><span class="miscHeadline"><i>Forurensning</i></span></article><article class="marginIdArticle" id="paragraf-4-punkt-17"><span class="data-marginOriginalId">5.1</span><article class="legalP" id="paragraf-4-punkt-17-ledd-1">All forurensning til luft, vann eller grunnen som medfører eller kan medføre skade eller ulempe for miljøet er forbudt med unntak av forurensning som skyldes tillatt motorisert ferdsel.</article></article><article class="marginIdArticle" id="paragraf-4-punkt-18"><span class="data-marginOriginalId">5.2</span><article class="legalP" id="paragraf-4-punkt-18-ledd-1">Det er forbudt å etterlate eller tømme avfall.</article></article><article class="marginIdArticle" id="paragraf-4-punkt-19"><span class="data-marginOriginalId">5.3</span><article class="legalP" id="paragraf-4-punkt-19-ledd-1">Stoffer og gjenstander som kan skade planter og dyr, som er skjemmende eller som kan medføre fare for forurensning må ikke lagres eller etterlates.</article></article><article class="marginIdArticle" id="paragraf-4-punkt-20"><span class="data-marginOriginalId">6.</span><article class="legalP" id="paragraf-4-punkt-20-ledd-1">Det er forbudt å bruke ubemannede luftfartøy (droner) og andre fjernstyrte eller autonome ubemannede innretninger i luften, på bakken, på og under vann.</article></article><article class="changesToParent">Endret ved <a href="forskrift/2013-03-15-284">forskrifter 15 mars 2013 nr. 284</a> (i kraft 1 juli 2013), <a href="forskrift/2014-04-04-378">4 april 2014 nr. 378</a> (i kraft 1 mai 2014), <a href="forskrift/2024-02-09-230">9 feb 2024 nr. 230</a> (i kraft 1 jan 2025, endringen endret ved forskrift <a href="forskrift/2024-11-15-2783">15 nov 2024 nr. 2783</a> fra samme dato).</article></article><article class="legalArticle" data-lovdata-URL="SF/forskrift/2003-09-26-1185/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Generelt unntak</span></h2><article class="legalP" id="paragraf-5-ledd-1">Bestemmelsene i <a href="forskrift/2003-09-26-1185/§4">§ 4</a> er ikke til hinder for;<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">utrykning for brann-, politi- eller redningstjeneste og oppsyn eller tilsyn etter <a href="lov/2001-06-15-79/§77">svalbardmiljøloven § 77</a> og <a href="lov/2001-06-15-79/§87">§ 87</a></article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">bruk av ubemannede fartøy (droner) og innretninger som nevnt i <a href="forskrift/2003-09-26-1185/§4">§ 4</a> punkt 6 til samme formål som nevnt i strekpunktet over og til bruk i forvaltningsmyndighetens oppgaver.</article></article></li></ul></article><article class="changesToParent">Endret ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2003-09-26-1185/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjoner/tillatelser</span></h2><article class="legalP" id="paragraf-6-ledd-1">Forvaltningsmyndigheten kan, innenfor svalbardmiljølovens rammer, gi tillatelse til;<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">ombygging og mindre tilbygg til eksisterende bygninger</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">gjenoppbygging av bygninger som er ødelagt ved brann eller naturkatastrofe</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">landing med luftfartøy i forbindelse med tilsyn, vedlikehold og drift av fyrlykter og andre offentlige navigasjonsmidler</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">ferdsel med snøscooter på frossen og snødekt mark for transport av forsyninger til stasjonen, dersom værforholdene medfører at skip må anløpe annet sted ved øya enn ved stasjonen</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">nødvendig transport i forbindelse med vedlikehold av eksisterende hytter og frakt av brensel og forsyninger til hyttene</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">etablering av midlertidig kaianlegg utenfor stasjonsområdet i forbindelse med en eventuell letefase knyttet til petroleumsaktivitet i Barentshavet Nord</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">bruk av ubemannede fartøy (droner) og innretninger som nevnt i <a href="forskrift/2003-09-26-1185/§4">§ 4</a> punkt 6 for andre formål enn fritids- og hobbyformål.</article></article></li></ul></article><article class="legalP" id="paragraf-6-ledd-2">Utover tiltak som nevnt i første ledd kan forvaltningsmyndigheten dispensere fra fredningsbestemmelsene i <a href="forskrift/2003-09-26-1185/§4">§ 4</a>, når vitenskapelige eller særlige grunner for øvrig taler for det, herunder for å ivareta særskilte behov i forbindelse med rekreasjon hos den fastboende besetning på Hopen meteorologiske stasjon.</article><article class="legalP" id="paragraf-6-ledd-3">Tillatelse eller dispensasjon som nevnt i første og annet ledd kan bare gis dersom det omsøkte tiltak ikke strider mot fredningsforskriftens formål eller ikke vil påvirke verneverdiene nevneverdig.</article><article class="legalP" id="paragraf-6-ledd-4">I en dispensasjon/tillatelse skal begrunnelsen for vedtaket vise hvordan forvaltningsmyndigheten har vurdert virkningene som dispensasjonen/tillatelsen kan få for miljøet, og hvilken vekt det er lagt på dette.</article><article class="changesToParent">Endret ved forskrift <a href="forskrift/2024-02-09-230">9 feb 2024 nr. 230</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2003-09-26-1185/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Skjøtsel</span></h2><article class="legalP" id="paragraf-7-ledd-1">Forvaltningsmyndigheten eller den forvaltningsmyndigheten bestemmer kan gjennomføre skjøtselstiltak for å fremme formålet med fredningen. Det kan utarbeides en plan med nærmere retningslinjer for gjennomføring av slike tiltak. Planen skal godkjennes av Miljødirektoratet etter samråd med Riksantikvaren.</article><article class="changesToParent">Endret ved <a href="forskrift/2013-03-15-284">forskrift 15 mars 2013 nr. 284</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2003-09-26-1185/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forvaltningsmyndighet</span></h2><article class="legalP" id="paragraf-8-ledd-1">Sysselmesteren på Svalbard er forvaltningsmyndighet etter denne forskriften.</article><article class="changesToParent">Endret ved forskrift <a href="forskrift/2021-12-03-3395">3 des 2021 nr. 3395</a>.</article></article><article class="legalArticle" data-lovdata-URL="SF/forskrift/2003-09-26-1185/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes med bøter eller med fengsel inntil 1 år. Er det inntrådt eller voldt fare for betydelig miljøskade, eller det for øvrig foreligger særdeles skjerpende omstendigheter kan fengsel inntil 3 år anvendes. Medvirkning straffes på samme måte.</article></article><article class="legalArticle" data-lovdata-URL="SF/forskrift/2003-09-26-1185/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="SF/forskrift/2003-09-26-1185/KAPITTEL_1"><h2>Kart</h2><article class="defaultP"><img height="765" src="static/SF/md-20031219-1590-01.gif" width="502" /></article><article class="changesToParent">Endret ved <a href="forskrift/2003-12-19-1589">forskrift 19 des 2003 nr. 1589</a> (i kraft 1 jan 2004).</article></section></main></body></html>