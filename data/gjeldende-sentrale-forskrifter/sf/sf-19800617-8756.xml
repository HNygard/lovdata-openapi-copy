<!DOCTYPE html><html lang="no"><head><title>Grunnregler for skoler til utdanning av vernepleiere (grunnregler i vernepleie)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1980-06-17-8756</dd><dt class="dokid">DokumentID</dt><dd class="dokid">SF/forskrift/1980-06-17-8756</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Univ./høgskoleavd.</li></ul></dd><dt class="dateInForce">I kraft fra</dt><dd class="dateInForce">1980-06-17</dd><dt class="lastChangeInForce">Ikrafttredelse av siste endring</dt><dd class="lastChangeInForce">1989-02-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/1989-02-15-191">forskrift/1989-02-15-191</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1970-06-19-58/§3">lov/1970-06-19-58/§3</a></li></ul></dd><dt class="lastupdated">Rettet</dt><dd class="lastupdated">2022-03-17 (struktur)</dd><dt class="title">Tittel</dt><dd class="title">Grunnregler for skoler til utdanning av vernepleiere (grunnregler i vernepleie)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosialdepartementet 17. juni 1980, med hjemmel i § 3 i forskrifter for godkjenning m.v. av vernepleiere, fastsatt ved kgl.res. av 9. desember 1977. <br /><strong>Endret</strong> ved <a href="forskrift/1989-02-15-191">forskrift 15. februar 1989 nr. 191</a>.</dd><dt class="refid">RefID</dt><dd class="refid">forskrift/1980-06-17-8756</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Grunnregler for skoler til utdanning av vernepleiere (grunnregler i vernepleie)</a><ul class="tocSubUl"><li><a href="#paragraf-1">§ 1. Mål.</a></li><li><a href="#paragraf-2">§ 2. Styre.</a></li><li><a href="#paragraf-3">§ 3. Lærere.</a></li><li><a href="#paragraf-4">§ 4. Lokaler.</a></li><li><a href="#paragraf-5">§ 5. Undervisningsmateriell.</a></li><li><a href="#paragraf-6">§ 6. Meldinger til departementet.</a></li><li><a href="#paragraf-7">§ 7. Undervisningsprogrammets lengde og fordeling.</a></li><li><a href="#paragraf-8">§ 8. Opptaksvilkår.</a></li><li><a href="#paragraf-9">§ 9. Studiesosiale vilkår.</a></li><li><a href="#paragraf-10">§ 10. Rammeplan for utdanningen.</a></li><li><a href="#paragraf-11">§ 11. (Opphevet)</a></li><li><a href="#paragraf-12">§ 12. Utvisning.</a></li><li><a href="#paragraf-13">§ 13. Prøveordninger.</a></li><li><a href="#paragraf-14">§ 14. (Opphevet)</a></li><li><a href="#paragraf-15">§ 15. Offentlig godkjenning som vernepleier.</a></li><li><a href="#paragraf-16">§ 16. Dispensasjon.</a></li></ul></li></ul></dd></dl></header><main class="documentBody" data-lovdata-URL="SF/forskrift/1980-06-17-8756" id="dokument"><h1>Grunnregler for skoler til utdanning av vernepleiere (grunnregler i vernepleie)</h1><article class="legalArticle" data-lovdata-URL="SF/forskrift/1980-06-17-8756/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Mål.</span></h2><article class="legalP" id="paragraf-1-ledd-1">Skolens oppgave er å gi utdanning for arbeid som vernepleier blant barn, ungdom og voksne med funksjonsvansker av fysisk, psykisk og sosial karakter.</article><article class="legalP" id="paragraf-1-ledd-2">Skolen skal gi studentene den teoretiske og praktiske undervisning som til enhver tid svarer til de krav som stilles for å gi en best mulig omsorg.</article><article class="legalP" id="paragraf-1-ledd-3">Skolen skal i første rekke gi studentene innsikt i oppgavene under omsorgen for de psykisk utviklingshemmede og vernepleiernes plass i denne sammenheng, og stimulere dem til samarbeid med andre grupper i løsningen av disse oppgavene.</article><article class="legalP" id="paragraf-1-ledd-4">Skolen skal tilrettelegge undervisningen med sikte på å fremme studentenes utvikling til harmoniske, selvstendige og ansvarsbevisste personer.</article></article><article class="legalArticle" data-lovdata-URL="SF/forskrift/1980-06-17-8756/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Styre.</span></h2><article class="legalP" id="paragraf-2-ledd-1">Skolen skal ha eget styre som oppnevnes av skolens eier etter retningslinjer fastsatt av departementet.</article><article class="legalP" id="paragraf-2-ledd-2">Nærmere retningslinjer for styrets virksomhet gis av departementet (jfr. bilag 2).</article></article><article class="legalArticle" data-lovdata-URL="SF/forskrift/1980-06-17-8756/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Lærere.</span></h2><article class="legalP" id="paragraf-3-ledd-1">Skolen skal ha tilstrekkelig antall faste lærere. Nærmere retningslinjer om utdanningskrav for lærerne fastsettes av departementet.</article><article class="legalP" id="paragraf-3-ledd-2">I de fag hvor timelærere benyttes, bør det legges vekt på såvel fagkunnskap som pedagogisk innsikt.</article><article class="legalP" id="paragraf-3-ledd-3">Skolens rektor skal godkjennes av departementet.</article></article><article class="legalArticle" data-lovdata-URL="SF/forskrift/1980-06-17-8756/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Lokaler.</span></h2><article class="legalP" id="paragraf-4-ledd-1">Skolen må ha tidsmessige lokaler for undervisningen, med tilhørende kontorrom for skolens faste lærere m.v.</article><article class="legalP" id="paragraf-4-ledd-2">Planer for skolebygg må godkjennes av departementet.</article></article><article class="legalArticle" data-lovdata-URL="SF/forskrift/1980-06-17-8756/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Undervisningsmateriell.</span></h2><article class="legalP" id="paragraf-5-ledd-1">Skolen må ha tidsmessig utstyr for undervisningen. Departementet kan fastsette nærmere retningslinjer.</article></article><article class="legalArticle" data-lovdata-URL="SF/forskrift/1980-06-17-8756/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Meldinger til departementet.</span></h2><article class="legalP" id="paragraf-6-ledd-1">Grunnskolen skal innen 1. februar hvert år gi innberetning om sin virksomhet til departementet på fastsatt blankett.</article><article class="legalP" id="paragraf-6-ledd-2">For hvert nytt kull studenter som opptas, skal skolen sende departementet oppgave med nærmere opplysninger på fastsatt blankett.</article><article class="legalP" id="paragraf-6-ledd-3">For hvert kull studenter som uteksamineres, skal skolen likeledes sende departementet oppgave med nærmere opplysninger på fastsatt blankett.</article></article><article class="legalArticle" data-lovdata-URL="SF/forskrift/1980-06-17-8756/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Undervisningsprogrammets lengde og fordeling.</span></h2><ol class="defaultList" type="1"><li data-name="1." value="1"><article class="listArticle" id="paragraf-7-punkt-1"><article class="legalP" id="paragraf-7-punkt-1-ledd-1">Skoletiden er 3 år á 40 uker, tilsammen 120 undervisningsuker. Skoletiden fordeles på 6 semestre.</article><article class="legalP" id="paragraf-7-punkt-1-ledd-2">Høstsemesteret strekker seg fra medio august til ca. 20. desember (18 uker), vårsemesteret fra ca. 8. januar til medio juni (22 uker). Undervisningen tilrettelegges med integrert teoretisk og praktisk undervisning. Teoriundervisningen gis i teoriblokker og som sideløpende undervisning i praksisperiodene.</article><article class="legalP" id="paragraf-7-punkt-1-ledd-3">I samtlige semestre kan den praktisk-teoretiske perioden integreres med siste del av den teoretiske, slik at tiden delvis nyttes til praktiske studier og delvis forlenger den teoretiske blokken.</article><article class="legalP" id="paragraf-7-punkt-1-ledd-4">Det samlede timetall i skoleplanen er 3.680 timer. Den teoretiske undervisning har et timetall på 1.680 timer.</article><article class="legalP" id="paragraf-7-punkt-1-ledd-5">Praksis i aften- og natt-tjeneste bør inngå i noen av praksisperiodene, men ikke overskride 10 % av den praktiske undervisningstid i semesteret.</article></article></li><li data-name="2." value="2"><article class="listArticle" id="paragraf-7-punkt-2"><span class="miscHeadline"><i>Fravær.</i></span><article class="legalP" id="paragraf-7-punkt-2-ledd-1">Studenter som har vært fraværende mer enn 20 % av undervisningstiden i faget, kan ikke avlegge eksamen uten skolestyrets samtykke. Styrets avgjørelse kan påklages etter vanlige regler.</article></article></li></ol></article><article class="legalArticle" data-lovdata-URL="SF/forskrift/1980-06-17-8756/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opptaksvilkår.</span></h2><article class="legalP" id="paragraf-8-ledd-1">Opptak til 3-årig vernepleierutdanning bygger på 3-årig utdanning fra videregående skole eller tilsvarende opplæring/praksis.</article><article class="legalP" id="paragraf-8-ledd-2">I 1980 og 1981 kan som en overgangsordning også søkere som har fylt 18 år og har 9-årig grunnskole eller tilsvarende utdanning bli tatt opp. Regler om tildeling av studieplasser gis av skolens styre inntil departementet har gitt nærmere retningslinjer for opptak.</article><article class="legalP" id="paragraf-8-ledd-3">Opptaksvilkår utover dette må godkjennes av departementet.</article></article><article class="legalArticle" data-lovdata-URL="SF/forskrift/1980-06-17-8756/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Studiesosiale vilkår.</span></h2><article class="legalP" id="paragraf-9-ledd-1">Undervisningen er gratis, men studenten betaler selv de øvrige omkostningene. De vareklær som er nødvendige for studentens praksis, stilles til rådighet.</article></article><article class="legalArticle" data-lovdata-URL="SF/forskrift/1980-06-17-8756/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Rammeplan for utdanningen.</span></h2><article class="legalP" id="paragraf-10-ledd-1">Undervisningen fordeler seg slik: <table><tbody><tr><td data-text-align="left" data-vertical-align="top">Praksisundervisning</td><td data-text-align="left" data-vertical-align="top">2.000 timer</td></tr><tr><td data-text-align="left" data-vertical-align="top">Teoretisk undervisning</td><td data-text-align="left" data-vertical-align="top">1.680 timer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">---------------</td></tr><tr><td data-text-align="left" data-vertical-align="top">Sum</td><td data-text-align="left" data-vertical-align="top">3.680 timer</td></tr></tbody></table></article><article class="defaultP"><i>A. Teoretisk undervisning.</i><ol class="defaultList" type="1"><li data-name="1." value="1"><article class="listArticle" id="paragraf-10-ledd-1-punkt-1"><span class="miscHeadline"><i>Vernepleie:  ca. 40 %</i></span><article class="legalP" id="paragraf-10-ledd-1-punkt-1-ledd-1">Vernepleie er et yrkesrettet metodefag som primært skal sette studentene i stand til å ivareta en helhetlig og kontinuerlig omsorgs- og opplæringsfunksjon i forhold til psykisk utviklingshemmede. Dette innebærer bl.a. at studentene blir dyktiggjorte til å imøtekomme klientens behov for opplæring/aktivisering, generell sykepleie, tilrettelegging av miljøet og koordinering av tiltak.</article><article class="legalP" id="paragraf-10-ledd-1-punkt-1-ledd-2">De andre fagområdene (støttefagene) forutsettes integrert i vernepleierfaget. Praksisundervisningen er en videreføring og utdyping av vernepleiefaget.</article></article></li><li data-name="2." value="2"><article class="listArticle" id="paragraf-10-ledd-1-punkt-2"><span class="miscHeadline"><i>Medisinske fag:  ca. 20 %</i></span><article class="legalP" id="paragraf-10-ledd-1-punkt-2-ledd-1">Støttefag som bl.a. skal gi studentene grunnlag for å forstå årsaksforhold ved funksjonsvansker og forutsetninger for å kunne delta i forebyggende helsearbeid, medisinsk/medikamentell behandling og rehabilitering.</article></article></li><li data-name="3." value="3"><article class="listArticle" id="paragraf-10-ledd-1-punkt-3"><span class="miscHeadline"><i>Pedagogikk og psykologi:  ca. 20 %</i></span><article class="legalP" id="paragraf-10-ledd-1-punkt-3-ledd-1">Støttefag som bl.a. skal gi studentene grunnlag for å forstå menneskets utvikling under ulike livsbetingelser, og forståelse for egne og andres atferd. Fagområdet skal videre gi forståelse for oppdragelsesprinsipper i vårt samfunn, og gi grunnlag for å kunne vurdere opplæringsbehov og midler for gjennomføring av tiltakene.</article></article></li><li data-name="4." value="4"><article class="listArticle" id="paragraf-10-ledd-1-punkt-4"><span class="miscHeadline"><i>Samfunnsfag og lovgivning:  ca. 15 %</i></span><article class="legalP" id="paragraf-10-ledd-1-punkt-4-ledd-1">Støttefag som skal gi studentene forståelse for de systemer og den samfunnsmessige sammenheng de skal arbeide i. Dette innebærer bl.a. forståelse for og orientering om sosiologiske begreper og metode, helsepolitikk/helseplanlegging, forvaltning, administrasjon og helse/sosiallovgivning.</article></article></li><li data-name="5." value="5"><article class="listArticle" id="paragraf-10-ledd-1-punkt-5"><span class="miscHeadline"><i>Til disposisjon:  ca. 5 %</i></span></article></li></ol></article><article class="defaultP"><i>B. Praktisk undervisning.</i><ol class="defaultList" type="1"><li data-name="1." value="1"><article class="listArticle" id="paragraf-10-ledd-1-punkt-6"><article class="legalP" id="paragraf-10-ledd-1-punkt-6-ledd-1"><i>Obligatoriske praksisområder.</i> <ol class="defaultList" type="a"><li data-name="a." value="1"><article class="listArticle" id="paragraf-10-ledd-1-punkt-6-ledd-1-punkt-1"><article class="legalP" id="paragraf-10-ledd-1-punkt-6-ledd-1-punkt-1-ledd-1">Helsevern for psykisk utviklingshemmede (HVPU)</article></article></li><li data-name="b." value="2"><article class="listArticle" id="paragraf-10-ledd-1-punkt-6-ledd-1-punkt-2"><article class="legalP" id="paragraf-10-ledd-1-punkt-6-ledd-1-punkt-2-ledd-1">Omsorgen for psykisk utviklingshemmede</article></article></li></ol></article><article class="legalP" id="paragraf-10-ledd-1-punkt-6-ledd-2">Hovedtyngden av praksis forutsettes gitt innen HVPU.</article></article></li><li data-name="2." value="2"><article class="listArticle" id="paragraf-10-ledd-1-punkt-7"><span class="miscHeadline"><i>Valgfritt praksisområde.</i></span><article class="legalP" id="paragraf-10-ledd-1-punkt-7-ledd-1">Det valgfrie området kan utgjøre ca. 1/6 av praksistiden.</article><article class="legalP" id="paragraf-10-ledd-1-punkt-7-ledd-2">Ett av de ovennevnte praksisområder må gi praksis innen medisinsk (somatisk) behandling og pleie og utgjøre minst 1/6 av praksistiden.</article></article></li></ol></article><article class="defaultP"><i>C. Skoleplanens innhold, undervisningsmetoder.</i></article><article class="legalP" id="paragraf-10-ledd-2">I henhold til rammeplanen fastsettes det teoretiske og praktiske innhold i semestrene av den enkelte skole.</article><article class="legalP" id="paragraf-10-ledd-3">Skolens praktiske undervisningsområder fastsettes av skolens styre.</article><article class="legalP" id="paragraf-10-ledd-4">Veiledning gis av departementet (jfr. bilag 3).</article><article class="legalP" id="paragraf-10-ledd-5">Både den teoretiske og praktiske undervisning tilrettelegges slik at teori og praksis gjensidig belyser hverandre. Det bør nyttes undervisningsmetoder som tar sikte på å utvikle studentenes selvstendighet og samarbeidsevne. Det bør være forelesninger, demonstrasjoner, klinikker, seminar, gruppearbeid og ekskursjoner samt selvstudium hvor egenaktivitet stimuleres.</article><article class="legalP" id="paragraf-10-ledd-6">I tillegg til lærebøkene bør det tilrettelegges støttelitteratur og annet tidsmessig undervisningsmateriell.</article><article class="legalP" id="paragraf-10-ledd-7">Undervisningen bør gi studenten innsikt i de forskjellige problemer og arbeidsoppgaver hun/han vil møte som vernepleier.</article></article><article class="legalArticle" data-lovdata-URL="SF/forskrift/1980-06-17-8756/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/1989-02-15-191">forskrift 15. februar 1989 nr. 191</a>.</article></article><article class="legalArticle" data-lovdata-URL="SF/forskrift/1980-06-17-8756/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utvisning.</span></h2><article class="legalP" id="paragraf-12-ledd-1">Utvisning fra skolen bør skje når en student har vist atferd som i vesentlig grad står i strid med faglige eller etiske krav til en vernepleier. Skolestyret skal ta standpunkt til utvisning etter uttalelse fra studentråd, lærerråd og rektor.</article><article class="legalP" id="paragraf-12-ledd-2">Brudd på ordensregler i internat kan ikke danne grunnlag for utvisning fra skolen, men kan føre til utvisning fra internatet. Vedtak om utvisning kan påklages etter vanlige regler.</article></article><article class="legalArticle" data-lovdata-URL="SF/forskrift/1980-06-17-8756/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Prøveordninger.</span></h2><article class="legalP" id="paragraf-13-ledd-1">Departementet kan etter søknad fra skolen gi samtykke til prøveordninger som er pedagogisk vel underbygget og som antas å være av verdi for vernepleierutdanningen.</article></article><article class="legalArticle" data-lovdata-URL="SF/forskrift/1980-06-17-8756/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/1989-02-15-191">forskrift 15. februar 1989 nr. 191</a>.</article></article><article class="legalArticle" data-lovdata-URL="SF/forskrift/1980-06-17-8756/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Offentlig godkjenning som vernepleier.</span></h2><article class="legalP" id="paragraf-15-ledd-1">Etter å ha gjennomgått vernepleierskolens program, herunder bestått alle prøver og eksamener, kan etter søknad Norgeoffentlig godkjenning som vernepleier meddeles i mehold til § 1 i lov av 14. juni 1974, nr. 47 om godkjenning m.v. av helsepersonell, jfr. kgl.res. av 9. desember 1977.</article></article><article class="legalArticle" data-lovdata-URL="SF/forskrift/1980-06-17-8756/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon.</span></h2><article class="legalP" id="paragraf-16-ledd-1">Departementet kan, når praktiske, pedagogiske eller andre spesielle hensyn foreligger, etter begrunnet søknad fra skolen, gjøre unntak fra ovennevnte bestemmelser.</article></article></main></body></html>