<!DOCTYPE html><html lang="no"><head><title>Forskrift om regulering av fiske med bunnredskap i områder utenfor nasjonal jurisdiksjon i det nordvestlige Atlanterhav (NAFO)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-02-09-154</dd><dt class="dokid">DokumentID</dt><dd class="dokid">SF/forskrift/2009-02-09-154</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havressurs- og kystavd., Fiskeridir.</li></ul></dd><dt class="publishedIn">Publisert i</dt><dd class="publishedIn">I 2009 hefte 2</dd><dt class="dateInForce">I kraft fra</dt><dd class="dateInForce">2009-02-09</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-03-21</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-03-21-294">forskrift/2013-03-21-294</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§36">lov/2008-06-06-37/§36</a></li><li><a href="lov/2008-06-06-37/§37">lov/2008-06-06-37/§37</a></li><li><a href="lov/2008-06-06-37/§47">lov/2008-06-06-37/§47</a></li></ul></dd><dt class="dateOfPublication">Kunngjort</dt><dd class="dateOfPublication">2009-02-13 13:50</dd><dt class="lastupdated">Rettet</dt><dd class="lastupdated">2009-06-02 (§ 2, § 3, § 4)</dd><dt class="titleShort">Korttittel</dt><dd class="titleShort">Forskrift om bunnfisket i Atlanterhav (NAFO)</dd><dt class="title">Tittel</dt><dd class="title">Forskrift om regulering av fiske med bunnredskap i områder utenfor nasjonal jurisdiksjon i det nordvestlige Atlanterhav (NAFO)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 9. februar 2009 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§16">§ 16</a>, <a href="lov/2008-06-06-37/§36">§ 36</a>, <a href="lov/2008-06-06-37/§37">§ 37</a> og <a href="lov/2008-06-06-37/§47">§ 47</a>. <br /><strong>Endret</strong> ved <a href="forskrift/2009-11-18-1382">forskrifter 18 nov 2009 nr. 1382</a>, <a href="forskrift/2011-01-19-58">19 jan 2011 nr. 58</a>, <a href="forskrift/2012-01-10-27">10 jan 2012 nr. 27</a>, <a href="forskrift/2012-01-06-49">6 jan 2012 nr. 49</a>, <a href="forskrift/2013-03-21-294">21 mars 2013 nr. 294</a>.</dd><dt class="refid">RefID</dt><dd class="refid">forskrift/2009-02-09-154</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fiske med bunnredskap i områder utenfor nasjonal jurisdiksjon i det nordvestlige Atlanterhav (NAFO)</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Fiske i eksisterende fiskeområder</a></li><li><a href="#paragraf-4">§ 4. Fiske i nye fiskeområder</a></li><li><a href="#paragraf-5">§ 5. Bemyndigelse</a></li><li><a href="#paragraf-6">§ 6. Straffeansvar</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-02-09-154" id="dokument"><h1>Forskrift om regulering av fiske med bunnredskap i områder utenfor nasjonal jurisdiksjon i det nordvestlige Atlanterhav (NAFO)</h1><article class="legalArticle" data-lovdata-URL="SF/forskrift/2009-02-09-154/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å beskytte sårbare marine økosystemer, og gjelder ved fiske med bunnredskap med norske fartøy i områder utenfor noen stats jurisdiksjon (internasjonalt farvann) i det nordvestlige Atlanterhav nord for 35° N og vest for en linje trukket langs meridianen 42° V til posisjonen 59° N 42° V og derfra langs meridianen 44° V til Grønlands kyst.</article><article class="changesToParent">Endret ved <a href="forskrift/2011-01-19-58">forskrift 19 jan 2011 nr. 58</a>.</article></article><article class="legalArticle" data-lovdata-URL="SF/forskrift/2009-02-09-154/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">bunnredskap, redskap som ved normalt fiske sannsynligvis vil komme i kontakt med havbunnen.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">eksisterende fiskeområder, områder som er identifisert av den nordvestatlantiske fiskeriorganisasjon (NAFO) til å være eksisterende fiskeområder. Koordinatene for disse områdene finnes på hjemmesidene til organisasjonen; <a data-link-type="external" href="https://www.nafo.int/fisheries/regulations/nafo-footprint.pdf">http://www.nafo.int/fisheries/regulations/nafo-footprint.pdf</a>.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">nye fiskeområder, områder som ligger utenfor eksisterende fiskeområder.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">sammenstøt, tilfeller når mengden per fangst (trålhal, line- eller garnsetting) overstiger 7 kilogram sjøfjær, 60 kilogram andre levende koraller og 300 kilogram svamp.</article></article></li></ol></article><article class="changesToParent">Endret ved <a href="forskrift/2009-11-18-1382">forskrifter 18 nov 2009 nr. 1382</a>, <a href="forskrift/2012-01-10-27">10 jan 2012 nr. 27</a>, <a href="forskrift/2013-03-21-294">21 mars 2013 nr. 294</a>.</article></article><article class="legalArticle" data-lovdata-URL="SF/forskrift/2009-02-09-154/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske i eksisterende fiskeområder</span></h2><article class="legalP" id="paragraf-3-ledd-1">Fartøy skal for hver fangst beregne kvantum indikatorer på sårbare marine økosystem.</article><article class="legalP" id="paragraf-3-ledd-2">Dersom beregningen viser et sammenstøt, skal fartøyet uten ugrunnet opphold gjennomføre følgende prosedyre:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">rapportere hendelsen til Fiskeridirektoratet, hvor beliggenhet og type berørt økosystem fremgår, og</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">stoppe fisket og flytte minst 2 nautiske mil fra den posisjon som, basert på all tilgjengelig informasjon, mest sannsynlig er nærmest det identifiserte sårbare marine økosystem.</article></article></li></ol></article><article class="changesToParent">Endret ved <a href="forskrift/2011-01-19-58">forskrifter 19 jan 2011 nr. 58</a>, <a href="forskrift/2013-03-21-294">21 mars 2013 nr. 294</a>.</article></article><article class="legalArticle" data-lovdata-URL="SF/forskrift/2009-02-09-154/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fiske i nye fiskeområder</span></h2><article class="legalP" id="paragraf-4-ledd-1">I tillegg til den tillatelse som eventuelt er gitt i medhold av <a href="forskrift/1998-03-04-173">forskrift 4. mars 1998 nr. 173</a> om regulering av fiske i farvann utenfor noen stats fiskerijurisdiksjon, må fartøy ha en spesialtillatelse fra Fiskeridirektoratet for prøvefiske i nye fiskeområder.</article><article class="legalP" id="paragraf-4-ledd-2">Slik spesialtillatelse kan bare gis dersom fartøyet har forelagt for Fiskeridirektoratet til godkjennelse:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">en detaljert protokoll for prøvefiske som inkluderer en fangstplan om fiskeredskaper, fiskeslag, bifangst, tidspunkt og områder, og</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">en plan for å unngå skade på sårbare marine økosystem, og</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">en plan for dagbokføring og rapportering, og</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">en plan for innsamling av data om sårbare marine økosystem.</article></article></li></ol></article><article class="legalP" id="paragraf-4-ledd-3">Fiske i nye områder er forbudt uten observatør om bord, godkjent av Fiskeridirektoratet. Kostnadene ved å ha observatør om bord, herunder utgifter til lønn, inklusive renter ved forsinket betaling, transport til og fra fartøy, kost og losji til havs skal dekkes av fartøyet.</article><article class="legalP" id="paragraf-4-ledd-4">Fartøy skal for hver fangst beregne kvantum indikatorer på sårbare marine økosystem.</article><article class="legalP" id="paragraf-4-ledd-5">Dersom beregningen viser et sammenstøt, skal fartøyet uten ugrunnet opphold gjennomføre følgende prosedyre:<ol class="defaultList" type="a"><li data-name="a." value="1"><article class="listArticle" id="paragraf-4-ledd-5-punkt-1"><article class="legalP" id="paragraf-4-ledd-5-punkt-1-ledd-1">rapportere hendelsen til Fiskeridirektoratet, hvor beliggenhet og type berørt økosystem fremgår, og</article></article></li><li data-name="b." value="2"><article class="listArticle" id="paragraf-4-ledd-5-punkt-2"><article class="legalP" id="paragraf-4-ledd-5-punkt-2-ledd-1">stoppe fisket og flytte minst 2 nautiske mil fra den posisjon som, basert på all tilgjengelig informasjon, mest sannsynlig er nærmest det identifiserte sårbare marine økosystem.</article></article></li></ol></article><article class="changesToParent">Endret ved <a href="forskrift/2011-01-19-58">forskrifter 19 jan 2011 nr. 58</a>, <a href="forskrift/2013-03-21-294">21 mars 2013 nr. 294</a>.</article></article><article class="legalArticle" data-lovdata-URL="SF/forskrift/2009-02-09-154/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bemyndigelse</span></h2><article class="legalP" id="paragraf-5-ledd-1">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article><article class="changesToParent">Tilføyd ved <a href="forskrift/2012-01-06-49">forskrift 6 jan 2012 nr. 49</a>.</article></article><article class="legalArticle" data-lovdata-URL="SF/forskrift/2009-02-09-154/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffeansvar</span></h2><article class="legalP" id="paragraf-6-ledd-1">Den som forsettlig eller uaktsomt overtrer bestemmelsene i denne forskrift straffes etter kapittel 12 i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar.</article><article class="changesToParent">Endret ved <a href="forskrift/2012-01-06-49">forskrift 6 jan 2012 nr. 49</a> (tidligere § 5).</article></article><article class="legalArticle" data-lovdata-URL="SF/forskrift/2009-02-09-154/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article><article class="changesToParent">Endret ved <a href="forskrift/2012-01-06-49">forskrift 6 jan 2012 nr. 49</a> (tidligere § 6).</article></article></main></body></html>