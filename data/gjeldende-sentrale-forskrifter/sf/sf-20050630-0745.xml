<!DOCTYPE html><html lang="no"><head><title>Forskrift om årsregnskap og årsberetning for borettslag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-06-30-745</dd><dt class="dokid">DokumentID</dt><dd class="dokid">SF/forskrift/2005-06-30-745</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavd.</li></ul></dd><dt class="publishedIn">Publisert i</dt><dd class="publishedIn">I 2005 hefte 9</dd><dt class="dateInForce">I kraft fra</dt><dd class="dateInForce">2006-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2011-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2011-01-21-64">forskrift/2011-01-21-64</a> fra 2011-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1989-01-24-59">forskrift/1989-01-24-59</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1998-07-17-56/§10-1">lov/1998-07-17-56/§10-1</a></li></ul></dd><dt class="dateOfPublication">Kunngjort</dt><dd class="dateOfPublication">2005-07-05</dd><dt class="titleShort">Korttittel</dt><dd class="titleShort">Forskrift om årsregnskap mv. for borettslag</dd><dt class="title">Tittel</dt><dd class="title">Forskrift om årsregnskap og årsberetning for borettslag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. juni 2005 med hjemmel i <a href="lov/1998-07-17-56">lov 17. juli 1998 nr. 56</a> om årsregnskap m.v. (regnskapsloven) <a href="lov/1998-07-17-56/§10-1">§ 10-1</a> første ledd. <br /><strong>Endret</strong> ved <a href="forskrift/2010-12-14-1597">forskrifter 14 des 2010 nr. 1597</a>, <a href="forskrift/2011-01-21-64">21 jan 2011 nr. 64</a>.</dd><dt class="refid">RefID</dt><dd class="refid">forskrift/2005-06-30-745</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om årsregnskap og årsberetning for borettslag</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Opplysninger om disponible midler</a></li><li><a href="#paragraf-3">§ 3. Opplysninger om budsjettall</a></li><li><a href="#paragraf-4">§ 4. Avskrivning av bygninger og vedlikeholdsavsetning</a></li><li><a href="#paragraf-5">§ 5. Noter til årsregnskapet</a></li><li><a href="#paragraf-6">§ 6. Årsberetning</a></li><li><a href="#paragraf-7">§ 7. Overgangsregler</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2005-06-30-745" id="dokument"><h1>Forskrift om årsregnskap og årsberetning for borettslag</h1><article class="legalArticle" data-lovdata-URL="SF/forskrift/2005-06-30-745/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for sammenslutning organisert som borettslag etter <a href="lov/2003-06-06-39">lov 6. juni 2003 nr. 39</a>.</article><article class="legalP" id="paragraf-1-ledd-2">Bestemmelsene i denne forskrift gjelder i tillegg til <a href="lov/1998-07-17-56">lov 17. juli 1998 nr. 56</a> om årsregnskap m.v. (regnskapsloven) ved utarbeidelse av årsregnskap og årsberetning i borettslag dersom ikke annet er fastsatt i forskriften her.</article></article><article class="legalArticle" data-lovdata-URL="SF/forskrift/2005-06-30-745/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger om disponible midler</span></h2><article class="legalP" id="paragraf-2-ledd-1">Borettslag skal utarbeide en egen oppstilling over disponible midler og endring i disse. Opplysningene kan i stedet gis i noter, jf. <a href="forskrift/2005-06-30-745/§5">§ 5</a> annet ledd nr. 1. Med disponible midler forstås i denne forskrift omløpsmidler fratrukket kortsiktig gjeld.</article><article class="legalP" id="paragraf-2-ledd-2">Oppstillingen over disponible midler skal følge følgende oppstillingsplan:<ol class="defaultList" type="A"><li data-name="A." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Disponible midler fra foregående årsregnskap.</article></article></li><li data-name="B." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Endring i disponible midler <ol class="defaultList" type="1"><li data-name="1." value="1"><article class="listArticle" id="paragraf-2-ledd-2-punkt-2-ledd-1-punkt-1"><article class="legalP" id="paragraf-2-ledd-2-punkt-2-ledd-1-punkt-1-ledd-1">Årets resultat.</article></article></li><li data-name="2." value="2"><article class="listArticle" id="paragraf-2-ledd-2-punkt-2-ledd-1-punkt-2"><article class="legalP" id="paragraf-2-ledd-2-punkt-2-ledd-1-punkt-2-ledd-1">Tilbakeføring av avskrivning.</article></article></li><li data-name="3." value="3"><article class="listArticle" id="paragraf-2-ledd-2-punkt-2-ledd-1-punkt-3"><article class="legalP" id="paragraf-2-ledd-2-punkt-2-ledd-1-punkt-3-ledd-1">Tilbakeføring av vedlikeholdsavsetning.</article></article></li><li data-name="4." value="4"><article class="listArticle" id="paragraf-2-ledd-2-punkt-2-ledd-1-punkt-4"><article class="legalP" id="paragraf-2-ledd-2-punkt-2-ledd-1-punkt-4-ledd-1">Fradrag for gjennomført vedlikehold som er ført mot vedlikeholdsavsetning.</article></article></li><li data-name="5." value="5"><article class="listArticle" id="paragraf-2-ledd-2-punkt-2-ledd-1-punkt-5"><article class="legalP" id="paragraf-2-ledd-2-punkt-2-ledd-1-punkt-5-ledd-1">Fradrag for gjennomført påkostning.</article></article></li><li data-name="6." value="6"><article class="listArticle" id="paragraf-2-ledd-2-punkt-2-ledd-1-punkt-6"><article class="legalP" id="paragraf-2-ledd-2-punkt-2-ledd-1-punkt-6-ledd-1">Tilbakeføring av eventuell nedskrivning og reversering av nedskrivning.</article></article></li><li data-name="7." value="7"><article class="listArticle" id="paragraf-2-ledd-2-punkt-2-ledd-1-punkt-7"><article class="legalP" id="paragraf-2-ledd-2-punkt-2-ledd-1-punkt-7-ledd-1">Tilbakeføring av resultatført gevinst eller tap i forbindelse med salg av anleggsmidler.</article></article></li><li data-name="8." value="8"><article class="listArticle" id="paragraf-2-ledd-2-punkt-2-ledd-1-punkt-8"><article class="legalP" id="paragraf-2-ledd-2-punkt-2-ledd-1-punkt-8-ledd-1">Tillegg for salgssum ved salg av anleggsmidler.</article></article></li><li data-name="9." value="9"><article class="listArticle" id="paragraf-2-ledd-2-punkt-2-ledd-1-punkt-9"><article class="legalP" id="paragraf-2-ledd-2-punkt-2-ledd-1-punkt-9-ledd-1">Fradrag for kjøpesum ved kjøp av anleggsmidler.</article></article></li><li data-name="10." value="10"><article class="listArticle" id="paragraf-2-ledd-2-punkt-2-ledd-1-punkt-10"><article class="legalP" id="paragraf-2-ledd-2-punkt-2-ledd-1-punkt-10-ledd-1">Tillegg for nye langsiktige lån.</article></article></li><li data-name="11." value="11"><article class="listArticle" id="paragraf-2-ledd-2-punkt-2-ledd-1-punkt-11"><article class="legalP" id="paragraf-2-ledd-2-punkt-2-ledd-1-punkt-11-ledd-1">Fradrag for avdrag på langsiktige lån.</article></article></li><li data-name="12." value="12"><article class="listArticle" id="paragraf-2-ledd-2-punkt-2-ledd-1-punkt-12"><article class="legalP" id="paragraf-2-ledd-2-punkt-2-ledd-1-punkt-12-ledd-1">Andre poster som påvirker disponible midler.</article></article></li><li data-name="13." value="13"><article class="listArticle" id="paragraf-2-ledd-2-punkt-2-ledd-1-punkt-13"><article class="legalP" id="paragraf-2-ledd-2-punkt-2-ledd-1-punkt-13-ledd-1">Årets endring i disponible midler.</article></article></li></ol></article></article></li><li data-name="C." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">Disponible midler.</article></article></li></ol></article><article class="legalP" id="paragraf-2-ledd-3"><a href="lov/1998-07-17-56/§6-3">Regnskapsloven § 6-3</a> om oppdeling eller sammenslåing av poster og <a href="lov/1998-07-17-56/§6-6">§ 6-6</a> om sammenligningstall gjelder tilsvarende.</article></article><article class="legalArticle" data-lovdata-URL="SF/forskrift/2005-06-30-745/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplysninger om budsjettall</span></h2><article class="legalP" id="paragraf-3-ledd-1">Opplysninger om regnskapsårets og etterfølgende års budsjettall kan gis i tillegg til sammenligningstall etter regnskapsloven § 6-6 i resultatregnskapet og i oppstillingen over disponible midler.</article></article><article class="legalArticle" data-lovdata-URL="SF/forskrift/2005-06-30-745/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avskrivning av bygninger og vedlikeholdsavsetning</span></h2><article class="legalP" id="paragraf-4-ledd-1">I avskrivningsplanen for bygninger kan avskrivningssatsen settes til null. Dersom det ikke er gjennomført faktisk vedlikehold som oppveier verdiforringelse på bygningene, skal borettslaget regnskapsføre en tilsvarende avsetning. Slik avsetning skal balanseføres som vedlikeholdsavsetning under avsetning for forpliktelser, jf. regnskapsloven § 6-2 D I.</article></article><article class="legalArticle" data-lovdata-URL="SF/forskrift/2005-06-30-745/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Noter til årsregnskapet</span></h2><article class="legalP" id="paragraf-5-ledd-1">Tilleggsopplysninger i noter til årsregnskapet skal gis i samsvar med <a href="lov/1998-07-17-56/kap7">regnskapsloven kapittel 7</a> og bestemmelsene i paragrafen her. Opplysningene etter annet ledd kan utelates når de ikke er av betydning for å bedømme den regnskapspliktiges stilling og resultat.</article><article class="legalP" id="paragraf-5-ledd-2">Det skal gis tilleggsopplysninger i noter om følgende forhold:<ol class="defaultList" type="1"><li data-name="1." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">Disponible midler i samsvar med <a href="forskrift/2005-06-30-745/§2">§ 2</a> dersom opplysningene ikke er gitt i en egen regnskapsoppstilling.</article></article></li><li data-name="2." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Honorar til forretningsfører, dersom dette ikke er spesifisert på egen linje i resultatregnskapet.</article></article></li><li data-name="3." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Aksjer og andeler i selskaper hvor borettslagets eierandel er over 10 prosent eller investeringen utgjør mer enn 50 prosent av borettslagets egenkapital med slik spesifikasjon: <ul class="defaultList"><li data-name="-" value=""><article class="listArticle" id="paragraf-5-ledd-2-punkt-3-ledd-1-punkt-1"><article class="legalP" id="paragraf-5-ledd-2-punkt-3-ledd-1-punkt-1-ledd-1">For aksjer: Angivelse av selskapets navn og aksjekapital, antall aksjer, pålydende og balanseført verdi.</article></article></li><li data-name="-" value=""><article class="listArticle" id="paragraf-5-ledd-2-punkt-3-ledd-1-punkt-2"><article class="legalP" id="paragraf-5-ledd-2-punkt-3-ledd-1-punkt-2-ledd-1">For andeler og andre investeringer: Opplysninger om selskapets navn og andelens størrelse samt om hvordan dets resultat og stilling kommer til uttrykk i borettslagets årsregnskap.</article></article></li></ul></article></article></li><li data-name="4." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">Eventuelle øremerkede bankinnskudd, som ikke er opplyst gjennom spesifikasjon i balansen.</article></article></li><li data-name="5." value="5"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">Ved leie av anleggsmidler der leieavtalen er av vesentlig betydning for borettslagets drift, skal det gis opplysninger om hvilke anleggsmidler avtalen omfatter, avtalens varighet, om eventuell rett for virksomheten til å overta anleggsmidlene, samt om den årlige leie.</article></article></li><li data-name="6." value="6"><article class="listArticle" id="paragraf-5-ledd-2-punkt-6"><article class="legalP" id="paragraf-5-ledd-2-punkt-6-ledd-1">Spesifikasjon av poster som gjelder vedlikehold og påkostning. Eventuell vedlikeholdsavsetning skal spesifiseres særskilt, herunder regnskapsmessig behandling av avsetningen.</article></article></li><li data-name="7." value="7"><article class="listArticle" id="paragraf-5-ledd-2-punkt-7"><article class="legalP" id="paragraf-5-ledd-2-punkt-7-ledd-1">Anskaffelseskostnad og anskaffelsesår, basert på ferdigstillelsesdato, for hver post i balansen som gjelder varige driftsmidler.</article></article></li><li data-name="8." value="8"><article class="listArticle" id="paragraf-5-ledd-2-punkt-8"><article class="legalP" id="paragraf-5-ledd-2-punkt-8-ledd-1">Opplysninger om anleggsmidler etter <a href="lov/1998-07-17-56/§7-12">regnskapsloven § 7-12</a> og <a href="lov/1998-07-17-56/§7-39">§ 7-39</a> første og annet ledd, skal spesifiseres for hvert enkelt anleggsmiddel eller gruppe av anleggsmidler.</article></article></li><li data-name="9." value="9"><article class="listArticle" id="paragraf-5-ledd-2-punkt-9"><article class="legalP" id="paragraf-5-ledd-2-punkt-9-ledd-1">For hver post under langsiktig gjeld skal det opplyses om rente- og avdragsbetingelser, løpetid og eventuelle andre betingelser av vesentlig betydning for regnskapsbrukerne. Dersom det er foretatt individuell nedbetaling av gjeld, skal det oppgis opplysning om dette. For borettslag som har ulik prosentvis fordeling av fellesgjeld, skal det også gis en oversikt over hvordan fellesgjelden er fordelt på de ulike borettslagsandelene. Dersom avdragene på fellesgjelden i henhold til nedbetalingsplan er beregnet å øke i fremtiden, skal det opplyses om hvilket beløp felleskostnadene vil øke med for hver borettslagsandel, basert på gjeldende nedbetalingsplan.</article></article></li><li data-name="10." value="10"><article class="listArticle" id="paragraf-5-ledd-2-punkt-10"><article class="legalP" id="paragraf-5-ledd-2-punkt-10-ledd-1">Dersom eiendelenes balanseførte verdi er lavere enn balanseført verdi av gjelden, skal det gis nærmere opplysninger med angivelse av om virkelig verdi av eiendelene antas å være høyere enn balanseført verdi av gjelden.</article></article></li></ol></article><article class="changesToParent">Endret ved <a href="forskrift/2010-12-14-1597">forskrifter 14 des 2010 nr. 1597</a> (i kraft 1 jan 2011), <a href="forskrift/2011-01-21-64">21 jan 2011 nr. 64</a> (med virkning for årsregnskap for regnskapsår som er påbegynt 1 jan 2011 eller senere).</article></article><article class="legalArticle" data-lovdata-URL="SF/forskrift/2005-06-30-745/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Årsberetning</span></h2><article class="legalP" id="paragraf-6-ledd-1">I tilknytning til opplysninger om forutsetningen om fortsatt drift etter <a href="lov/1998-07-17-56/§3-3">regnskapsloven § 3-3</a>, skal det opplyses særskilt dersom disponible midler er negative og om tiltak som er iverksatt og vurdert i denne forbindelse.</article></article><article class="legalArticle" data-lovdata-URL="SF/forskrift/2005-06-30-745/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsregler</span></h2><article class="legalP" id="paragraf-7-ledd-1">For det regnskapsår hvor borettslaget skal gå over til å føre årsregnskap etter regnskapsloven og denne forskrift, må det utarbeides en inngående balanse i samsvar med <a href="lov/1998-07-17-56/§6-2">regnskapsloven § 6-2</a>. I den inngående balansen oppføres samtlige eiendeler og gjeld fra oversikt over eiendeler og gjeld fra foregående regnskapsår, men begrenset oppad til virkelig verdi. Forskjell mellom eiendeler og gjeld føres opp som egenkapital, hvor andelskapital føres opp som innskutt egenkapital mens resterende del av egenkapitalen føres opp som opptjent egenkapital. Egenkapital spesifiseres på innskutt og opptjent egenkapital, uavhengig av om egenkapitalen er positiv eller negativ.</article><article class="legalP" id="paragraf-7-ledd-2">For det første regnskapsåret borettslaget fører årsregnskap i samsvar med regnskapsloven og denne forskrift, kan borettslaget unnlate å utarbeide sammenligningstall etter regnskapsloven og forskriften her. Borettslag skal i dette årsregnskapet ta inn driftsoversikt, oversikt over eiendeler og gjeld og noteopplysninger fra foregående regnskapsår som vedlegg til årsregnskapet. Borettslag skal i dette årsregnskapet også gi følgende tilleggsopplysninger i noter:<ol class="defaultList" type="1"><li data-name="1." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">Beskrivelse av de prinsipper som er lagt til grunn når det gjelder hvilke eiendeler som er ført opp i inngående balanse og verdsettelsen av disse eiendelene.</article></article></li><li data-name="2." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">Spesifikasjon av egenkapitalen.</article></article></li><li data-name="3." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">Dersom verdien av eiendeler og gjeld som er ført opp i inngående balanse avviker fra oversikt over eiendeler og gjeld fra foregående regnskapsår, skal det beskrives. Avviket skal forklares.</article></article></li></ol></article></article><article class="legalArticle" data-lovdata-URL="SF/forskrift/2005-06-30-745/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft 1. januar 2006 med virkning for regnskapsår påbegynt 1. januar 2006 eller senere. Forskriften kan anvendes for regnskapsår påbegynt 1. januar 2005 eller senere.</article><article class="legalP" id="paragraf-8-ledd-2"><a href="forskrift/1989-01-24-59">Forskrift 24. januar 1989 nr. 59</a> om årsoppgjør for boligbyggelag og borettslag oppheves 1. januar 2006 med virkning for regnskapsår påbegynt 1. januar 2006 eller senere.</article></article></main></body></html>