<?xml version="1.0"?>
<!DOCTYPE html>
<html lang="no">
  <head>
    <title>Forskrift om beskyttelse av Lyngenlam som geografisk betegnelse</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2019-03-11-247</dd>
        <dt class="dokid">DokumentID</dt>
        <dd class="dokid">SF/forskrift/2019-03-11-247</dd>
        <dt class="ministry">Departement</dt>
        <dd class="ministry">
          <ul>
            <li>Landbruks- og matdepartementet</li>
          </ul>
        </dd>
        <dt class="subunit">Etat</dt>
        <dd class="subunit">
          <ul>
            <li>Mattilsynet</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2019-03-11</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>
              <a href="forskrift/2002-07-05-698/&#xA7;15">forskrift/2002-07-05-698/&#xA7;15</a>
            </li>
            <li>
              <a href="lov/2003-12-19-124/&#xA7;30">lov/2003-12-19-124/&#xA7;30</a>
            </li>
            <li>
              <a href="forskrift/2003-12-19-1790">forskrift/2003-12-19-1790</a>
            </li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2019-03-18 15:40</dd>
        <dt class="titleShort">Korttittel</dt>
        <dd class="titleShort">Forskrift om beskyttelse av Lyngenlam som geografisk betegnelse</dd>
        <dt class="title">Tittel</dt>
        <dd class="title">Forskrift om beskyttelse av Lyngenlam som geografisk betegnelse</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Mattilsynet 11. mars 2019 med hjemmel i <a href="forskrift/2002-07-05-698">forskrift 5. juli 2002 nr. 698</a> om beskyttelse av opprinnelsesbetegnelser, geografiske betegnelser og betegnelser for tradisjonelt s&#xE6;rpreg p&#xE5; n&#xE6;ringsmidler &#xA7; 15, jf. <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/&#xA7;30">&#xA7; 30</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>.</dd>
        <dt class="refid">RefID</dt>
        <dd class="refid">forskrift/2019-03-11-247</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>
              <a href="#dokument">Forskrift om beskyttelse av Lyngenlam som geografisk betegnelse</a>
              <ul class="tocSubUl">
                <li>
                  <a href="#paragraf-1">&#xA7; 1. Beskyttet produktbetegnelse</a>
                </li>
                <li>
                  <a href="#paragraf-2">&#xA7; 2. Rettmessig bruker</a>
                </li>
                <li>
                  <a href="#paragraf-3">&#xA7; 3. Vilk&#xE5;r for bruk av produktbetegnelsen</a>
                </li>
                <li>
                  <a href="#paragraf-4">&#xA7; 4. Ikrafttredelse</a>
                </li>
                <li>
                  <a href="#kapittel-1">Vedlegg: Beskrivelse av produktets opprinnelse og tilknytning til det geografiske omr&#xE5;det</a>
                </li>
              </ul>
            </li>
          </ul>
        </dd>
      </dl>
    </header>
    <main class="documentBody" data-lovdata-URL="SF/forskrift/2019-03-11-247" id="dokument">
      <h1>Forskrift om beskyttelse av Lyngenlam som geografisk betegnelse</h1>
      <article class="legalArticle" data-lovdata-URL="SF/forskrift/2019-03-11-247/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Beskyttet produktbetegnelse</span></h2>
        <article class="legalP" id="paragraf-1-ledd-1">Lyngenlam.</article>
      </article>
      <article class="legalArticle" data-lovdata-URL="SF/forskrift/2019-03-11-247/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Rettmessig bruker</span></h2>
        <article class="legalP" id="paragraf-2-ledd-1">Lyngenlam SA.</article>
      </article>
      <article class="legalArticle" data-lovdata-URL="SF/forskrift/2019-03-11-247/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Vilk&#xE5;r for bruk av produktbetegnelsen</span></h2>
        <ol class="defaultList" type="1">
          <li data-name="1." value="1">
            <article class="listArticle" id="paragraf-3-punkt-1">
              <span class="miscHeadline">
                <i>Produktbeskrivelse</i>
              </span>
              <article class="legalP" id="paragraf-3-punkt-1-ledd-1">Lyngenlam er kj&#xF8;tt av lam som er f&#xF8;dt, oppvokst og har beitet p&#xE5; utmarksbeite p&#xE5; Lyngenhalv&#xF8;ya. Lam defineres her som dyr f&#xF8;dt i mars eller senere samme &#xE5;r som det slaktes.</article>
              <article class="legalP" id="paragraf-3-punkt-1-ledd-2">Betegnelsen Lyngenlam omfatter ferske og fryste skrotter, naturlige stykningsdeler og kj&#xF8;ttsorteringer. Lyngenlam skal ha en slaktevekt p&#xE5; minimum 16 kg. Skrottene skal v&#xE6;re klassifisert med kj&#xF8;ttfylde fra og med klasse R&#x2013; til og med E+, og fettmengde fra og med gruppe 1+ til og med 3.</article>
            </article>
          </li>
          <li data-name="2." value="2">
            <article class="listArticle" id="paragraf-3-punkt-2">
              <span class="miscHeadline">
                <i>Geografisk omr&#xE5;de</i>
              </span>
              <article class="legalP" id="paragraf-3-punkt-2-ledd-1">Lyngenlam skal v&#xE6;re produsert p&#xE5; Lyngenhalv&#xF8;ya. Lyngenhalv&#xF8;ya er avgrenset i &#xF8;st av Lyngenfjorden/Storfjorden, i vest av Ulsfjorden/S&#xF8;rfjorden, i s&#xF8;r av E8 mellom Oteren og Laksvatn og i s&#xF8;rvest av fylkesvei 293 mellom Laksvatn og Sj&#xF8;vassbotn/S&#xF8;rfjorden. Se vedlagte kart.</article>
            </article>
          </li>
          <li data-name="3." value="3">
            <article class="listArticle" id="paragraf-3-punkt-3">
              <span class="miscHeadline">
                <i>Produksjonsmetode</i>
              </span>
              <article class="legalP" id="paragraf-3-punkt-3-ledd-1">Lammene skal g&#xE5; p&#xE5; utmarksbeite i minimum 10 uker.</article>
              <article class="legalP" id="paragraf-3-punkt-3-ledd-2">Lam som er slaktemodne ved sanking sendes direkte til slakting. Lam som ikke er slaktemodne settes p&#xE5; innmarksbeite eller innef&#xF4;ring til riktig slaktevekt er oppn&#xE5;dd. Bare lam slaktet t.o.m. uke 45 kan benytte betegnelsen Lyngenlam.</article>
              <article class="legalP" id="paragraf-3-punkt-3-ledd-3">Alle forhold rundt beiting og f&#xF4;ring skal dokumenteres.</article>
            </article>
          </li>
          <li data-name="4." value="4">
            <article class="listArticle" id="paragraf-3-punkt-4">
              <span class="miscHeadline">
                <i>Merking av produktet:</i>
              </span>
              <article class="legalP" id="paragraf-3-punkt-4-ledd-1">Lyngenlam kan merkes med teksten og figurmerket for Beskyttet geografisk betegnelse.</article>
            </article>
          </li>
        </ol>
      </article>
      <article class="legalArticle" data-lovdata-URL="SF/forskrift/2019-03-11-247/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Ikrafttredelse</span></h2>
        <article class="legalP" id="paragraf-4-ledd-1">Forskriften trer i kraft straks.</article>
      </article>
      <section class="section" id="kapittel-1" data-lovdata-URL="SF/forskrift/2019-03-11-247/KAPITTEL_1">
        <h2>Vedlegg: Beskrivelse av produktets opprinnelse og tilknytning til det geografiske omr&#xE5;det</h2>
        <article class="legalP" id="kapittel-1-ledd-1">Sauedrift har lange og sterke tradisjoner i Lyngen. If&#xF8;lge Lyngen regionhistorie hadde hver g&#xE5;rd og husmannsplass fra tidlig p&#xE5; 1800-tallet og fram til rundt 1960-tallet rundt 10&#x2013;12 sauer. Kj&#xF8;ttet og innmaten var viktig som mat og byttevare, og ulla var n&#xF8;dvendig b&#xE5;de for &#xE5; lage kl&#xE6;r og ogs&#xE5; som byttevare. P&#xE5; 1960-tallet kom den organiserte saueavlen i gang i Lyngen, noe som resulterte i &#xF8;kt lammetall og slaktevekt. Kunnskapen om og interessen for sauehold og -avl har blitt videref&#xF8;rt til dagens saueb&#xF8;nder.</article>
        <article class="legalP" id="kapittel-1-ledd-2">Lyngenhalv&#xF8;ya har sv&#xE6;rt gode utmarksbeiter, og s&#xE5; mye som 62&#xA0;% av beitearealet er definert som sv&#xE6;rt godt og godt. De gode utmarksbeitene kan tilskrives at omr&#xE5;det har et n&#xE6;ringsrikt jordsmonn og en godt kultivert vegetasjon. Gjennom intensivt beite blir beiteomr&#xE5;dene dominert av grasrike arter som er de beste beiteplantene for sau. De h&#xF8;ye fjellene gir sauene friskt beite hele sommerhalv&#xE5;ret. Dyrene finner ferske planter nede ved fj&#xE6;ra i juni og trekker oppover mot fjellet etter som sn&#xF8;en tiner. Lyngens fortrinn er det store potensialet av ulike beitetyper mellom fjord og fjell. Jevn tilgang p&#xE5; unge og friske planter i beitesesongen med h&#xF8;yt proteininnhold bidrar til at lammene vokser raskt.</article>
        <article class="legalP" id="kapittel-1-ledd-3">Kart over Lyngenhalv&#xF8;ya:</article>
        <article class="defaultP">
          <img height="833" src="static/SF/sf-20190311-0247-01-01.png" width="463"/>
        </article>
      </section>
    </main>
  </body>
</html>
