<!DOCTYPE html><html lang="no"><head><title>Forskrift om fredning av Bouvetøya med tilliggende territorialfarvann som naturreservat.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1971-12-17-9</dd><dt class="dokid">DokumentID</dt><dd class="dokid">SF/forskrift/1971-12-17-9</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for internasjonalt samarbeid</li></ul></dd><dt class="publishedIn">Publisert i</dt><dd class="publishedIn">I 1971 s 1722, II 1971 s 1227</dd><dt class="dateInForce">I kraft fra</dt><dd class="dateInForce">1971-12-17</dd><dt class="lastChangeInForce">Ikrafttredelse av siste endring</dt><dd class="lastChangeInForce">2007-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2006-12-15-1431">forskrift/2006-12-15-1431</a> fra 2007-01-01</dd><dt class="appliesTo">Gjelder for</dt><dd class="appliesTo">Bouvetøya med tilliggende territorialfarvann</dd><dt class="basedOn">Hjemmel</dt><dd class="basedOn"><ul><li><a href="lov/1930-02-27-3/§2">lov/1930-02-27-3/§2</a></li><li><a href="lov/1925-07-17-11/§4">lov/1925-07-17-11/§4</a></li></ul></dd><dt class="lastupdated">Rettet</dt><dd class="lastupdated">2005-03-15 (del I lovhenvisning)</dd><dt class="titleShort">Korttittel</dt><dd class="titleShort">Forskrift om Bouvetøya naturreservat</dd><dt class="title">Tittel</dt><dd class="title">Forskrift om fredning av Bouvetøya med tilliggende territorialfarvann som naturreservat.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 17. desember 1971. <br /><strong>Endret</strong> ved <a href="forskrift/2006-12-15-1431">forskrift 15 des 2006 nr. 1431</a>.</dd><dt class="refid">RefID</dt><dd class="refid">forskrift/1971-12-17-9</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fredning av Bouvetøya med tilliggende territorialfarvann som naturreservat.</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li><li><a href="#kapittel-3">III</a></li></ul></li></ul></dd></dl></header><main class="documentBody" data-lovdata-URL="SF/forskrift/1971-12-17-9" id="dokument"><h1>Forskrift om fredning av Bouvetøya med tilliggende territorialfarvann som naturreservat.</h1><section class="section" data-name="kapI" id="kapittel-1" data-lovdata-URL="SF/forskrift/1971-12-17-9/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I medhold av lov om Bouvet-øya, Peter I's øy og Dronning Maud Land m.m. av <a href="lov/1930-02-27-3">27. februar 1930 nr. 3</a>, <a href="lov/1930-02-27-3/§2">§ 2</a>, jfr. <a href="lov/1925-07-17-11">lov om Svalbard av 17. juli 1925 nr. 11</a>, <a href="lov/1925-07-17-11/§4">§ 4</a>, fredes Bouvetøya med tilleggende territorialfarvann som naturreservat i samsvar med vedlagte bestemmelser.</article></section><section class="section" data-name="kapII" id="kapittel-2" data-lovdata-URL="SF/forskrift/1971-12-17-9/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Den avtale som er inngått mellom Norge og Sør-Afrika om bygging av værvarslingsstasjon berøres ikke av fredningen.</article></section><section class="section" data-name="kapIII" id="kapittel-3" data-lovdata-URL="SF/forskrift/1971-12-17-9/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne bestemmelse trer i kraft straks.<ol class="defaultList" type="1"><li data-name="1." value="1"><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Landskapet skal være fredet mot alle tekniske inngrep som vegbygging, oppføring av bygninger og anlegg av enhver art eller annen virksomhet som medfører terrenginngrep og forstyrrelser av naturmiljøet. Nødvendig husvær for oppsyn skal likevel kunne oppføres.</article></article></li><li data-name="2." value="2"><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">Dyrelivet, inkludert fuglenes reir og egg, skal være fredet hele året og må ikke unødig forstyrres. Det er forbudt å sette ut dyrearter eller raser som ikke forekommer i vedkommende trakt tidligere.</article><article class="legalP" id="kapittel-3-ledd-1-punkt-2-ledd-2">Hunder må ikke ilandføres.</article></article></li><li data-name="3." value="3"><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">Plantelivet skal være fredet mot alle skader som ikke skyldes vanlig ferdsel.</article></article></li><li data-name="4." value="4"><article class="listArticle" id="kapittel-3-ledd-1-punkt-4"><article class="legalP" id="kapittel-3-ledd-1-punkt-4-ledd-1">Bestemmelsene i <a href="lov/1978-06-09-50">lov 9. juni 1978 nr. 50</a> om kulturminner for så vidt gjelder utførsel, innførsel og tilbakeføring av ulovlig utførte kulturgjenstander <a href="lov/1978-06-09-50/§23a">§ 23a</a> – § 23f, får anvendelse så langt de passer.</article></article></li><li data-name="5." value="5"><article class="listArticle" id="kapittel-3-ledd-1-punkt-5"><article class="legalP" id="kapittel-3-ledd-1-punkt-5-ledd-1">Bruk av terrenggående kjøretøyer og landing med luftfartøy er forbudt uten særskilt tillatelse fra vedkommende departement. Forbudet gjelder likevel ikke oppsyns-, politi- og ambulansevirksomhet.</article><article class="legalP" id="kapittel-3-ledd-1-punkt-5-ledd-2">Med unntak som nevnt i første ledd kan vedkommende departement forby enhver ferdsel hele året eller en del av året når det anses nødvendig for å bevare plante- og dyrelivet eller geologiske forekomster.</article></article></li><li data-name="6." value="6"><article class="listArticle" id="kapittel-3-ledd-1-punkt-6"><article class="legalP" id="kapittel-3-ledd-1-punkt-6-ledd-1">Tømming av avfall samt spredning eller etterlatelse av stoffer og gjenstander som direkte eller indirekte kan skade øyenes dyre- og plantesamfunn er forbudt.</article></article></li><li data-name="7." value="7"><article class="listArticle" id="kapittel-3-ledd-1-punkt-7"><article class="legalP" id="kapittel-3-ledd-1-punkt-7-ledd-1">Departementet eller den det bemyndiger har adgang til etter søknad å dispensere fra foranstående bestemmelser for vitenskapelige undersøkelser eller for andre særlige tiltak når formålet ikke er i strid med fredningens hensikt.</article></article></li><li data-name="8." value="8"><article class="listArticle" id="kapittel-3-ledd-1-punkt-8"><article class="legalP" id="kapittel-3-ledd-1-punkt-8-ledd-1">Den som forsettlig eller uaktsomt overtrer forbud gitt i eller i medhold av disse besemmelser, straffes med bøter etter <a href="lov/1902-05-22-10/§339">straffelovens § 339</a> nr. 2.</article></article></li><li data-name="9." value="9"><article class="listArticle" id="kapittel-3-ledd-1-punkt-9"><article class="legalP" id="kapittel-3-ledd-1-punkt-9-ledd-1">Disse bestemmelser trer i kraft straks.</article></article></li></ol></article><article class="changesToParent">Endret ved <a href="forskrift/2006-12-15-1431">forskrift 15 des 2006 nr. 1431</a> (i kraft 1 jan 2007).</article></section></main></body></html>