<!DOCTYPE html><html lang="no"><head><title>Forskrift om melding av foretakssammenslutninger mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-11-1466</dd><dt class="dokid">DokumentID</dt><dd class="dokid">SF/forskrift/2013-12-11-1466</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Konkurransepolitisk avd.</li></ul></dd><dt class="publishedIn">Publisert i</dt><dd class="publishedIn">I 2013 hefte 17</dd><dt class="dateInForce">I kraft fra</dt><dd class="dateInForce">2014-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-06-27-838">forskrift/2016-06-27-838</a> fra 2016-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2004-04-28-673">forskrift/2004-04-28-673</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2004-03-05-12/§18">lov/2004-03-05-12/§18</a></li><li><a href="lov/2004-03-05-12/§18a">lov/2004-03-05-12/§18a</a></li><li><a href="forskrift/2013-06-14-634">forskrift/2013-06-14-634</a></li></ul></dd><dt class="dateOfPublication">Kunngjort</dt><dd class="dateOfPublication">2013-12-17 15:20</dd><dt class="lastupdated">Rettet</dt><dd class="lastupdated">2022-02-14 (tegnsetting i lister tilpasset universell utforming, struktur)</dd><dt class="titleShort">Korttittel</dt><dd class="titleShort">Forskrift om melding av foretakssammenslutninger</dd><dt class="title">Tittel</dt><dd class="title">Forskrift om melding av foretakssammenslutninger mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings-, administrasjons- og kirkedepartementet (nå Nærings- og fiskeridepartementet) 11. desember 2013 med hjemmel i <a href="lov/2004-03-05-12">lov 5. mars 2004 nr. 12</a> om konkurranse mellom foretak og kontroll med foretakssammenslutninger (konkurranseloven) <a href="lov/2004-03-05-12/§18">§ 18</a> niende ledd, <a href="lov/2004-03-05-12/§18a">§ 18a</a> fjerde ledd og <a href="forskrift/2013-06-14-634">delegeringsvedtak 14. juni 2013 nr. 634</a>. <br /><strong>Endret</strong> ved <a href="forskrift/2016-06-27-838">forskrift 27 juni 2016 nr. 838</a>. <br /> <strong>Rettet</strong>: 14.02.2022 (tegnsetting i lister tilpasset universell utforming, struktur)</dd><dt class="refid">RefID</dt><dd class="refid">forskrift/2013-12-11-1466</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om melding av foretakssammenslutninger mv.</a><ul class="tocSubUl"><li><a href="#paragraf-1">§ 1. Melding av foretakssammenslutninger</a></li><li><a href="#paragraf-2">§ 2. (Opphevet)</a></li><li><a href="#paragraf-3">§ 3. Forenklet melding</a></li><li><a href="#paragraf-4">§ 4. Involverte foretak</a></li><li><a href="#paragraf-5">§ 5. Beregning av omsetning</a></li><li><a href="#paragraf-6">§ 6. Kunngjøring</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-12-11-1466" id="dokument"><h1>Forskrift om melding av foretakssammenslutninger mv.</h1><article class="legalArticle" data-lovdata-URL="SF/forskrift/2013-12-11-1466/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Melding av foretakssammenslutninger</span></h2><article class="legalP" id="paragraf-1-ledd-1">Melding til Konkurransetilsynet etter <a href="lov/2004-03-05-12/§18">konkurranseloven § 18</a> første, tredje, femte og sjette ledd skal inneholde de opplysninger som fremgår av <a href="lov/2004-03-05-12/§18a">konkurranseloven § 18a</a> første og annet ledd.</article><article class="legalP" id="paragraf-1-ledd-2">Melding etter første ledd skal oppfylle kravene i <a href="lov/2004-03-05-12/§18b">konkurranseloven § 18b</a>.</article><article class="legalP" id="paragraf-1-ledd-3">Fristen på 25 virkedager for Konkurransetilsynets saksbehandling i <a href="lov/2004-03-05-12/§20">konkurranseloven § 20</a> annet ledd løper fra første virkedag etter at meldingen er mottatt eller, dersom meldingen er mangelfull, fra første virkedag etter at de manglende opplysningene er mottatt. Konkurransetilsynet må senest innen 15 virkedager fra melding er mottatt informere melderne dersom tilsynet finner at kravene til melding ikke er oppfylt.</article><article class="legalP" id="paragraf-1-ledd-4">Melder plikter å gi korrekte og fullstendige opplysninger. En melder som forsettlig eller uaktsomt gir uriktige eller ufullstendige opplysninger kan ilegges overtredelsesgebyr etter <a href="lov/2004-03-05-12/§29">konkurranseloven § 29</a> første ledd bokstav d.</article><article class="changesToParent">Endret ved <a href="forskrift/2016-06-27-838">forskrift 27 juni 2016 nr. 838</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2013-12-11-1466/§2" data-name="§2" data-repealeddate="2016-07-01" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2016-06-27-838">forskrift 27 juni 2016 nr. 838</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2013-12-11-1466/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forenklet melding</span></h2><article class="legalP" id="paragraf-3-ledd-1">Følgende foretakssammenslutninger kan inngi en forenklet melding:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Fellesforetak, når fellesforetaket ikke eller kun i ubetydelig omfang, driver eller forventes å ville drive virksomhet i Norge. Dette er tilfelle når <ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1-ledd-1-punkt-1"><article class="legalP" id="paragraf-3-ledd-1-punkt-1-ledd-1-punkt-1-ledd-1">fellesforetakets omsetning og/eller omsetningen til virksomhetsområder overført til fellesforetaket er mindre enn 100 millioner kroner i Norge, og</article></article></li><li data-name="b." value="2"><article class="listArticle" id="paragraf-3-ledd-1-punkt-1-ledd-1-punkt-2"><article class="legalP" id="paragraf-3-ledd-1-punkt-1-ledd-1-punkt-2-ledd-1">aktiva som overføres til fellesforetaket har en samlet verdi på under 100 millioner kroner i Norge.</article></article></li></ol></article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Foretakssammenslutninger hvor en part overtar enekontroll over et foretak som den før foretakssammenslutningen kontrollerte sammen med en eller flere andre parter.</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Foretakssammenslutninger hvor et eller flere foretak fusjonerer, eller et eller flere foretak eller personer erverver ene- eller felleskontroll over et annet foretak, og hvor <ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-3-ledd-1-punkt-1"><article class="legalP" id="paragraf-3-ledd-1-punkt-3-ledd-1-punkt-1-ledd-1">ingen av partene er aktive på det samme produktmarked og det samme geografiske marked (ingen horisontale overlapp) eller på et produktmarked i et forutgående eller etterfølgende ledd til et produktmarked, hvor en annen part opererer (ingen vertikale overlapp), eller</article></article></li><li data-name="b." value="2"><article class="listArticle" id="paragraf-3-ledd-1-punkt-3-ledd-1-punkt-2"><article class="legalP" id="paragraf-3-ledd-1-punkt-3-ledd-1-punkt-2-ledd-1">to eller flere av partene er aktive på det samme produktmarked og geografiske marked (horisontalt overlapp), men hvor partenes samlede markedsandel ikke overstiger 20 prosent,</article></article></li><li data-name="c." value="3"><article class="listArticle" id="paragraf-3-ledd-1-punkt-3-ledd-1-punkt-3"><article class="legalP" id="paragraf-3-ledd-1-punkt-3-ledd-1-punkt-3-ledd-1">eller en eller flere av partene opererer på et produktmarked i et forutgående eller etterfølgende ledd til et produktmarked hvor en annen part opererer (vertikalt overlapp), men hvor partene verken enkeltvis eller samlet har en markedsandel som overstiger 30 prosent.</article></article></li></ol></article></article></li></ol></article><article class="legalP" id="paragraf-3-ledd-2">Forenklet melding til Konkurransetilsynet skal inneholde<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">navn og adresse på partene i fusjonen eller den eller de som overtar kontroll,</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">opplysninger om foretakssammenslutningens art,</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">beskrivelse av de involverte foretak og foretak i samme konsern, herunder foretakenes virksomhetsområder,</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">navn på de fem viktigste konkurrenter, kunder og leverandører i markeder i Norge, eller som Norge er en del av, hvor de involverte foretak og foretak i samme konsern er aktive på det samme produktmarked og det samme geografiske marked (horisontalt overlapp),</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">årsberetning og årsregnskap for de involverte foretakene og foretak i samme konsern, dersom disse ikke er offentlig tilgjengelige,</article></article></li><li data-name="f." value="6"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">en redegjørelse for at vilkårene for inngivelse av forenklet melding etter første ledd er oppfylt, og</article></article></li><li data-name="g." value="7"><article class="listArticle" id="paragraf-3-ledd-2-punkt-7"><article class="legalP" id="paragraf-3-ledd-2-punkt-7-ledd-1">for foretakssammenslutninger som nevnt i første ledd nr. 1, skal det opplyses om morselskapene fortsatt er virksomme på det samme markedet som fellesforetaket eller på et tidligere eller senere ledd i omsetningskjeden eller på et tilgrensende marked.</article></article></li></ol></article><article class="legalP" id="paragraf-3-ledd-3">Konkurransetilsynet kan i den enkelte sak lempe på kravene til forenklet melding som følger av annet ledd.</article><article class="legalP" id="paragraf-3-ledd-4">Forenklet melding etter første ledd skal oppfylle kravene i <a href="lov/2004-03-05-12/§18b">konkurranseloven § 18b</a>.</article><article class="legalP" id="paragraf-3-ledd-5">Konkurransetilsynet må senest innen 10 virkedager fra forenklet melding er mottatt informere melderne dersom tilsynet finner at kravene til forenklet melding ikke er oppfylt.</article><article class="legalP" id="paragraf-3-ledd-6">Konkurransetilsynet kan pålegge at foretakssammenslutningen skal meldes etter kravene i <a href="lov/2004-03-05-12/§18a">konkurranseloven § 18a</a> og <a href="lov/2004-03-05-12/§18b">§ 18b</a>, selv om vilkårene i første ledd er oppfylt. Et slikt pålegg kan ikke gis senere enn 15 virkedager etter at Konkurransetilsynet har mottatt forenklet melding som fyller kravene til annet ledd. Fristen på 15 virkedager for Konkurransetilsynet til å pålegge melding etter kravene i <a href="lov/2004-03-05-12/§18a">konkurranseloven § 18a</a> og <a href="lov/2004-03-05-12/§18b">§ 18b</a> løper fra første virkedag etter at den forenklede meldingen er mottatt, eller, dersom meldingen er mangelfull, fra første virkedag etter at de manglende opplysningene er mottatt. Ved et slikt pålegg vil Konkurransetilsynets saksbehandlingsfrister i henhold til <a href="lov/2004-03-05-12/§20">konkurranseloven § 20</a> slutte å løpe. Fristen starter å løpe igjen fra første virkedag etter at melding som oppfyller krav etter § 18a og § 18b er mottatt.</article><article class="changesToParent">Endret ved <a href="forskrift/2016-06-27-838">forskrift 27 juni 2016 nr. 838</a> (i kraft 1 juli 2016).</article></article><article class="legalArticle" data-lovdata-URL="SF/forskrift/2013-12-11-1466/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Involverte foretak</span></h2><article class="legalP" id="paragraf-4-ledd-1">Ved en fusjon er de involverte foretak partene i fusjonen.</article><article class="legalP" id="paragraf-4-ledd-2">Ved et erverv av kontroll er de involverte foretak det eller de foretak, eller den eller de personer, som erverver kontroll, samt det ervervede foretak. Dersom det erverves kontroll over en del av et foretak, enten det er et selvstendig rettssubjekt eller ikke, er det bare den ervervede delen som skal regnes med blant de involverte foretak.</article></article><article class="legalArticle" data-lovdata-URL="SF/forskrift/2013-12-11-1466/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av omsetning</span></h2><article class="legalP" id="paragraf-5-ledd-1">Begrepet omsetning i <a href="lov/2004-03-05-12/§18">konkurranseloven § 18</a> annet ledd tilsvarer uttrykket salgsinntekt i <a href="lov/1998-07-17-56">lov 17. juli 1998 nr. 56</a> om årsregnskap mv. (regnskapsloven). Forskrifter som utfyller eller fraviker bestemmelsene i regnskapsloven gis tilsvarende anvendelse. For foretak som er unntatt fra reglene i <a href="lov/1998-07-17-56/kap6">regnskapsloven kapittel 6</a>, skal årlig omsetning som hovedregel tilsvare summen av de varer og tjenester som er solgt som ledd i foretakets alminnelige virksomhet i løpet av året.</article><article class="legalP" id="paragraf-5-ledd-2">Et involvert foretaks omsetning etter <a href="lov/2004-03-05-12/§18">konkurranseloven § 18</a> annet ledd skal beregnes som summen av omsetningen i<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">det involverte foretak,</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">foretak hvor det involverte foretak direkte eller indirekte <ol class="defaultList" type="i"><li data-name="i." value="1"><article class="listArticle" id="paragraf-5-ledd-2-punkt-2-ledd-1-punkt-1"><article class="legalP" id="paragraf-5-ledd-2-punkt-2-ledd-1-punkt-1-ledd-1">eier mer enn halvparten av kapitalen eller driftskapitalen,</article></article></li><li data-name="ii." value="2"><article class="listArticle" id="paragraf-5-ledd-2-punkt-2-ledd-1-punkt-2"><article class="legalP" id="paragraf-5-ledd-2-punkt-2-ledd-1-punkt-2-ledd-1">kan utøve mer enn halvparten av stemmerettighetene,</article></article></li><li data-name="iii." value="3"><article class="listArticle" id="paragraf-5-ledd-2-punkt-2-ledd-1-punkt-3"><article class="legalP" id="paragraf-5-ledd-2-punkt-2-ledd-1-punkt-3-ledd-1">kan utnevne mer enn halvparten av medlemmene i foretakets kontrollorgan eller administrasjonsorgan eller i de organer som rettslig representerer foretaket, eller</article></article></li><li data-name="iv." value="4"><article class="listArticle" id="paragraf-5-ledd-2-punkt-2-ledd-1-punkt-4"><article class="legalP" id="paragraf-5-ledd-2-punkt-2-ledd-1-punkt-4-ledd-1">har rett til å lede foretakets forretninger,</article></article></li></ol></article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">foretak som har rettigheter eller innflytelse som nevnt i bokstav b i et involvert foretak,</article></article></li><li data-name="d." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">foretak hvor foretak som nevnt i bokstav c har rettigheter eller innflytelse som nevnt i bokstav b, og</article></article></li><li data-name="e." value="5"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">foretak hvor to eller flere foretak som nevnt i bokstav a til d i fellesskap har rettigheter eller innflytelse som nevnt i bokstav b.</article></article></li></ol></article><article class="legalP" id="paragraf-5-ledd-3">Det skal ikke tas hensyn til omsetning mellom foretakene nevnt i annet ledd.</article><article class="legalP" id="paragraf-5-ledd-4">Dersom de involverte foretak i fellesskap har rettigheter eller innflytelse som nevnt i annet ledd bokstav b, skal det ved beregningen av de involverte foretaks samlede omsetning<ol class="defaultList" type="a"><li data-name="a." value="1"><article class="listArticle" id="paragraf-5-ledd-4-punkt-1"><article class="legalP" id="paragraf-5-ledd-4-punkt-1-ledd-1">ikke tas hensyn til omsetning mellom fellesforetaket og hvert av de involverte foretak, eller ethvert annet foretak med en tilknytning til et involvert foretak som nevnt første ledd bokstav b til e,</article></article></li><li data-name="b." value="2"><article class="listArticle" id="paragraf-5-ledd-4-punkt-2"><article class="legalP" id="paragraf-5-ledd-4-punkt-2-ledd-1">tas hensyn til omsetning mellom fellesforetaket og et tredje foretak. Denne omsetningen skal fordeles likt mellom de involverte foretak.</article></article></li></ol></article></article><article class="legalArticle" data-lovdata-URL="SF/forskrift/2013-12-11-1466/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kunngjøring</span></h2><article class="legalP" id="paragraf-6-ledd-1">Meldte foretakssammenslutninger og meldte erverv av andeler i foretak som ikke fører til kontroll, skal kunngjøres på Konkurransetilsynets hjemmeside. Kunngjøringen skal inneholde opplysninger om de involverte foretakenes navn og organisasjonsnummer, foretakssammenslutningen og berørte markeder.</article></article><article class="legalArticle" data-lovdata-URL="SF/forskrift/2013-12-11-1466/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft 1. januar 2014.</article><article class="legalP" id="paragraf-7-ledd-2">Fra samme tidspunkt oppheves <a href="forskrift/2004-04-28-673">forskrift 28. april 2004 nr. 673</a> om melding av foretakssammenslutninger mv.</article></article></main></body></html>