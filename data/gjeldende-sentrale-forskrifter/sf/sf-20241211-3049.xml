<!DOCTYPE html><html lang="nb"><head><title>Forskrift om forbud mot å gjennomføre grensekryssende fiskeoperasjoner mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-12-11-3049</dd><dt class="dokid">DokumentID</dt><dd class="dokid">SF/forskrift/2024-12-11-3049</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§59">lov/2008-06-06-37/§59</a></li><li><a href="lov/1976-12-17-91/§4.">lov/1976-12-17-91/§4.</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-12 15:10</dd><dt class="title">Tittel</dt><dd class="title">Forskrift om forbud mot å gjennomføre grensekryssende fiskeoperasjoner mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 11. desember 2024 med hjemmel i <a href="lov/2008-06-06-37/§16">lov 6. juni 2008 nr. 37 om forvaltning av viltlevande marine ressursar (havressurslova) §§ 16</a> og <a href="lov/2008-06-06-37/§59">59</a> og <a href="lov/1976-12-17-91/§4">lov 17. desember 1976 nr. 91 om Norges økonomiske sone § 4</a>.</dd><dt class="refid">RefID</dt><dd class="refid">forskrift/2024-12-11-3049</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot å gjennomføre grensekryssende fiskeoperasjoner mv.</a><ul class="tocSubUl"><li><a href="#paragraf-1">§ 1. Saklig og stedlig virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Forbud mot grensekryssende fiskeoperasjoner mv.</a></li><li><a href="#paragraf-4">§ 4. Overtredelsesgebyr</a></li><li><a href="#paragraf-5">§ 5. Straff</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-12-11-3049" id="dokument"><h1>Forskrift om forbud mot å gjennomføre grensekryssende fiskeoperasjoner mv.</h1><article class="legalArticle" data-lovdata-URL="SF/forskrift/2024-12-11-3049/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saklig og stedlig virkeområde</span></h2><article class="legalP" id="paragraf-1-ledd-1">Forskriften gjelder for norske og utenlandske fiske- og fangstfartøy i Norges økonomiske sone, i fiskerisonen ved Jan Mayen og i fiskevernsonen ved Svalbard.</article></article><article class="legalArticle" data-lovdata-URL="SF/forskrift/2024-12-11-3049/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med fiskeoperasjon menes perioden fra det tidspunkt et sammenhengende fiskeredskap settes i sjøen til det er tatt opp fra sjøen. Fiskeoperasjonen er fullført når fiskeredskapet er tatt opp av sjøen.</article><article class="legalP" id="paragraf-2-ledd-2">Med fiske- og fangstfartøy forstås ethvert fartøy som er utstyrt for eller driver høsting av viltlevende marine ressurser.</article></article><article class="legalArticle" data-lovdata-URL="SF/forskrift/2024-12-11-3049/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot grensekryssende fiskeoperasjoner mv.</span></h2><article class="legalP" id="paragraf-3-ledd-1">Det er ikke tillatt å gjennomføre fiskeoperasjoner hvor fiskeredskapet eller fartøyet som utøver fiskeoperasjonen krysser yttergrensene for Norges økonomiske sone, fiskerisonen ved Jan Mayen eller fiskevernsonen ved Svalbard.</article><article class="legalP" id="paragraf-3-ledd-2">Det er ikke tillatt å gjennomføre fiskeoperasjoner hvor fiskeredskapet eller fartøyet som utøver fiskeoperasjonen krysser grensene for områder i norske farvann med ulike reguleringer.</article></article><article class="legalArticle" data-lovdata-URL="SF/forskrift/2024-12-11-3049/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr</span></h2><article class="legalP" id="paragraf-4-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til <a href="lov/2008-06-06-37/§59">lov 6. juni 2008 nr. 37 om forvaltning av viltlevande marine ressursar § 59</a>, <a href="lov/1976-12-17-91/§7a">lov 17. desember 1976 nr. 91 om Norges økonomiske sone § 7a</a> og <a href="forskrift/2011-12-20-1437">forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven</a>.</article></article><article class="legalArticle" data-lovdata-URL="SF/forskrift/2024-12-11-3049/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes etter <a href="lov/2008-06-06-37/§61">lov 6. juni 2008 nr. 37 om forvaltning av viltlevande marine ressursar (havressurslova) §§ 61</a>, <a href="lov/2008-06-06-37/§64">64</a> og <a href="lov/2008-06-06-37/§65">65</a> og <a href="lov/1976-12-17-91/§8">lov 17. desember 1976 nr. 91 om Norges økonomiske sone §§ 8</a> og <a href="lov/1976-12-17-91/§9">9</a>. På samme måte straffes medvirkning eller forsøk.</article></article><article class="legalArticle" data-lovdata-URL="SF/forskrift/2024-12-11-3049/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft 1. januar 2025.</article></article></main></body></html>