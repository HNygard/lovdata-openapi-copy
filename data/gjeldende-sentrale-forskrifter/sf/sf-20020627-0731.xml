<!DOCTYPE html><html lang="no"><head><title>Forskrift om leiropphold på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2002-06-27-731</dd><dt class="dokid">DokumentID</dt><dd class="dokid">SF/forskrift/2002-06-27-731</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Kulturmiljø- og polaravdelingen, Sysselmesteren på Svalbard</li></ul></dd><dt class="publishedIn">Publisert i</dt><dd class="publishedIn">I 2002 hefte 8</dd><dt class="dateInForce">I kraft fra</dt><dd class="dateInForce">2002-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-06-233">forskrift/2024-02-06-233</a> fra 2025-01-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/2001-06-15-79/§4">lov/2001-06-15-79/§4</a></li><li><a href="lov/2001-06-15-79/§76">lov/2001-06-15-79/§76</a></li></ul></dd><dt class="dateOfPublication">Kunngjort</dt><dd class="dateOfPublication">2002-07-12</dd><dt class="lastupdated">Rettet</dt><dd class="lastupdated">2024-11-22 (merknader fjernet fra forskriften)</dd><dt class="titleShort">Korttittel</dt><dd class="titleShort">Forskrift om leiropphold på Svalbard</dd><dt class="title">Tittel</dt><dd class="title">Forskrift om leiropphold på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sysselmannen på Svalbard 27. juni 2002 med hjemmel i <a href="lov/2001-06-15-79/§76">lov av 15. juni 2001 nr. 79 om miljøvern på Svalbard (svalbardmiljøloven) § 76</a>, jf. <a href="lov/2001-06-15-79/§4">§ 4</a>. <br /> <strong>Endret</strong> ved forskrifter <a href="forskrift/2013-05-12-469">12 mai 2013 nr. 469</a>, <a href="forskrift/2021-06-22-2122">22 juni 2021 nr. 2122</a> (i kraft 1 juli 2021), <a href="forskrift/2024-02-06-233">6 feb 2024 nr. 233</a> (i kraft 1 jan 2025). <br /> <strong>Rettet</strong> 31.01.2003 (merknadene ble tilføyd), 01.05.2014 (merknader), 22.11.2024 (merknader fjernet fra forskriften).</dd><dt class="refid">RefID</dt><dd class="refid">forskrift/2002-06-27-731</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om leiropphold på Svalbard</a><ul class="tocSubUl"><li><a href="#kapittel-1" data-child-interval="§§ 1 – 2a">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. (formål)</a></li><li><a href="#kapittel-1-paragraf-2">§ 2. (virkeområde)</a></li><li><a href="#kapittel-1-paragraf-3">§ 2a. (definisjoner)</a></li></ul></li><li><a href="#kapittel-2" data-child-interval="§§ 3 – 5">Kapittel II. Tillatelse</a><ul class="tocSubUl"><li><a href="#kapittel-2-paragraf-1">§ 3. (krav om tillatelse)</a></li><li><a href="#kapittel-2-paragraf-2">§ 4. (søknad om tillatelse)</a></li><li><a href="#kapittel-2-paragraf-3">§ 5. (tillatelsen)</a></li></ul></li><li><a href="#kapittel-3" data-child-interval="§§ 6 – 9">Kapittel III. Plassering og rydding</a><ul class="tocSubUl"><li><a href="#kapittel-3-paragraf-1">§ 6. (plassering)</a></li><li><a href="#kapittel-3-paragraf-2">§ 7. (avstand fra fritidshytter, bebodd bebyggelse og kulturminner)</a></li><li><a href="#kapittel-3-paragraf-3">§ 8. (rydding)</a></li><li><a href="#kapittel-3-paragraf-4">§ 9. (bålplass)</a></li></ul></li><li><a href="#kapittel-4" data-child-interval="§§ 10 – 11">Kapittel IV. Isbjørnsikring</a><ul class="tocSubUl"><li><a href="#kapittel-4-paragraf-1">§ 10. (informasjon)</a></li><li><a href="#kapittel-4-paragraf-2">§ 11. (tiltak for å unngå og eventuelt avverge angrep fra isbjørn)</a></li></ul></li><li><a href="#kapittel-5" data-child-interval="§§ 12 – 13">Kapittel V. Straff og ikrafttreden</a><ul class="tocSubUl"><li><a href="#kapittel-5-paragraf-1">§ 12. (straff)</a></li><li><a href="#kapittel-5-paragraf-2">§ 13. (ikrafttreden)</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2002-06-27-731" id="dokument"><h1>Forskrift om leiropphold på Svalbard</h1><section class="section" data-name="kapI" id="kapittel-1" data-lovdata-URL="SF/forskrift/2002-06-27-731/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/2002-06-27-731/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(formål)</span></h3><article class="legalP" id="kapittel-1-paragraf-1-ledd-1">Forskriftens formål er å regulere telting og leiropphold slik at det ikke forringer Svalbards tilnærmet uberørte miljø når det gjelder sammenhengende villmark, landskap, flora, fauna og kulturminner, herunder å ivareta<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">sikkerheten i forhold til isbjørn og</article></article></li><li data-li-identifier="-" data-name="-"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">allmennhetens opplevelse av villmark og lokalkultur.</article></article></li></ul></article><article class="changesToParent">Endret ved <a href="forskrift/2013-05-12-469">forskrift 12 mai 2013 nr. 469</a>.</article></article><article class="legalArticle" data-lovdata-URL="SF/forskrift/2002-06-27-731/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(virkeområde)</span></h3><article class="legalP" id="kapittel-1-paragraf-2-ledd-1">Forskriften gjelder for Svalbards landområder med sjøområdet ut til territorialgrensen.</article><article class="legalP" id="kapittel-1-paragraf-2-ledd-2">Forskriften gjelder enhver som planlegger eller gjennomfører telting eller leiropphold i de områder som er nevnt i første ledd. Ved telting eller leiropphold i regi av turistvirksomhet, feltvirksomhet og forsknings- og utdanningsvirksomhet, er virksomheten ansvarlig for at bestemmelsene i forskriften her blir fulgt.</article><article class="changesToParent">Endret ved forskrift <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-06-27-731/§2a" data-name="§2a" id="kapittel-1-paragraf-3"><h3 class="legalArticleHeader"><span class="legalArticleValue">§ 2a</span>. <span class="legalArticleTitle">(definisjoner)</span></h3><article class="legalP" id="kapittel-1-paragraf-3-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>telting og leiropphold:</i> bruk av telt eller annen midlertidig innretning for overnatting, bespisning, formidling, ly eller lignende</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>turistvirksomhet:</i> fysiske eller juridiske personers organisering mot vederlag av ferdsel, aktivitet eller opphold med tjenesteytelser eller transport av personer på land eller sjø innenfor forskriftens virkeområde eller annen tilrettelegging av turistopphold på Svalbard</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>feltvirksomhet:</i> fysiske eller juridiske personers organisering mot vederlag av ferdsel, aktivitet eller opphold med tjenesteytelser eller transport av personer på land eller sjø innenfor forskriftens virkeområde eller annen tilrettelegging, uten at dette defineres som turistopphold etter bokstav b</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>forsknings- og utdanningsvirksomhet:</i> virksomhet på Svalbard drevet av forskningsinstitusjoner, utdanningsinstitusjoner, institutter og statlig selskap hjemmehørende på Svalbard som yter tjenester og tilrettelegger for bruk av infrastruktur til forskning og vitenskapelig virksomhet.</article></article></li></ol></article><article class="changesToParent">Tilføyd ved forskrift <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article></article></section><section class="section" data-name="kapII" id="kapittel-2" data-lovdata-URL="SF/forskrift/2002-06-27-731/KAPITTEL_2"><h2>Kapittel II. Tillatelse</h2><article class="changesToParent">Endret ved forskrift <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article><article class="legalArticle" data-lovdata-URL="SF/forskrift/2002-06-27-731/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(krav om tillatelse)</span></h3><article class="legalP" id="kapittel-2-paragraf-1-ledd-1">Telting og leiropphold i turistvirksomhet, feltvirksomhet og i regi av forsknings- og utdanningsvirksomhet krever tillatelse fra Sysselmesteren.</article><article class="legalP" id="kapittel-2-paragraf-1-ledd-2">Telting og leiropphold utenfor virksomhet som nevnt i første ledd på samme sted i en uke eller mer krever tillatelse fra Sysselmesteren.</article><article class="legalP" id="kapittel-2-paragraf-1-ledd-3">Tillatelse er likevel ikke nødvendig i områder som er særskilt avsatt til telting og leiropphold i medhold av arealplan.</article><article class="changesToParent">Endret ved forskrift <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-06-27-731/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(søknad om tillatelse)</span></h3><article class="legalP" id="kapittel-2-paragraf-2-ledd-1">Søknad om tillatelse til telting og leiropphold skal inneholde de opplysningene som er nødvendige for å vurdere om tillatelse bør gis, og på hvilke vilkår. I søknaden skal det som minimum redegjøres for:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">hvilken lokalitet som planlegges brukt</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">tidspunkt og varighet for oppholdet</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">antall personer som skal oppholde seg i leiren</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">type forlegning og plassering i terrenget, og</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">hvordan sikkerheten i forhold til isbjørn, oppbevaring av matvarer, avfallshåndtering og sanitære forhold skal ivaretas.</article></article></li></ol></article><article class="legalP" id="kapittel-2-paragraf-2-ledd-2">Sysselmesteren kan be om flere opplysninger.</article><article class="legalP" id="kapittel-2-paragraf-2-ledd-3">Søknaden skal sendes Sysselmesteren senest fire uker før teltingen eller leiroppholdet er planlagt påbegynt.</article><article class="changesToParent">Endret ved forskrifter <a href="forskrift/2021-06-22-2122">22 juni 2021 nr. 2122</a> (i kraft 1 juli 2021), <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-06-27-731/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(tillatelsen)</span></h3><article class="legalP" id="kapittel-2-paragraf-3-ledd-1">Når Sysselmesteren avgjør om tillatelse skal gis og fastsetter vilkår, skal det legges vekt på om teltingen eller leiroppholdet kan:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">medføre fare for skade, slitasje eller annen forstyrrelse på fredete kulturminner, fauna, flora eller naturmiljøet for øvrig</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">innebære fare for sikkerheten i forhold til isbjørn</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">være i konflikt med målet om bevaring av Svalbards villmarkskarakter</article></article></li><li data-name="d." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">være til skade eller hinder for annen lovlig virksomhet</article></article></li><li data-name="e." value="5"><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">være i konflikt med målet om å ivareta allmennhetens opplevelse av villmark.</article></article></li></ol></article><article class="legalP" id="kapittel-2-paragraf-3-ledd-2">Sysselmesteren kan endre vilkårene i tillatelsen, sette nye vilkår, og om nødvendig trekke tilbake tillatelsen til planlagt eller allerede påbegynt telting eller leiropphold dersom det er grunn til å frykte slik fare som nevnt i første ledd.</article><article class="changesToParent">Endret ved forskrifter <a href="forskrift/2021-06-22-2122">22 juni 2021 nr. 2122</a> (i kraft 1 juli 2021), <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article></article></section><section class="section" data-name="kapIII" id="kapittel-3" data-lovdata-URL="SF/forskrift/2002-06-27-731/KAPITTEL_3"><h2>Kapittel III. Plassering og rydding</h2><article class="legalArticle" data-lovdata-URL="SF/forskrift/2002-06-27-731/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(plassering)</span></h3><article class="legalP" id="kapittel-3-paragraf-1-ledd-1">Telting eller leiropphold skal gjennomføres slik at skade eller slitasje på vegetasjon i størst mulig grad unngås. Telt og andre installasjoner skal så langt det er mulig legges på vegetasjonsfri mark.</article></article><article class="legalArticle" data-lovdata-URL="SF/forskrift/2002-06-27-731/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(avstand fra fritidshytter, bebodd bebyggelse og kulturminner)</span></h3><article class="legalP" id="kapittel-3-paragraf-2-ledd-1">Telting eller leiropphold er forbudt i en avstand av 100 meter fra fritidshytter og bebodd bebyggelse uten tillatelse fra eier eller den som på eiers vegne har rådighet over fritidshytte eller bebyggelse.</article><article class="legalP" id="kapittel-3-paragraf-2-ledd-2">Innenfor sikringssonen rundt automatisk fredete kulturminner er telting, leiropphold, bålbrenning og lignende forbudt. Telting på frossen og snødekket mark er likevel tillatt i sikringssonen. Sikringssonen er området rundt den synlige eller kjente ytterkant på et fast kulturminne i utstrekning 100 meter i alle retninger, om ikke Sysselmesteren har fastsatt en annen avgrensning.</article><article class="changesToParent">Endret ved <a href="forskrift/2013-05-12-469">forskrifter 12 mai 2013 nr. 469</a>, <a href="forskrift/2021-06-22-2122">22 juni 2021 nr. 2122</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2002-06-27-731/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(rydding)</span></h3><article class="legalP" id="kapittel-3-paragraf-3-ledd-1">Steiner, stokker og annet som brukes på teltduk, eller til bardunering, levegg, sitteplass eller bålplass, samt andre installasjoner i forbindelse med leiroppholdet, skal ryddes og bringes tilbake der de ble funnet.</article><article class="legalP" id="kapittel-3-paragraf-3-ledd-2">Alt utstyr og avfall skal fjernes når teltingen eller leiroppholdet avsluttes. Avfall må medbringes til godkjent avfallsmottak.</article></article><article class="legalArticle" data-lovdata-URL="SF/forskrift/2002-06-27-731/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(bålplass)</span></h3><article class="legalP" id="kapittel-3-paragraf-4-ledd-1">Det skal ikke brennes bål på vegetasjonsdekket mark eller direkte på mark dekket av moldjord. Bålplass skal ryddes og restene etter bålet skal så langt som mulig fjernes.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2002-06-27-731/KAPITTEL_4"><h2>Kapittel IV. Isbjørnsikring</h2><article class="legalArticle" data-lovdata-URL="SF/forskrift/2002-06-27-731/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(informasjon)</span></h3><article class="legalP" id="kapittel-4-paragraf-1-ledd-1">Enhver som gjennomfører telting eller leiropphold på Svalbard plikter å ha gjort seg kjent med informasjon og anbefalinger om nødvendige tiltak for å unngå fare for angrep fra isbjørn og for å kunne avverge angrep uten å skade eller avlive dyret.</article></article><article class="legalArticle" data-lovdata-URL="SF/forskrift/2002-06-27-731/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(tiltak for å unngå og eventuelt avverge angrep fra isbjørn)</span></h3><article class="legalP" id="kapittel-4-paragraf-2-ledd-1">Det skal iverksettes nødvendige tiltak for å kunne avverge et angrep fra isbjørn uten å skade eller avlive dyret.</article><article class="legalP" id="kapittel-4-paragraf-2-ledd-2">Det skal være hensiktsmessige midler i leiren for skremming og jaging av isbjørn; for eksempel signalpistoler og -penner med blitsknall, signalskudd eller sirener. Midlene skal oppbevares lett tilgjengelig.</article><article class="legalP" id="kapittel-4-paragraf-2-ledd-3">Telting eller leiropphold som krever søknad etter <a href="forskrift/2002-06-27-731/§3/ledd/1">§ 3 første ledd</a> skal sikres med våken og organisert isbjørnvakt når det er personer i leiren. Dette gjelder likevel ikke ved opphold i midlertidige letthytter, brakker eller lignende innretninger.</article><article class="changesToParent">Endret ved forskrift <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article></article></section><section class="section" data-name="kapV" id="kapittel-5" data-lovdata-URL="SF/forskrift/2002-06-27-731/KAPITTEL_5"><h2>Kapittel V. Straff og ikrafttreden</h2><article class="legalArticle" data-lovdata-URL="SF/forskrift/2002-06-27-731/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(straff)</span></h3><article class="legalP" id="kapittel-5-paragraf-1-ledd-1">Overtredelser av bestemmelser og vedtak gitt i eller i medhold av denne forskriften straffes etter reglene i <a href="lov/2001-06-15-79/§99">svalbardmiljøloven § 99</a>.</article><article class="changesToParent">Endret ved forskrift <a href="forskrift/2024-02-06-233">6 feb 2024 nr. 233</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2002-06-27-731/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(ikrafttreden)</span></h3><article class="legalP" id="kapittel-5-paragraf-2-ledd-1">Forskriften trer i kraft 1. juli 2002.</article></article></section></main></body></html>