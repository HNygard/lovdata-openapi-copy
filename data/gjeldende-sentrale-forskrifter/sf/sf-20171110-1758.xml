<!DOCTYPE html><html lang="no"><head><title>Forskrift om arbeids- og hviletid på fiskefartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-11-10-1758</dd><dt class="dokid">DokumentID</dt><dd class="dokid">SF/forskrift/2017-11-10-1758</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2017-11-16</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-06-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-06-10-2007">forskrift/2021-06-10-2007</a> fra 2021-06-12</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2003-06-25-787">forskrift/2003-06-25-787</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§6">lov/2007-02-16-9/§6</a></li><li><a href="lov/2007-02-16-9/§22">lov/2007-02-16-9/§22</a></li><li><a href="lov/2007-02-16-9/§23">lov/2007-02-16-9/§23</a></li><li><a href="lov/2007-02-16-9/§24">lov/2007-02-16-9/§24</a></li><li><a href="lov/2007-02-16-9/§28">lov/2007-02-16-9/§28</a></li><li><a href="forskrift/2007-02-16-171/§29">forskrift/2007-02-16-171/§29</a></li><li><a href="forskrift/2007-02-16-171/§30">forskrift/2007-02-16-171/§30</a></li><li><a href="forskrift/2007-02-16-171/§45">forskrift/2007-02-16-171/§45</a></li><li><a href="forskrift/2007-05-31-590">forskrift/2007-05-31-590</a></li><li><a href="forskrift/2013-08-19-1002">forskrift/2013-08-19-1002</a></li></ul></dd><dt class="dateOfPublication">Kunngjort</dt><dd class="dateOfPublication">2017-11-13 14:25</dd><dt class="lastupdated">Rettet</dt><dd class="lastupdated">2021-06-22 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om arbeids- og hviletid på fiskefartøy</dd><dt class="title">Tittel</dt><dd class="title">Forskrift om arbeids- og hviletid på fiskefartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 10. november 2017 med hjemmel i <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§6">§ 6</a>, <a href="lov/2007-02-16-9/§22">§ 22</a>, <a href="lov/2007-02-16-9/§23">§ 23</a>, <a href="lov/2007-02-16-9/§24">§ 24</a>, <a href="lov/2007-02-16-9/§28a">§ 28a</a>, <a href="lov/2007-02-16-9/§29">§ 29</a>, <a href="lov/2007-02-16-9/§30">§ 30</a> og <a href="lov/2007-02-16-9/§45">§ 45</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a>, <a href="forskrift/2007-05-31-590">delegeringsvedtak 31. mai 2007 nr. 590</a> og <a href="forskrift/2013-08-19-1002">delegeringsvedtak 19. august 2013 nr. 1002</a>. <br /> <strong>EØS-henvisninger:</strong> <a href="avtale/avt-1992-05-02-1-v18">EØS-avtalen vedlegg XVIII</a> nr. 32p (direktiv <a href="eu/32017l0159">(EU) 2017/159</a>). <br /> <strong>Endret</strong> ved forskrift <a href="forskrift/2021-06-10-2007">10 juni 2021 nr. 2007</a> (i kraft 12 juni 2021). <br /> <strong>Rettet</strong> 22.06.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2017-11-10-1758</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeids- og hviletid på fiskefartøy</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Arbeids- og hviletid</a></li><li><a href="#paragraf-4">§ 4. Tilrettelegging av arbeidet</a></li><li><a href="#paragraf-5">§ 5. Spesielt om nattarbeid</a></li><li><a href="#paragraf-6">§ 6. Tilsyn</a></li><li><a href="#paragraf-7">§ 7. Dispensasjoner</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-11-10-1758" id="dokument"><h1>Forskrift om arbeids- og hviletid på fiskefartøy</h1><article class="legalArticle" data-lovdata-URL="SF/forskrift/2017-11-10-1758/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for dem som har sitt arbeid på norsk fiskefartøy, med unntak av de som<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">bare arbeider om bord mens fartøyet ligger i havn</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">bare foretar inspeksjoner om bord</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">arbeider alene på eget fartøy.</article></article></li></ol></article></article><article class="legalArticle" data-lovdata-URL="SF/forskrift/2017-11-10-1758/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften betyr<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">«arbeidstid»: tiden hvor det skal utføres arbeid i forbindelse med fartøyets drift</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">«fiskefartøy»: fartøy som ervervsmessig brukes til fiske, fangst eller høsting av levende ressurser i sjøen</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">«hviletid»: sammenhengende tidsrom utenfor arbeidstiden på mer enn 1 time</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">«nattarbeid»: arbeid som utføres mellom kl. 00.00 og 07.00.</article></article></li></ol></article></article><article class="legalArticle" data-lovdata-URL="SF/forskrift/2017-11-10-1758/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeids- og hviletid</span></h2><article class="legalP" id="paragraf-3-ledd-1">Den alminnelige arbeidstiden skal ikke overstige 48 timer i uken, beregnet som et gjennomsnitt i en periode som ikke skal overstige 12 måneder.</article><article class="legalP" id="paragraf-3-ledd-2">Hviletiden skal være minst 10 timer i løpet av en hvilken som helst periode på 24 timer, og minst 77 timer i løpet av en hvilken som helst periode på 168 timer. Hviletiden på 10 timer kan deles i to perioder, hvorav én skal være på minst 6 timer. Tidsrommet mellom to hvileperioder skal ikke overstige 14 timer.</article><article class="legalP" id="paragraf-3-ledd-3">Skipsfører kan kreve at de som har sitt arbeid om bord, utfører det antallet arbeidstimer som er nødvendig for den umiddelbare sikkerheten til fartøyet, personer om bord, redskaper eller lasten, eller for å komme andre fartøy eller personer i havsnød til unnsetning. Så snart som mulig etter at den normale situasjonen om bord er gjenopprettet, skal skipsfører sørge for at de som har utført arbeid i en planlagt hvileperiode, får tilstrekkelig hvile.</article><article class="legalP" id="paragraf-3-ledd-4">Unntak fra bestemmelsene i første og annet ledd kan fastsettes i bindende tariffavtale. Unntak kan fastsettes av objektive eller tekniske grunner, eller av hensyn til tilrettelegging av arbeidet. Slike unntak skal så langt det er mulig følge de fastsatte normene, men det kan tas hensyn til hyppigere eller lengre friperioder eller til innvilgelse av avspasering. Ved fastsettelsen skal det tas hensyn til helsen og sikkerheten til dem som har sitt arbeid om bord, herunder behovet for hvile. Unntak i tariffavtale må ikke være i strid med den internasjonale <a href="traktat/2007-06-14-69">konvensjon om arbeidsvilkår i fiskerisektoren (ILO-konvensjon nr. 188)</a> eller direktiv <a href="eu/32017l0159">(EU) 2017/159</a>. På fartøy som ikke er omfattet av tariffavtale, kan det inngås skriftlig avtale om å følge unntak fra første og annet ledd som er gjennomført i tariffavtaler for tilsvarende mannskapsgrupper og fartøy.</article><article class="changesToParent">Endret ved forskrift <a href="forskrift/2021-06-10-2007">10 juni 2021 nr. 2007</a> (i kraft 12 juni 2021).</article></article><article class="legalArticle" data-lovdata-URL="SF/forskrift/2017-11-10-1758/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilrettelegging av arbeidet</span></h2><article class="legalP" id="paragraf-4-ledd-1">Sikkerheten og helsen til dem som har sitt arbeid om bord, skal ivaretas i forbindelse med tilretteleggingen av arbeidet.</article><article class="legalP" id="paragraf-4-ledd-2">Det skal tas særlig hensyn til at det kan være økt fare for sikkerheten og helsen til den som<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">utfører minst tre timer av sin daglige arbeidstid som nattarbeid, eller som forventes å utføre minst 20 prosent av sin årlige arbeidstid som nattarbeid, eller</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">deltar i skiftarbeid.</article></article></li></ol></article></article><article class="legalArticle" data-lovdata-URL="SF/forskrift/2017-11-10-1758/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesielt om nattarbeid</span></h2><article class="legalP" id="paragraf-5-ledd-1">Den som utfører nattarbeid om bord, skal tilbys egnet helseundersøkelse. Helseundersøkelsen skal utføres før vedkommende begynner å utføre nattarbeid og deretter med regelmessige mellomrom. Lege skal avgjøre hyppigheten av og innholdet i undersøkelsene på bakgrunn av helsetilstanden til den som utfører nattarbeid, samt belastningene som vedkommende utsettes for i forbindelse med arbeidet. Rederiet skal dekke kostnadene ved helseundersøkelsen.</article><article class="legalP" id="paragraf-5-ledd-2">Når det er nødvendig av hensyn til helsen til den som utfører nattarbeid, skal vedkommende om mulig omplasseres til annet arbeid som ikke innebærer nattarbeid.</article></article><article class="legalArticle" data-lovdata-URL="SF/forskrift/2017-11-10-1758/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn</span></h2><article class="legalP" id="paragraf-6-ledd-1">Sjøfartsdirektoratet eller andre som er bemyndiget kan til enhver tid føre tilsyn om bord, eller kreve fremlagt opplysninger for kontroll av at forskriftens bestemmelser følges.</article></article><article class="legalArticle" data-lovdata-URL="SF/forskrift/2017-11-10-1758/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjoner</span></h2><article class="legalP" id="paragraf-7-ledd-1">Sjøfartsdirektoratet kan etter skriftlig søknad fra rederiet gi unntak fra ett eller flere av kravene i forskriften her. Unntak må ikke være i strid med <a href="traktat/2007-06-14-69">ILO-konvensjon nr. 188</a>, direktiv <a href="eu/32003l0088">2003/88/EF</a> eller direktiv <a href="eu/32017l0159">(EU) 2017/159</a> og rederiet må godtgjøre at ett av følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Kravet er ikke vesentlig og unntaket vurderes som helse- og sikkerhetsmessig forsvarlig.</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Kompenserende tiltak vil opprettholde samme sikkerhetsnivå som kravet i forskriften.</article></article></li></ol></article><article class="legalP" id="paragraf-7-ledd-2">Sjøfartsdirektoratet kan fastsette særlige vilkår for unntak etter bestemmelsen her.</article><article class="changesToParent">Endret ved forskrift <a href="forskrift/2021-06-10-2007">10 juni 2021 nr. 2007</a> (i kraft 12 juni 2021).</article></article><article class="legalArticle" data-lovdata-URL="SF/forskrift/2017-11-10-1758/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 16. november 2017.</article><article class="legalP" id="paragraf-8-ledd-2">Fra samme tidspunkt oppheves <a href="forskrift/2003-06-25-787">forskrift 25. juni 2003 nr. 787</a> om arbeids- og hviletid på fiske- og fangstfartøy.</article></article></main></body></html>