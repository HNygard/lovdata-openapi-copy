<!DOCTYPE html><html lang="nb"><head><title>Forskrift om endring i forskrift om inn- og utførsel av varer (vareførselsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-30-1375</dd><dt class="dokid">DokumentID</dt><dd class="dokid">SF/forskrift/2025-06-30-1375</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Tolletaten</li></ul></dd><dt class="dateInForce">I kraft fra</dt><dd class="dateInForce">2026-09-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2022-10-27-1901">forskrift/2022-10-27-1901</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2022-03-11-9/§2-2">lov/2022-03-11-9/§2-2</a></li><li><a href="lov/2022-03-11-9/§2-3">lov/2022-03-11-9/§2-3</a></li><li><a href="lov/2022-03-11-9/§2-5">lov/2022-03-11-9/§2-5</a></li><li><a href="forskrift/2022-10-19-1761">forskrift/2022-10-19-1761</a></li></ul></dd><dt class="dateOfPublication">Kunngjort</dt><dd class="dateOfPublication">2025-07-01 14:40</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i vareførselsforskriften</dd><dt class="title">Tittel</dt><dd class="title">Forskrift om endring i forskrift om inn- og utførsel av varer (vareførselsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolletaten 30. juni 2025 med hjemmel i <a href="lov/2022-03-11-9/§2-2">lov 11. mars 2022 nr. 9 om inn- og utførsel av varer (vareførselsloven) §§ 2-2</a>, <a href="lov/2022-03-11-9/§2-3">2-3</a> og <a href="lov/2022-03-11-9/§2-5">2-5</a>, jf. <a href="forskrift/2022-10-19-1761">delegeringsvedtak 19. oktober 2022 nr. 1761</a>.</dd><dt class="refid">RefID</dt><dd class="refid">forskrift/2025-06-30-1375</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i forskrift om inn- og utførsel av varer (vareførselsforskriften)</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-06-30-1375" id="dokument"><h1>Forskrift om endring i forskrift om inn- og utførsel av varer (vareførselsforskriften)</h1><section class="section" data-name="kapI" id="kapittel-1" data-lovdata-URL="SF/forskrift/2025-06-30-1375/KAPITTEL_1"><h2 data-text-align="center">I</h2><article class="defaultP">I <a href="forskrift/2022-10-27-1901">forskrift 27. oktober 2022 nr. 1901 om inn- og utførsel av varer (vareførselsforskriften)</a> gjøres følgende endringer:</article> <article class="defaultP" margin-top="true"><a href="forskrift/2022-10-27-1901/§2-2-1/ledd/1">§ 2-2-1 første ledd</a> skal lyde:</article><article class="numberedLegalP" data-numerator="1" id="kapittel-1-nummer-1">(1) Fører av fartøy skal sørge for at fartøyet går direkte til sted som er angitt i melding etter <a href="forskrift/2022-10-27-1901/§2-3-1">§ 2-3-1</a>, med mindre tollmyndighetene pålegger fører å gå til sted hvor tollmyndighetene er stasjonert.</article> <article class="defaultP" margin-top="true"><a href="forskrift/2022-10-27-1901/§2-3-1/ledd/2">§ 2-3-1 annet ledd</a> oppheves. Nåværende tredje og fjerde ledd blir nye annet og tredje ledd.</article> <article class="defaultP" margin-top="true"><a href="forskrift/2022-10-27-1901/§2-3-2">§ 2-3-2</a> skal lyde:</article><article class="numberedLegalP" data-numerator="1" id="kapittel-1-nummer-2">(1) Melding om ankomst etter <a href="forskrift/2022-10-27-1901/§2-3-1/ledd/1">§ 2-3-1 første ledd</a> skal inneholde opplysninger som er fastsatt i <a href="forskrift/2022-10-27-1901/vedlegg5">vedlegg 5</a> og andre opplysninger etter FAL-konvensjonen om:<ol class="defaultList" type="a"><li data-name="a." value="1"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">fartøy</article></article></li><li data-name="b." value="2"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">last</article></article></li><li data-name="c." value="3"><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">varer medbragt av besetningen</article></article></li><li data-name="d." value="4"><article class="listArticle" id="kapittel-1-nummer-2-punkt-4"><article class="legalP" id="kapittel-1-nummer-2-punkt-4-ledd-1">proviant.</article></article></li></ol><p class="leddfortsettelse">Referanse til deklarasjon, jf. <a href="forskrift/2022-10-27-1901/vedlegg5">vedlegg 5</a>, skal leveres før eller senest ved ankomst til bestemmelsessted der varen skal losses.</p></article><article class="numberedLegalP" data-numerator="2" id="kapittel-1-nummer-3">(2) Førers opplysningsplikt etter første ledd bokstav b omfatter ikke varer som fartøyets passasjerer har med og som det ikke betales særskilt frakt for.</article><article class="numberedLegalP" data-numerator="3" id="kapittel-1-nummer-4">(3) Dersom det etter levering oppstår endringer i opplysninger etter <a href="forskrift/2022-10-27-1901/vedlegg5">vedlegg 5</a> og <a href="forskrift/2022-10-27-1901/§2-3-2/ledd/2/bokstav/a">første ledd bokstav a</a> til <a href="forskrift/2022-10-27-1901/§2-3-2/ledd/2/bokstav/c">c</a>, plikter fører å oppdatere opplysningene snarest mulig, og senest ved passering inn i tollområdet. Dersom det etter levering oppstår vesentlige endringer i opplysninger nevnt i <a href="forskrift/2022-10-27-1901/§2-3-2/ledd/2/bokstav/d">første ledd bokstav d</a>, plikter fører å oppdatere opplysningene snarest mulig, og senest ved passering inn i tollområdet.</article><article class="numberedLegalP" data-numerator="4" id="kapittel-1-nummer-5">(4) Dersom lasten skal losses ved flere steder i tollområdet, skal opplysninger om last være spesifisert for hvert lossested.</article><article class="numberedLegalP" data-numerator="5" id="kapittel-1-nummer-6">(5) Fører skal på forespørsel legge frem dokumenter som er utstedt eller brukt av avgangslandets tollmyndigheter og som inneholder opplysninger om lasten, beholdninger av proviant og lignende. Tollmyndighetene kan kreve en bekreftet oversettelse av dokumentene.</article><article class="numberedLegalP" data-numerator="6" id="kapittel-1-nummer-7">(6) I tillegg til opplysningene som nevnt i første ledd, skal opplysninger om vare i fartøyet som uten lossing skal følge transportmiddelet ut igjen av tollområdet leveres elektronisk etter <a href="forskrift/2022-10-27-1901/§2-3-6/ledd/1">§ 2-3-6 første ledd</a> dersom tollmyndighetene krever det.</article><article class="numberedLegalP" data-numerator="7" id="kapittel-1-nummer-8">(7) Fører av fartøy som har petroleumsprodukter og mineraler fra norsk del av kontinentalsokkelen om bord, er unntatt fra plikten til å overføre opplysninger etter første ledd dersom<ol class="defaultList" type="a"><li data-name="a." value="1"><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">fartøyet ikke har proviant om bord som ikke har gått over til fri disponering, og</article></article></li><li data-name="b." value="2"><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">fartøyet ikke har anløpt havn utenfor tollområdet.</article></article></li></ol></article><article class="numberedLegalP" data-numerator="8" id="kapittel-1-nummer-9">(8) Fører av turistfartøy (flytende hoteller og lignende) i cruisefart er unntatt fra plikten til å overføre opplysninger om besetning og proviant etter første ledd, dersom fartøyet ikke bringer med vare som skal losses her i landet. Tollmyndighetene kan kreve å følge fartøyet på rederiets bekostning mens det er i tollområdet.</article><article class="numberedLegalP" data-numerator="9" id="kapittel-1-nummer-10">(9) Fører av passasjerfartøy i fast rutetrafikk er unntatt fra plikten til å overføre opplysninger om proviant og besetning etter første ledd</article><article class="numberedLegalP" data-numerator="10" id="kapittel-1-nummer-11">(10) Fører av forsyningsfartøy fra norsk del av kontinentalsokkelen er unntatt fra kravet til å overføre opplysninger om fartøy, besetning og proviant etter første ledd, dersom fartøyet ikke bringer med proviant som ikke har gått over til fri disponering.</article> <article class="defaultP" margin-top="true"><a href="forskrift/2022-10-27-1901/§2-3-3/ledd/1">§ 2-3-3 første ledd</a> nytt annet punktum skal lyde:</article><article class="legalP" id="kapittel-1-ledd-1">Dette gjelder også fører av motorvogn som ankommer tollområdet med fartøy.</article> <article class="defaultP" margin-top="true"><a href="forskrift/2022-10-27-1901/§2-5-1">§ 2-5-1</a> skal lyde:</article><article class="legalP" id="kapittel-1-ledd-2">Fører av fartøy med vare som ikke er tollbehandlet, skal ved videre transport i tollområdet levere melding etter <a href="forskrift/2022-10-27-1901/§2-3-1">§ 2-3-1</a> med opplysningskrav som følger av <a href="forskrift/2022-10-27-1901/§2-3-2">§ 2-3-2</a>, unntatt referanse til deklarasjon. Referanse til deklarasjon skal leveres senest ved ankomst til bestemmelsessted hvor varen skal losses. Tillatelse til videre transport i tollområdet anses gitt når denne meldingen leveres.</article></section><section class="section" data-name="kapII" id="kapittel-2" data-lovdata-URL="SF/forskrift/2025-06-30-1375/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. september 2026.</article></section></main></body></html>