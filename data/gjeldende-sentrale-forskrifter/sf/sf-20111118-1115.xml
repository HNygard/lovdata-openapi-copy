<!DOCTYPE html><html lang="no"><head><title>Forskrift om kommunal betaling for utskrivingsklare pasienter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-11-18-1115</dd><dt class="dokid">DokumentID</dt><dd class="dokid">SF/forskrift/2011-11-18-1115</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="publishedIn">Publisert i</dt><dd class="publishedIn">I 2011 hefte 10</dd><dt class="dateInForce">I kraft fra</dt><dd class="dateInForce">2012-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-11-08-1675">forskrift/2018-11-08-1675</a> fra 2019-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1998-12-16-1447">forskrift/1998-12-16-1447</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2011-06-24-30/§11-4">lov/2011-06-24-30/§11-4</a></li><li><a href="lov/1999-07-02-61/§2-6">lov/1999-07-02-61/§2-6</a></li></ul></dd><dt class="dateOfPublication">Kunngjort</dt><dd class="dateOfPublication">2011-11-22 14:40</dd><dt class="lastupdated">Rettet</dt><dd class="lastupdated">2018-11-12 (merknader tatt ut)</dd><dt class="titleShort">Korttittel</dt><dd class="titleShort">Forskrift om kommunal betaling, utskrivingsklare pasienter</dd><dt class="title">Tittel</dt><dd class="title">Forskrift om kommunal betaling for utskrivingsklare pasienter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 18. november 2011 med hjemmel i <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§11-4">§ 11-4</a> tredje ledd. <br /> <strong>Tilføyd hjemmel:</strong> <a href="lov/1999-07-02-61">Lov 2. juli 1999 nr. 61</a> om spesialisthelsetjenesten m.m. <a href="lov/1999-07-02-61/§2-6">§ 2-6</a> andre ledd. <br /><strong>Endret</strong> ved <a href="forskrift/2014-12-11-1590">forskrifter 11 des 2014 nr. 1590</a>, <a href="forskrift/2016-12-22-1871">22 des 2016 nr. 1871</a>, <a href="forskrift/2018-11-08-1675">8 nov 2018 nr. 1675</a>. <br /><strong>Rettelser:</strong> 13.03.2015 (hjemmel), 12.11.2018 (merknader tatt ut).</dd><dt class="refid">RefID</dt><dd class="refid">forskrift/2011-11-18-1115</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kommunal betaling for utskrivingsklare pasienter</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Formål og virkeområde</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2">Kapittel 2. (Opphevet)</a></li><li><a href="#kapittel-3" data-child-interval="§§ 7 – 15">Kapittel 3. Kommunal betaling for utskrivningsklare pasienter</a><ul class="tocSubUl"><li><a href="#kapittel-3-paragraf-1">§ 7. Vurdering av en pasient som legges inn på døgnopphold i helseinstitusjon omfattet av spesialisthelsetjenesteloven</a></li><li><a href="#kapittel-3-paragraf-2">§ 8. Varsling til kommunen om innlagt pasient</a></li><li><a href="#kapittel-3-paragraf-3">§ 9. Vilkår for at en pasient er utskrivningsklar</a></li><li><a href="#kapittel-3-paragraf-4">§ 10. Varsel til kommunen om utskrivningsklar pasient</a></li><li><a href="#kapittel-3-paragraf-5">§ 11. Melding til helseinstitusjon omfattet av spesialisthelsetjenesteloven om når kommunen kan ta imot pasienten</a></li><li><a href="#kapittel-3-paragraf-6">§ 12. Overføring av utskrivningsklar pasient fra helseinstitusjon omfattet av spesialisthelsetjenesteloven til kommunen</a></li><li><a href="#kapittel-3-paragraf-7">§ 13. Betaling for utskrivningsklare pasienter i døgnopphold i helseinstitusjon omfattet av spesialisthelsetjenesteloven i påvente av kommunalt tilbud</a></li><li><a href="#kapittel-3-paragraf-8">§ 14. Krav på redegjørelse</a></li><li><a href="#kapittel-3-paragraf-9">§ 15. Det økonomiske oppgjøret</a></li></ul></li><li><a href="#kapittel-4" data-child-interval="§ 16">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 16. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2011-11-18-1115" id="dokument"><h1>Forskrift om kommunal betaling for utskrivingsklare pasienter</h1><section class="section" data-name="kap1" id="kapittel-1" data-lovdata-URL="SF/forskrift/2011-11-18-1115/KAPITTEL_1"><h2>Kapittel 1. Formål og virkeområde</h2><article class="legalArticle" data-lovdata-URL="SF/forskrift/2011-11-18-1115/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til bedre arbeidsfordeling mellom tjenestenivåene i helse- og omsorgstjenesten, skape gode pasientforløp og kostnadseffektive løsninger som kan gi pasienter et like godt eller bedre tilbud i kommunens helse- og omsorgstjeneste som i spesialisthelsetjenesten.</article></article><article class="legalArticle" data-lovdata-URL="SF/forskrift/2011-11-18-1115/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften regulerer betaling for utskrivningsklare pasienter som blir værende innlagt i døgnopphold i helseinstitusjon omfattet av spesialisthelsetjenesteloven i påvente av et kommunalt tilbud. Betalingsplikten gjelder for den kommunen pasienten skal oppholde seg i. Oppholdskommune skal være den kommune som pasienten oppgir som oppholdskommune når det skal sendes varsel etter <a href="forskrift/2011-11-18-1115/§8">§ 8</a>.</article><article class="legalP" id="kapittel-1-paragraf-2-ledd-2">Forskriften gjelder ikke opphold i private rehabiliteringsinstitusjoner.</article><article class="changesToParent">Endret ved <a href="forskrift/2014-12-11-1590">forskrifter 11 des 2014 nr. 1590</a> (i kraft 1 jan 2015), <a href="forskrift/2016-12-22-1871">22 des 2016 nr. 1871</a> (i kraft 1 jan 2017), <a href="forskrift/2018-11-08-1675">8 nov 2018 nr. 1675</a> (i kraft 1 jan 2019).</article></article></section><section class="section" data-name="kap2" id="kapittel-2" data-lovdata-URL="SF/forskrift/2011-11-18-1115/KAPITTEL_2"><h2>Kapittel 2. (Opphevet)</h2><article class="changesToParent"><a href="forskrift/2011-11-18-1115/kap2">Kapittel</a> 2 opphevet ved <a href="forskrift/2014-12-11-1590">forskrift 11 des 2014 nr. 1590</a> (i kraft 1 jan 2015).</article></section><section class="section" data-name="kap3" id="kapittel-3" data-lovdata-URL="SF/forskrift/2011-11-18-1115/KAPITTEL_3"><h2 data-repealeddate="2015-01-01">Kapittel 3. Kommunal betaling for utskrivningsklare pasienter</h2><article class="legalArticle" data-lovdata-URL="SF/forskrift/2011-11-18-1115/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vurdering av en pasient som legges inn på døgnopphold i helseinstitusjon omfattet av spesialisthelsetjenesteloven</span></h3><article class="legalP" id="kapittel-3-paragraf-1-ledd-1">Når en pasient legges inn på døgnopphold i helseinstitusjon omfattet av spesialisthelsetjenesteloven, skal helsepersonellet på helseinstitusjonen gjøre en vurdering av om pasienten kan ha behov for hjelp fra den kommunale helse- og omsorgstjenesten etter utskrivning fra døgnoppholdet.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2011-11-18-1115/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Varsling til kommunen om innlagt pasient</span></h3><article class="legalP" id="kapittel-3-paragraf-2-ledd-1">Viser vurderingen etter <a href="forskrift/2011-11-18-1115/§7">§ 7</a> at pasienten kan ha behov for hjelp fra den kommunale helse- og omsorgstjenesten etter utskrivning, skal helseinstitusjon omfattet av spesialisthelsetjenesteloven varsle kommunen om dette innen 24 timer etter innleggelsen. Forventer helseinstitusjonen at pasienten vil stå uten egnet bolig etter utskrivningen skal varselet opplyse om dette. Dersom vurderingen tilsier at pasienten ikke har behov for hjelp etter utskrivning, men dette endrer seg i løpet av døgnoppholdet i helseinstitusjonen, skal fristen løpe fra det tidspunktet det blir klart at et slikt behov foreligger.</article><article class="legalP" id="kapittel-3-paragraf-2-ledd-2">Varselet etter første ledd skal inneholde<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">pasientens status</article></article></li><li data-name="b." value="2"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">antatt forløp</article></article></li><li data-name="c." value="3"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">forventet utskrivningstidspunkt.</article></article></li></ol></article><article class="legalP" id="kapittel-3-paragraf-2-ledd-3">Dersom det antas å være behov for omfattende eller langvarig behandling i døgnopphold i helseinstitusjon omfattet av spesialisthelsetjenesteloven, eller det på grunn av pasientens helsetilstand ikke er mulig å foreta vurderingene etter andre ledd innen 24 timer etter innleggelsen, skal vurderingene foretas og kommunen varsles så snart det lar seg gjøre.</article><article class="legalP" id="kapittel-3-paragraf-2-ledd-4">Helseinstitusjon omfattet av spesialisthelsetjenesteloven skal varsle kommunen dersom det blir endringer i forventet utskrivningstidspunkt eller hjelpebehov.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2011-11-18-1115/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for at en pasient er utskrivningsklar</span></h3><article class="legalP" id="kapittel-3-paragraf-3-ledd-1">Pasient i somatisk døgnavdeling er utskrivningsklar når lege ved helseinstitusjon omfattet av spesialisthelsetjenesteloven vurderer at det ikke er behov for ytterligere behandling ved døgnopphold i helseinstitusjonen. Pasient i psykisk helsevern og tverrfaglig spesialisert behandling for rusmiddelavhengighet er utskrivningsklar når lege eller psykolog ved helseinstitusjon omfattet av spesialisthelsetjenesteloven vurderer at det ikke er behov for ytterligere behandling ved døgnopphold i helseinstitusjonen. Vurderingen skal være basert på en individuell helsefaglig og psykososial vurdering, og følgende punkter skal være vurdert og dokumentert i pasientjournalen:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">problemstillingen(e) ved innleggelse, slik disse var formulert av innleggende lege, skal være avklart</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">øvrige problemstillinger som har fremkommet skal være avklart</article></article></li><li data-name="c." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">dersom enkelte spørsmål ikke avklares skal dette redegjøres for</article></article></li><li data-name="d." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">det skal foreligge et klart standpunkt til diagnose(r), og videre plan for oppfølging av pasienten</article></article></li><li data-name="e." value="5"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">pasientens samlede funksjonsnivå, endring fra forut for innleggelsen, og forventet framtidig utvikling skal være vurdert.</article></article></li></ol></article><article class="legalP" id="kapittel-3-paragraf-3-ledd-2">For pasienter i psykisk helsevern skal tvangstiltak og bruk av tvangsmidler som ikke kan videreføres i den kommunale helse- og omsorgstjenesten være avsluttet før pasienten er utskrivningsklar.</article><article class="legalP" id="kapittel-3-paragraf-3-ledd-3">For pasienter i psykisk helsevern og tverrfaglig spesialisert behandling for rusmiddelavhengighet med behov for kommunale helse- og omsorgstjenester etter utskrivning, skal helseinstitusjon omfattet av spesialisthelsetjenesteloven ved behov, og før pasienten er utskrivningsklar, også kalle inn relevante samarbeidspartnere for å starte arbeidet med å utarbeide en samlet plan for videre behandling og oppfølging, herunder plan for eventuell samtidig poliklinisk eller ambulant behandling i spesialisthelsetjenesten.</article><article class="legalP" id="kapittel-3-paragraf-3-ledd-4">For pasienter i psykisk helsevern og tverrfaglig spesialisert behandling for rusmiddelavhengighet med behov for samtidig poliklinisk eller ambulant behandling i spesialisthelsetjenesten skal det før pasienten er utskrivningsklar også etableres kontakt med ansvarlig enhet eller behandler i spesialisthelsetjenesten.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2011-11-18-1115/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Varsel til kommunen om utskrivningsklar pasient</span></h3><article class="legalP" id="kapittel-3-paragraf-4-ledd-1">Når en pasient er definert som utskrivningsklar, jf. <a href="forskrift/2011-11-18-1115/§9">§ 9</a>, skal helseinstitusjon omfattet av spesialisthelsetjenesteloven straks varsle kommunen. Dette gjelder ikke utskrivningsklare pasienter som ikke har behov for et kommunalt helse- og omsorgstjenestetilbud.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2011-11-18-1115/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Melding til helseinstitusjon omfattet av spesialisthelsetjenesteloven om når kommunen kan ta imot pasienten</span></h3><article class="legalP" id="kapittel-3-paragraf-5-ledd-1">Kommunen skal etter å ha mottatt varsel om en utskrivningsklar pasient, jf. <a href="forskrift/2011-11-18-1115/§10">§ 10</a>, straks gi beskjed om kommunen kan ta imot pasienten. Dette gjelder ikke dersom det foreligger omstendigheter utenfor kommunens kontroll som hindrer dette.</article><article class="legalP" id="kapittel-3-paragraf-5-ledd-2">Dersom kommunen ikke kan ta imot pasienten, skal helseinstitusjon omfattet av spesialisthelsetjenesteloven varsles om når et kommunalt tilbud antas å være klart. Kommunen skal straks gi beskjed når et kommunalt tilbud er klart for pasienten.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2011-11-18-1115/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Overføring av utskrivningsklar pasient fra helseinstitusjon omfattet av spesialisthelsetjenesteloven til kommunen</span></h3><article class="legalP" id="kapittel-3-paragraf-6-ledd-1">Helseinstitusjon omfattet av spesialisthelsetjenesteloven kan overføre utskrivningsklar pasient når kommunen har bekreftet at et kommunalt helse- og omsorgstjenestetilbud til pasienten er klart.</article><article class="legalP" id="kapittel-3-paragraf-6-ledd-2">Ved utskrivning fra helseinstitusjon omfattet av spesialisthelsetjenesteloven skal epikrise eller tilsvarende informasjon sendes det helsepersonell som trenger opplysningene for å kunne gi pasienten forsvarlig oppfølging, jf. <a href="lov/1999-07-02-64/§45a">helsepersonelloven § 45a</a> og <a href="forskrift/2019-03-01-168/§9">forskrift om pasientjournal § 9</a>.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2011-11-18-1115/§13" data-name="§13" id="kapittel-3-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Betaling for utskrivningsklare pasienter i døgnopphold i helseinstitusjon omfattet av spesialisthelsetjenesteloven i påvente av kommunalt tilbud</span></h3><article class="legalP" id="kapittel-3-paragraf-7-ledd-1">Kommunen skal betale for utskrivningsklare pasienter som er innlagt på døgnopphold i helseinstitusjon omfattet av spesialisthelsetjenesteloven i påvente av et kommunalt helse- og omsorgstjenestetilbud.</article><article class="legalP" id="kapittel-3-paragraf-7-ledd-2">For pasienter som mottar helsehjelp inntrer betalingsplikten fra og med det døgnet pasienten blir erklært utskrivningsklar og vilkårene i <a href="forskrift/2011-11-18-1115/§8">§ 8</a> til <a href="forskrift/2011-11-18-1115/§10">§ 10</a> er oppfylt, og kommunen har gitt beskjed om at den ikke kan ta imot pasienten. Betalingsplikten inntrer også dersom kommunen ikke har svart på varselet etter <a href="forskrift/2011-11-18-1115/§10">§ 10</a> om utskrivningsklar pasient.</article><article class="legalP" id="kapittel-3-paragraf-7-ledd-3">Helseinstitusjon omfattet av spesialisthelsetjenesteloven skal rapportere at pasienten er utskrivningsklar til Norsk pasientregister når vilkårene i andre ledd er oppfylt.</article><article class="legalP" id="kapittel-3-paragraf-7-ledd-4">Døgnpris for opphold for utskrivningsklar pasient i helseinstitusjon omfattet av spesialisthelsetjenesteloven fastsettes i statsbudsjettet.</article><article class="changesToParent">Endret ved <a href="forskrift/2016-12-22-1871">forskrifter 22 des 2016 nr. 1871</a> (i kraft 1 jan 2017), <a href="forskrift/2018-11-08-1675">8 nov 2018 nr. 1675</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2011-11-18-1115/§14" data-name="§14" id="kapittel-3-paragraf-8"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav på redegjørelse</span></h3><article class="legalP" id="kapittel-3-paragraf-8-ledd-1">Kommunen kan kreve å få en redegjørelse for de vurderinger helseinstitusjon omfattet av spesialisthelsetjenesteloven har foretatt etter <a href="forskrift/2011-11-18-1115/§9">§ 9</a>. Redegjørelsen skal inneholde tilstrekkelig og nødvendig informasjon slik at kommunen kan etterprøve vurderingene foretatt av helseinstitusjonen.</article><article class="legalP" id="kapittel-3-paragraf-8-ledd-2">De alminnelige regler om taushetsplikt gjelder ved utlevering av opplysninger etter første ledd.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article><article class="legalArticle" data-lovdata-URL="SF/forskrift/2011-11-18-1115/§15" data-name="§15" id="kapittel-3-paragraf-9"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Det økonomiske oppgjøret</span></h3><article class="legalP" id="kapittel-3-paragraf-9-ledd-1">De regionale helseforetakene skal sørge for at det sendes regning til kommunen for betaling av utskrivningsklare pasienter som er blitt værende innlagt på døgnopphold i helseinstitusjon omfattet av spesialisthelsetjenesteloven i påvente av et kommunalt tilbud, jf. <a href="forskrift/2011-11-18-1115/§13">§ 13</a>.</article><article class="changesToParent">Endret ved <a href="forskrift/2016-12-22-1871">forskrift 22 des 2016 nr. 1871</a> (i kraft 1 jan 2017).</article></article></section><section class="section" data-name="kap4" id="kapittel-4" data-lovdata-URL="SF/forskrift/2011-11-18-1115/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="SF/forskrift/2011-11-18-1115/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2012. Fra samme tidspunkt oppheves <a href="forskrift/1998-12-16-1447">forskrift 16. desember 1998 nr. 1447</a> om kommunal betaling for utskrivningsklare pasienter.</article></article></section></main></body></html>