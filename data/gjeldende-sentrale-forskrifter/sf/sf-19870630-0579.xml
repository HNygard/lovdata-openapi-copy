<!DOCTYPE html><html lang="no"><head><title>Forskrift om særskilt fartsområde for fartøyer og flyttbare innretninger i petroleumsvirksomhet registrert i norsk internasjonalt skipsregister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1987-06-30-579</dd><dt class="dokid">DokumentID</dt><dd class="dokid">SF/forskrift/1987-06-30-579</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Maritim avd.</li></ul></dd><dt class="publishedIn">Publisert i</dt><dd class="publishedIn">I 1987 624</dd><dt class="dateInForce">I kraft fra</dt><dd class="dateInForce">1987-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-03-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-02-26-197">forskrift/2016-02-26-197</a> fra 2016-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1987-06-12-48/§4">lov/1987-06-12-48/§4</a></li><li><a href="forskrift/1987-06-12-488">forskrift/1987-06-12-488</a></li></ul></dd><dt class="titleShort">Korttittel</dt><dd class="titleShort">Forskrift om særskilt fartsområde NIS</dd><dt class="title">Tittel</dt><dd class="title">Forskrift om særskilt fartsområde for fartøyer og flyttbare innretninger i petroleumsvirksomhet registrert i norsk internasjonalt skipsregister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt 30. juni 1987 av Handelsdepartementet (nå Nærings- og fiskeridepartementet) med hjemmel i <a href="lov/1987-06-12-48">lov av 12. juni 1987 nr. 48</a> om norsk internasjonalt skipsregister <a href="lov/1987-06-12-48/§4">§ 4</a> tredje ledd , jfr. kgl.res. av 12. juni 1987 om delegering av Kongens myndighet til å fastsette forskrifter etter <a href="forskrift/1987-06-30-579/§4">lovens § 4</a> tredje ledd. <br /><strong>Endret</strong> ved <a href="forskrift/1989-06-20-399">forskrifter 20 juni 1989 nr. 399</a>, <a href="forskrift/2002-11-06-1262">6 nov 2002 nr. 1262</a>, <a href="forskrift/2014-01-01-238">1 jan 2014 nr. 238</a>, <a href="forskrift/2016-02-26-197">26 feb 2016 nr. 197</a>.</dd><dt class="refid">RefID</dt><dd class="refid">forskrift/1987-06-30-579</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om særskilt fartsområde for fartøyer og flyttbare innretninger i petroleumsvirksomhet registrert i norsk internasjonalt skipsregister</a><ul class="tocSubUl"><li><a href="#paragraf-1">§ 1. Definisjoner.</a></li><li><a href="#paragraf-2">§ 2. Anvendelse.</a></li><li><a href="#paragraf-3">§ 3. Fartsområde. Fartstillatelse</a></li><li><a href="#paragraf-4">§ 4. Straff.</a></li><li><a href="#paragraf-5">§ 5. Ikrafttredelse.</a></li></ul></li></ul></dd></dl></header><main class="documentBody" data-lovdata-URL="SF/forskrift/1987-06-30-579" id="dokument"><h1>Forskrift om særskilt fartsområde for fartøyer og flyttbare innretninger i petroleumsvirksomhet registrert i norsk internasjonalt skipsregister</h1><article class="legalArticle" data-lovdata-URL="SF/forskrift/1987-06-30-579/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner.</span></h2><article class="legalP" id="paragraf-1-ledd-1">Med skip menes i denne forskrift fartøyer og flyttbare innretninger i petroleumsvirksomhet som forsyningsskip, hjelpefartøyer, boreplattformer og andre flyttbare innretninger.</article></article><article class="legalArticle" data-lovdata-URL="SF/forskrift/1987-06-30-579/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse.</span></h2><article class="legalP" id="paragraf-2-ledd-1">Denne forskrift kommer til anvendelse på fartøyer og flyttbare innretninger i petroleumsvirksomheten som nevnt i <a href="forskrift/1987-06-30-579/§1">§ 1</a>. Forskriften får ikke anvendelse på seismiske fartøy og konstruksjonsskip. Med konstruksjonsskip menes et fartøy som utfører konstruksjonsarbeid, undersjøiske operasjoner, rørlegging eller vedlikehold av innretninger.</article><article class="legalP" id="paragraf-2-ledd-2">Forskrift av 4. november 1981 om fartsområder kommer ikke til anvendelse for skip som omfattes av denne forskrift.</article><article class="changesToParent">Endret ved <a href="forskrift/2016-02-26-197">forskrift 26 feb 2016 nr. 197</a> (i kraft 1 mars 2016).</article></article><article class="legalArticle" data-lovdata-URL="SF/forskrift/1987-06-30-579/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fartsområde. Fartstillatelse</span></h2><article class="legalP" id="paragraf-3-ledd-1">Skip som omfattes av denne forskrift tillates ikke fart mellom norske havner. Som norsk havn anses i denne forskrift også innretning for olje- og gassvirksomhet på norsk kontinentalsokkel.</article><article class="legalP" id="paragraf-3-ledd-2">Tillatelse til fart på norsk kontinentalsokkel kan unntaksvis gis til andre spesielle fartøystyper i særoppdrag etter foreleggelse av søknaden for Nærings- og fiskeridepartementet.</article><article class="legalP" id="paragraf-3-ledd-3">Sjøfartsdirektoratet fører kontroll med at betingelsene etterleves.</article><article class="changesToParent">Endret ved <a href="forskrift/2002-11-06-1262">forskrifter 6 nov 2002 nr. 1262</a> (i kraft 1 des 2002), <a href="forskrift/2014-01-01-238">1 jan 2014 nr. 238</a>, <a href="forskrift/2016-02-26-197">26 feb 2016 nr. 197</a> (i kraft 1 mars 2016).</article></article><article class="legalArticle" data-lovdata-URL="SF/forskrift/1987-06-30-579/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff.</span></h2><article class="legalP" id="paragraf-4-ledd-1">Den som forsettlig eller grovt uaktsomt overtrer bestemmelsene i denne forskrift straffes med bøter i medhold av <a href="lov/1987-06-12-48/§11">lov 12. juni 1987 nr. 48 § 11</a>, såfremt strengere straff ikke kommer til anvendelse i medhold av annen lovbestemmelse.</article><article class="legalP" id="paragraf-4-ledd-2">Ved overtredelser kan departementet bestemme at skipet skal slettes av registeret, jfr. lov om norsk internasjonalt skipsregister § 12 annet ledd.</article><article class="changesToParent">Endret ved <a href="forskrift/2016-02-26-197">forskrift 26 feb 2016 nr. 197</a> (i kraft 1 mars 2016).</article></article><article class="legalArticle" data-lovdata-URL="SF/forskrift/1987-06-30-579/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><article class="legalP" id="paragraf-5-ledd-1">Denne forskrift trer i kraft 1. juli 1987.</article></article></main></body></html>