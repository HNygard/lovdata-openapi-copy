<!DOCTYPE html><html lang="no"><head><title>Forskrift om rebalanserende tiltak i form av visse tolløkninger på enkelte varer med opprinnelse i USA.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-11-21-1363</dd><dt class="dokid">DokumentID</dt><dd class="dokid">SF/forskrift/2003-11-21-1363</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 2003 hefte 15 (Vedlegg)</dd><dt class="dateInForce">I kraft fra</dt><dd class="dateInForce">2003-11-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/1985-12-06-2107/§4">forskrift/1985-12-06-2107/§4</a></li><li><a href="lov/1966-06-10-5">lov/1966-06-10-5</a></li></ul></dd><dt class="dateOfPublication">Kunngjort</dt><dd class="dateOfPublication">2003-11-25</dd><dt class="titleShort">Korttittel</dt><dd class="titleShort">Forskrift om tolltiltak mot varer fra USA</dd><dt class="title">Tittel</dt><dd class="title">Forskrift om rebalanserende tiltak i form av visse tolløkninger på enkelte varer med opprinnelse i USA.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 21. november 2003 med hjemmel i tolltariffens innledende bestemmelser <a href="forskrift/2003-11-21-1363/§4">§ 4</a> fjerde ledd. Fremmet av Finansdepartementet.</dd><dt class="refid">RefID</dt><dd class="refid">forskrift/2003-11-21-1363</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om rebalanserende tiltak i form av visse tolløkninger på enkelte varer med opprinnelse i USA.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Rebalanserende tiltak som tolløkning på enkelte vareslag</a></li><li><a href="#paragraf-4">§ 4. Nedsettelse av tolløkning</a></li><li><a href="#paragraf-5">§ 5. Iverksettelse og opphør av rebalanserende tiltak</a></li><li><a href="#paragraf-6">§ 6. Ikrafttredelse</a></li><li><a href="#kapittel-1">Vedlegg I:</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-11-21-1363" id="dokument"><h1>Forskrift om rebalanserende tiltak i form av visse tolløkninger på enkelte varer med opprinnelse i USA.</h1><article class="legalArticle" data-lovdata-URL="SF/forskrift/2003-11-21-1363/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskriften gjennomfører opphevelse av tollinnrømmelser og øvrige forpliktelser i tråd med Norges notifikasjon 16. mai 2002 overfor Verdens handelsorganisasjon (WTO), på bakgrunn av de beskyttelsestiltak som USA har iverksatt fra 20. mars 2002 mot innførsel av stålprodukter mv. som blant annet rammer norsk eksport.</article><article class="legalP" id="paragraf-1-ledd-2">Opphevelsen av tollinnrømmelser og øvrige forpliktelser etter første ledd iverksettes som rebalanserende tiltak i form av visse tolløkninger på nærmere angitte varer med opprinnelse i USA, slik som bestemt i WTO-avtalen om beskyttelsestiltak artikkel 8 § 2.</article></article><article class="legalArticle" data-lovdata-URL="SF/forskrift/2003-11-21-1363/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Rebalanserende tiltak</i> – iverksettelse av visse tolløkninger som følge av opphevelse av Norges tollinnrømmelser og øvrige forpliktelser overfor USA, innenfor de rammer som følger av WTO-avtalen om beskyttelsestiltak artikkel 8 § 2.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Tolløkning</i> – økning av toll utover den sats som følger av Stortingets vedtak om tollavgifter.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Tollnedsettelse</i> – hel eller delvis nedsettelse av tolløkning nevnt under bokstav b.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Varer med opprinnelse i USA</i> – varer som enten i sin helhet eller i det vesentlige er fremstilt innenfor USAs territorium.</article></article></li></ol></article></article><article class="legalArticle" data-lovdata-URL="SF/forskrift/2003-11-21-1363/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rebalanserende tiltak som tolløkning på enkelte vareslag</span></h2><article class="legalP" id="paragraf-3-ledd-1">Det skal svares 30 pst. verditoll av varer omfattet av varenumrene nevnt i vedlegg I, i tillegg til den toll som følger av Stortingets ordinære vedtak om tollavgifter.</article><article class="legalP" id="paragraf-3-ledd-2">Tolløkningen etter første ledd får anvendelse bare dersom de innførte varene har opprinnelse i USA.</article><article class="legalP" id="paragraf-3-ledd-3">Finansdepartementet kan i forskrift fastsette nærmere bestemmelser om krav til opprinnelse etter denne paragraf.</article></article><article class="legalArticle" data-lovdata-URL="SF/forskrift/2003-11-21-1363/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Nedsettelse av tolløkning</span></h2><article class="legalP" id="paragraf-4-ledd-1">Finansdepartementet kan i forskrift fastsette at tolløkning etter denne forskriften nedsettes for enkelte eller alle vareslag omfattet av vedlegg I.</article><article class="legalP" id="paragraf-4-ledd-2">Finansdepartementet kan i enkelttilfeller frita for eller sette ned tolløkning etter denne forskriften, dersom det viser seg at en vare med opprinnelse i USA ikke lar seg erstatte av en identisk eller lignende vare av annen opprinnelse, uten vesentlig økning i pris.</article><article class="legalP" id="paragraf-4-ledd-3">Forutsetningen for nedsettelse eller fritak etter annet ledd, er at vedkommende vare benyttes som innsatsmiddel i norsk vareproduksjon.</article><article class="legalP" id="paragraf-4-ledd-4">Finansdepartementet kan i forskrift fastsette nærmere bestemmelser om nedsettelse av tolløkning etter denne paragraf.</article></article><article class="legalArticle" data-lovdata-URL="SF/forskrift/2003-11-21-1363/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Iverksettelse og opphør av rebalanserende tiltak</span></h2><article class="legalP" id="paragraf-5-ledd-1">Rebalanserende tiltak etter denne forskriften kan iverksettes 5 dager etter at WTOs tvisteløsningsorgan har besluttet at de beskyttelsestiltak som USA har iverksatt, er i strid med WTO-avtalen.</article><article class="legalP" id="paragraf-5-ledd-2">Varer som overfor tollvesenet kan dokumenteres at er avsendt fra USA forut for tidspunktet for iverksettelse av rebalanserende tiltak etter denne forskriften, kan etter søknad til tollvesenet fritas for økt toll.</article><article class="legalP" id="paragraf-5-ledd-3">Rebalanserende tiltak etter denne forskriften skal opphøre fra det tidspunkt USA avslutter sine beskyttelsestiltak mot norsk eksport, slik som nevnt i <a href="forskrift/2003-11-21-1363/§1">§ 1</a>.</article><article class="legalP" id="paragraf-5-ledd-4">Finansdepartementet kunngjør i forskrift iverksettelse og opphør av rebalanserende tiltak etter denne paragraf.</article></article><article class="legalArticle" data-lovdata-URL="SF/forskrift/2003-11-21-1363/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks.</article></article><section class="section" data-name="vedleggI" id="kapittel-1" data-lovdata-URL="SF/forskrift/2003-11-21-1363/KAPITTEL_1"><h2>Vedlegg I:</h2><article class="defaultP"><table><tbody><tr><td data-text-align="left" data-vertical-align="top">08.08.1022</td><td data-text-align="left" data-vertical-align="top">Epler, i tiden 1. desember – 30. april</td></tr><tr><td data-text-align="left" data-vertical-align="top">22.04.2109</td><td data-text-align="left" data-vertical-align="top">Vin av friske druer, annen enn musserende, med alkoholinnhold over 2,5 volumprosent</td></tr><tr><td data-text-align="left" data-vertical-align="top">61.10.2000</td><td data-text-align="left" data-vertical-align="top">Gensere, jumpere, pullovere, vester o.l., av trikotasje, av bomull</td></tr><tr><td data-text-align="left" data-vertical-align="top">72.10.7000</td><td data-text-align="left" data-vertical-align="top">Flatvalsete produkter av jern eller ulegert stål, med bredde minst 600 mm, malt, lakkert eller plastbelagt</td></tr><tr><td data-text-align="left" data-vertical-align="top">72.19.9000</td><td data-text-align="left" data-vertical-align="top">Flatvalsete produkter av rustfritt stål, med bredde minst 600 mm, ikke ellers nevnt</td></tr><tr><td data-text-align="left" data-vertical-align="top">73.07.2900</td><td data-text-align="left" data-vertical-align="top">Rørdeler, av rustfritt stål, ikke støpte, unntatt flenser, gjengete knær, vinkelrør og muffer og buttsveisete rørdeler</td></tr><tr><td data-text-align="left" data-vertical-align="top">73.07.9900</td><td data-text-align="left" data-vertical-align="top">Rørdeler av jern og stål, ikke støpte eller av rustfritt stål, ikke ellers nevnt</td></tr><tr><td data-text-align="left" data-vertical-align="top">73.08.9005</td><td data-text-align="left" data-vertical-align="top">Garasjeporter og andre porter, av jern og stål, unntatt med innhold av regulerte klorfluorkarboner</td></tr><tr><td data-text-align="left" data-vertical-align="top">73.21.1100</td><td data-text-align="left" data-vertical-align="top">Apparater for matlaging samt tallerkenvarmere, for gass eller både for gass og annet brensel</td></tr><tr><td data-text-align="left" data-vertical-align="top">93.03.3002</td><td data-text-align="left" data-vertical-align="top">Riflete geværer for sport og jakt, unntatt haglgeværer og riflete salonggeværer.</td></tr></tbody></table></article></section></main></body></html>