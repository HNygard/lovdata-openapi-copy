<!DOCTYPE html><html lang="nb"><head><title>Forskrift om overgangsregler for innkrevingsloven og endringer i andre lover</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-07-01-1418</dd><dt class="dokid">DokumentID</dt><dd class="dokid">SF/forskrift/2025-07-01-1418</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li><a href="lov/1984-06-08-59/§2-8">lov/1984-06-08-59/§2-8</a></li><li><a href="lov/1984-06-08-59/§2-11">lov/1984-06-08-59/§2-11</a></li><li><a href="lov/1992-06-26-86/§2-17">lov/1992-06-26-86/§2-17</a></li><li><a href="lov/1992-06-26-86/§7-7">lov/1992-06-26-86/§7-7</a></li><li><a href="lov/1992-06-26-86/§7-20">lov/1992-06-26-86/§7-20</a></li><li><a href="lov/1992-07-17-99/§3-3">lov/1992-07-17-99/§3-3</a></li><li><a href="lov/2005-04-29-20/§10">lov/2005-04-29-20/§10</a></li><li><a href="lov/2005-06-17-67/§14-5">lov/2005-06-17-67/§14-5</a></li><li><a href="lov/2005-06-17-67/§15-1">lov/2005-06-17-67/§15-1</a></li><li><a href="lov/2005-06-17-67/§15-2">lov/2005-06-17-67/§15-2</a></li><li><a href="lov/2013-01-11-3/§7">lov/2013-01-11-3/§7</a></li><li><a href="lov/2013-01-11-3/§8">lov/2013-01-11-3/§8</a></li><li><a href="lov/2025-04-25-12/§15">lov/2025-04-25-12/§15</a></li><li><a href="lov/2025-04-25-12/§23">lov/2025-04-25-12/§23</a></li><li><a href="lov/2025-04-25-12/§24">lov/2025-04-25-12/§24</a></li><li><a href="lov/2025-04-25-12/§29">lov/2025-04-25-12/§29</a></li><li><a href="lov/2025-04-25-12/§36">lov/2025-04-25-12/§36</a></li><li><a href="lov/2025-04-25-12/§37">lov/2025-04-25-12/§37</a></li><li><a href="lov/2025-04-25-12/§40">lov/2025-04-25-12/§40</a></li><li><a href="forskrift/2025-06-10-968">forskrift/2025-06-10-968</a></li><li><a href="forskrift/2025-06-12-1053">forskrift/2025-06-12-1053</a></li></ul></dd><dt class="dateOfPublication">Kunngjort</dt><dd class="dateOfPublication">2025-07-03 14:25</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om overgangsregler for innkrevingsloven og endringer i andre lover</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 1. juli 2025 med hjemmel i <a href="lov/2025-04-25-12/§40/ledd/3">lov 25. april 2025 nr. 12 om innkreving av statlige krav mv. (innkrevingsloven) § 40 tredje ledd</a>, <a href="forskrift/2025-06-10-968">delegeringsvedtak 10. juni 2025 nr. 968</a> og <a href="forskrift/2025-06-12-1053">delegeringsvedtak 12. juni 2025 nr. 1053</a>.</dd><dt class="refid">RefID</dt><dd class="refid">forskrift/2025-07-01-1418</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler for innkrevingsloven og endringer i andre lover</a><ul class="tocSubUl"><li><a href="#kapittel-1" data-child-interval="§§ 1 – 8">Kapittel I. Overgangsregler for utlegg</a><ul class="tocSubUl"><li><a href="#kapittel-1-paragraf-1">§ 1. Skjæringstidspunktet for nytt regelverk om utlegg mv.</a></li><li><a href="#kapittel-1-paragraf-2">§ 2. Omgjøringsadgang ved ugyldig beslutning om utleggstrekk</a></li><li><a href="#kapittel-1-paragraf-3">§ 3. Overføring av løpende trekk til ny trekkordning</a></li><li><a href="#kapittel-1-paragraf-4">§ 4. Prioritet for krav i løpende utleggstrekk besluttet etter tidligere regelverk</a></li><li><a href="#kapittel-1-paragraf-5">§ 5. Behandling av overførte utleggstrekk etter utløpet av opprinnelig trekkperiode</a></li><li><a href="#kapittel-1-paragraf-6">§ 6. Avslutning av løpende utleggstrekk som ikke er overført til ny trekkordning</a></li><li><a href="#kapittel-1-paragraf-7">§ 7. Særlig om løpende utleggstrekk besluttet av kommunal namsmyndighet</a></li><li><a href="#kapittel-1-paragraf-8">§ 8. Utleggspant for krav på merverdiavgift mv.</a></li></ul></li><li><a href="#kapittel-2" data-child-interval="§§ 9 – 17">Kapittel II. Overgangsregler for innkrevingsloven</a><ul class="tocSubUl"><li><a href="#kapittel-2-paragraf-1">§ 9. Innkrevingsmyndighetens myndighet etter tidligere regelverk</a></li><li><a href="#kapittel-2-paragraf-2">§ 10. Beregning av forsinkelsesrente</a></li><li><a href="#kapittel-2-paragraf-3">§ 11. Behandling av søknad om betalingsavtale og ettergivelse fremsatt før lovens ikrafttredelse</a></li><li><a href="#kapittel-2-paragraf-4">§ 12. Motregning</a></li><li><a href="#kapittel-2-paragraf-5">§ 13. Tvangsdekning i enkle pengekrav</a></li><li><a href="#kapittel-2-paragraf-6">§ 14. Avregning besluttet mens det løper utleggstrekk</a></li><li><a href="#kapittel-2-paragraf-7">§ 15. Rettergang</a></li><li><a href="#kapittel-2-paragraf-8">§ 16. Frist for prøving av kravet</a></li><li><a href="#kapittel-2-paragraf-9">§ 17. Verneting ved klage</a></li></ul></li><li><a href="#kapittel-3" data-child-interval="§§ 18 – 23">Kapittel III. Overgangsregler for endringer i andre lover</a><ul class="tocSubUl"><li><a href="#kapittel-3-paragraf-1">§ 18. Skjæringstidspunkt for endringene i tvangsfullbyrdelsesloven</a></li><li><a href="#kapittel-3-paragraf-2">§ 19. Skjæringstidspunkt for endringene i foreldelsesloven</a></li><li><a href="#kapittel-3-paragraf-3">§ 20. Skjæringstidspunkt for endring i vegtrafikkloven § 31a tredje ledd</a></li><li><a href="#kapittel-3-paragraf-4">§ 21. Skjæringstidspunkt for foreldelse av bøter</a></li><li><a href="#kapittel-3-paragraf-5">§ 22. Prioritet for regresskrav etter forskotteringsloven ved utleggstrekk</a></li><li><a href="#kapittel-3-paragraf-6">§ 23. Skjæringstidspunkt for endringene i tinglysingsloven</a></li></ul></li><li><a href="#kapittel-4" data-child-interval="§ 24">Kapittel IV. Ikrafttredelse</a><ul class="tocSubUl"><li><a href="#kapittel-4-paragraf-1">§ 24. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-07-01-1418" id="dokument"><h1>Forskrift om overgangsregler for innkrevingsloven og endringer i andre lover</h1><section class="section" data-name="kapI" id="kapittel-1" data-lovdata-URL="SF/forskrift/2025-07-01-1418/KAPITTEL_1"><h2>Kapittel I. Overgangsregler for utlegg</h2><article class="legalArticle" data-lovdata-URL="SF/forskrift/2025-07-01-1418/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Skjæringstidspunktet for nytt regelverk om utlegg mv.</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Nytt regelverk om utlegg mv. skal gjelde for saker der begjæring om utlegg, eller begjæring om fortsettelse etter <a href="lov/1992-06-26-86/§7-7/ledd/3">tvangsfullbyrdelsesloven § 7-7 tredje ledd</a>, er mottatt av alminnelig namsmann etter at reglene er kommet til anvendelse for skyldneren etter nærmere bestemmelser fastsatt av Skattedirektoratet, jf. <a href="lov/2025-04-25-12/§40">innkrevingsloven § 40</a>, jf. <a href="forskrift/2025-06-10-968">kongelig resolusjon 10. juni 2025 nr. 968</a> og <a href="forskrift/2025-06-12-1053">delegeringsvedtak 12. juni 2025 nr. 1053</a>. For Innkrevingsmyndigheten er tilsvarende skjæringstidspunkt utsendelse av varsel om utlegg. Hvis det ikke er sendt et slikt varsel, er det tidspunktet Innkrevingsmyndigheten skal ta beslutning om utleggspant, utleggstrekk eller intet til utlegg som er skjæringstidspunktet.</article><article class="numberedLegalP" data-numerator="2" id="kapittel-1-paragraf-1-nummer-2">(2) For saker hos kommunal namsmyndighet, samt saker om sikringstrekk etter <a href="lov/1992-07-17-99/§3-3">gjeldsordningsloven § 3-3</a> og inntrekking etter <a href="lov/1984-06-08-59/§2-11">dekningsloven § 2-11</a>, gjelder nytt regelverk om utlegg mv. først fra det tidspunkt alminnelig namsmann eller Innkrevingsmyndigheten har etablert ett utleggstrekk mot skyldner etter nytt regelverk. Nytt regelverk gjelder likevel for alle saker om utlegg hos kommunal namsmyndighet hvor beslutning tas etter 31. desember 2026. Tilsvarende gjelder for avgjørelse om sikringstrekk eller inntrekking som tas etter 31. desember 2026.</article><article class="numberedLegalP" data-numerator="3" id="kapittel-1-paragraf-1-nummer-3">(3) Hvis det er en utleggssak under behandling hos alminnelig namsmann eller Innkrevingsmyndigheten etter nytt regelverk, skal andre utleggssaker mot samme skyldner som oppstår hos disse myndighetene mens saken er under behandling, også følge nytt regelverk.</article><article class="numberedLegalP" data-numerator="4" id="kapittel-1-paragraf-1-nummer-4">(4) Hvis det blir etablert ett utleggstrekk etter nytt regelverk før en annen pågående sak etter tidligere regelverk er avsluttet, skal beslutning om utleggstrekk i sistnevnte sak gjennomføres ved at kravet meldes inn i trekket etter <a href="lov/2025-04-25-12/§23/ledd/2/setning/2">innkrevingsloven § 23 andre ledd andre punktum</a>, <a href="lov/1992-06-26-86/§2-17">tvangsfullbyrdelsesloven §§ 2-17</a> eller <a href="lov/1992-06-26-86/§7-20/ledd/1">7-20 første ledd</a>. Krav som meldes inn i trekket etter denne bestemmelsen skal behandles etter nytt regelverk.</article></article><article class="legalArticle" data-lovdata-URL="SF/forskrift/2025-07-01-1418/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Omgjøringsadgang ved ugyldig beslutning om utleggstrekk</span></h3><article class="legalP" id="kapittel-1-paragraf-2-ledd-1">Er det etablert ett utleggstrekk etter nytt regelverk, og en namsmyndighet senere etablerer et parallelt utleggstrekk etter tidligere regelverk, vil den siste beslutningen være ugyldig. Namsmyndigheten som har etablert det parallelle utleggstrekket, har i slike tilfeller myndighet til å omgjøre beslutningen, og kan melde kravet inn i trekket etter <a href="lov/2025-04-25-12/§23/ledd/2/setning/2">innkrevingsloven § 23 andre ledd andre punktum</a>, <a href="lov/1992-06-26-86/§2-17">tvangsfullbyrdelsesloven §§ 2-17</a> eller <a href="lov/1992-06-26-86/§7-20/ledd/1">7-20 første ledd</a>. § 1 fjerde ledd andre punktum gjelder tilsvarende.</article></article><article class="legalArticle" data-lovdata-URL="SF/forskrift/2025-07-01-1418/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Overføring av løpende trekk til ny trekkordning</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Et løpende utleggstrekk, som er besluttet etter det regelverk som gjaldt før 1. januar 2026, skal følge tidligere regelverk selv om nytt regelverk for utlegg mv. har kommet til anvendelse for skyldner. Forfall for utleggstrekk som omfattes av reglene i <a href="lov/2005-06-17-67/§14-5/ledd/2">skattebetalingsloven § 14-5 andre ledd</a>, skal likevel være første virkedag etter lønnsutbetalingen mv. Krav til å sette trekkbeløpet på en skattetrekkskonto, gjelder ikke for disse utleggstrekkene. Løpende utleggstrekk besluttet av alminnelig namsmann eller Innkrevingsmyndigheten skal likevel følge nytt regelverk fra og med etablering av ett utleggstrekk mot skyldner.</article><article class="numberedLegalP" data-numerator="2" id="kapittel-1-paragraf-3-nummer-2">(2) Innkrevingsmyndigheten og alminnelig namsmann kan beslutte at et løpende utleggstrekk skal følge nytt regelverk for utlegg mv. fra beslutning i sak om endring av eller klage på utleggstrekket og ved skifte av trekkpliktig.</article><article class="numberedLegalP" data-numerator="3" id="kapittel-1-paragraf-3-nummer-3">(3) Innkrevingsmyndigheten kan beslutte at en bestemt gruppe løpende utleggstrekk skal følge nytt regelverk for utlegg mv. Dette gjelder ikke for utleggstrekk nedlagt av alminnelig namsmann eller kommunal namsmyndighet.</article><article class="numberedLegalP" data-numerator="4" id="kapittel-1-paragraf-3-nummer-4">(4) Når et utleggstrekk er overført til ny trekkordning etter første til tredje ledd, skal andre løpende utleggstrekk besluttet av Innkrevingsmyndigheten eller alminnelig namsmann mot samme skyldner også overføres fra samme tidspunkt. Innkrevingsmyndigheten eller alminnelig namsmann kan også samtidig beslutte å overføre løpende trekk mot eventuelle samskyldnere til ny trekkordning.</article><article class="numberedLegalP" data-numerator="5" id="kapittel-1-paragraf-3-nummer-5">(5) Den namsmyndighet som tar beslutning som nevnt i første til fjerde ledd, skal samtidig beslutte trekkets størrelse.</article></article><article class="legalArticle" data-lovdata-URL="SF/forskrift/2025-07-01-1418/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Prioritet for krav i løpende utleggstrekk besluttet etter tidligere regelverk</span></h3><article class="legalP" id="kapittel-1-paragraf-4-ledd-1">Krav i løpende utleggstrekk som er overført til ny trekkordning etter § 3, skal ved fordelingen av trekkbeløpet opprettholde tidsprioriteten etter tidligere <a href="lov/1984-06-08-59/§2-8/ledd/3">dekningslov § 2-8 tredje ledd</a> som en fortrinnsrett til dekning. Dette gjelder ut den opprinnelige trekkperioden for utleggstrekket, men likevel ikke lengre enn to år fra beslutningen om utleggstrekket.</article></article><article class="legalArticle" data-lovdata-URL="SF/forskrift/2025-07-01-1418/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av overførte utleggstrekk etter utløpet av opprinnelig trekkperiode</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Krav som Innkrevingsmyndigheten, skattekontoret, Statens innkrevingssentral eller Innkrevingssentralen for bidrag og tilbakebetalingskrav har besluttet utleggstrekk for, og som er overført til ny trekkordning etter § 3, skal delta i utleggstrekket selv om opprinnelig trekkperiode utløper. Kravets størrelse ved utløpet av trekkperioden legges til grunn for fordeling etter <a href="lov/1984-06-08-59/§2-8/ledd/3">dekningsloven § 2-8 tredje ledd</a>.</article><article class="numberedLegalP" data-numerator="2" id="kapittel-1-paragraf-5-nummer-2">(2) Krav som alminnelig namsmann har besluttet utleggstrekk for, og som er overført til ny trekkordning etter § 3, skal tas ut av utleggstrekket ved utløpet av opprinnelig trekkperiode, men likevel senest to år etter 1. januar 2027.</article></article><article class="legalArticle" data-lovdata-URL="SF/forskrift/2025-07-01-1418/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avslutning av løpende utleggstrekk som ikke er overført til ny trekkordning</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Alle løpende utleggstrekk som ikke er overført til ny trekkordning etter § 3, avsluttes etter utløpet av trekkperioden. Løpende utleggstrekk til dekning av krav som har lengre trekkperiode enn to år, avsluttes likevel senest to år etter 1. januar 2027.</article><article class="numberedLegalP" data-numerator="2" id="kapittel-1-paragraf-6-nummer-2">(2) Et løpende utleggstrekk skal også avsluttes dersom alminnelig namsmann beslutter dekning ved utleggstrekk på nytt for det samme kravet etter nytt regelverk for utlegg mv.</article></article><article class="legalArticle" data-lovdata-URL="SF/forskrift/2025-07-01-1418/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Særlig om løpende utleggstrekk besluttet av kommunal namsmyndighet</span></h3><article class="numberedLegalP" data-numerator="1" id="kapittel-1-paragraf-7-nummer-1">(1) Løpende utleggstrekk besluttet av kommunal namsmyndighet, bortfaller fra det tidspunkt det etableres ett utleggstrekk mot skyldner etter nytt regelverk.</article><article class="numberedLegalP" data-numerator="2" id="kapittel-1-paragraf-7-nummer-2">(2) Krav i løpende utleggstrekk som bortfaller etter første ledd, kan meldes inn i trekket etter <a href="lov/1992-06-26-86/§2-17">tvangsfullbyrdelsesloven § 2-17</a> uten forutgående varsel. §§ 4 og 5 første ledd første punktum gjelder tilsvarende.</article></article><article class="legalArticle" data-lovdata-URL="SF/forskrift/2025-07-01-1418/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utleggspant for krav på merverdiavgift mv.</span></h3><article class="numberedLegalP" data-numerator="1" id="kapittel-1-paragraf-8-nummer-1">(1) Selv om nytt regelverk for utlegg mv. har kommet til anvendelse for skyldner, kan Innkrevingsmyndigheten frem til og med 30. juni 2027 følge tidligere regelverk ved utleggspant til dekning av følgende kravtyper:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-8-nummer-1-punkt-1"><article class="legalP" id="kapittel-1-paragraf-8-nummer-1-punkt-1-ledd-1">Skatte- og avgiftskrav som nevnt i <a href="lov/2005-06-17-67/§1-1/ledd/2/bokstav/f">skattebetalingsloven § 1-1 andre ledd bokstav f</a>, <a href="lov/2005-06-17-67/§1-1/ledd/2/bokstav/g">g</a> og <a href="lov/2005-06-17-67/§1-1/ledd/2/bokstav/k">k</a>, samt tilknyttede krav som nevnt i <a href="lov/2005-06-17-67/§1-1/ledd/3/bokstav/a">skattebetalingsloven § 1-1 tredje ledd bokstav a</a> og <a href="lov/2005-06-17-67/§1-1/ledd/3/bokstav/b">b</a>,</article></article></li><li data-name="b." value="2"><article class="listArticle" id="kapittel-1-paragraf-8-nummer-1-punkt-2"><article class="legalP" id="kapittel-1-paragraf-8-nummer-1-punkt-2-ledd-1">tvangsmulkt etter <a href="lov/1964-06-19-14/§43">lov 19. juni 1964 nr. 14 om avgift på arv og visse gaver § 43</a> og <a href="lov/2016-05-27-14/§14-1">skatteforvaltningsloven § 14-1</a> for manglende oppfyllelse av opplysningsplikten etter <a href="lov/2016-05-27-14/§8-3">skatteforvaltningsloven § 8-3</a>, <a href="lov/2016-05-27-14/§8-7">§ 8-7</a>, <a href="lov/2016-05-27-14/§8-13">§ 8-13</a> og <a href="lov/2016-05-27-14/§11-1">§ 11-1</a>,</article></article></li><li data-name="c." value="3"><article class="listArticle" id="kapittel-1-paragraf-8-nummer-1-punkt-3"><article class="legalP" id="kapittel-1-paragraf-8-nummer-1-punkt-3-ledd-1">sakskostnader, erstatnings- og regresskrav ved inntreden, tilkjent staten på skatte- og avgiftsområdet ved dom eller i avtale, og ansvarskrav etter <a href="lov/2005-06-17-67/kap16">skattebetalingsloven kapittel 16</a>, når disse er tilknyttet krav som nevnt i bokstav a til c.</article></article></li></ol></article><article class="numberedLegalP" data-numerator="2" id="kapittel-1-paragraf-8-nummer-2">(2) Første ledd gjelder tilsvarende ved beslutning om intet til utlegg.</article></article></section><section class="section" data-name="kapII" id="kapittel-2" data-lovdata-URL="SF/forskrift/2025-07-01-1418/KAPITTEL_2"><h2>Kapittel II. Overgangsregler for <a href="lov/2025-04-25-12">innkrevingsloven</a></h2><article class="legalArticle" data-lovdata-URL="SF/forskrift/2025-07-01-1418/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Innkrevingsmyndighetens myndighet etter tidligere regelverk</span></h3><article class="legalP" id="kapittel-2-paragraf-1-ledd-1">Når en sak skal behandles etter opphevet regelverk, skal Innkrevingsmyndigheten utøve den myndigheten som tidligere var lagt til Statens innkrevingssentral, Innkrevingssentralen for bidrag og tilbakebetalingskrav og skattekontoret.</article></article><article class="legalArticle" data-lovdata-URL="SF/forskrift/2025-07-01-1418/§10" data-name="§10" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Beregning av forsinkelsesrente</span></h3><article class="legalP" id="kapittel-2-paragraf-2-ledd-1">For krav som ble renteberegnet etter <a href="lov/2013-01-11-3/§7">SI-loven § 7</a> per 31. desember 2025, kan rente beregnes etter <a href="lov/2025-04-25-12/§15/ledd/1">innkrevingsloven § 15 første ledd</a> uten at det er gitt varsel etter <a href="lov/2025-04-25-12/§15/ledd/2">§ 15 andre ledd</a>. Er det for et krav sendt varsel etter <a href="lov/2013-01-11-3/§7/ledd/2">SI-loven § 7 andre ledd</a>, skal forsinkelsesrente etter § 15 første ledd løpe fra 30 dager etter at dette varselet ble sendt.</article></article><article class="legalArticle" data-lovdata-URL="SF/forskrift/2025-07-01-1418/§11" data-name="§11" id="kapittel-2-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Behandling av søknad om betalingsavtale og ettergivelse fremsatt før lovens ikrafttredelse</span></h3><article class="legalP" id="kapittel-2-paragraf-3-ledd-1">Søknader om betalingsavtale og ettergivelse av krav etter <a href="lov/2005-06-17-67/§15-1">skattebetalingsloven §§ 15-1</a> og <a href="lov/2005-06-17-67/§15-2">15-2</a>, <a href="lov/2013-01-11-3/§8">SI-loven § 8</a> og <a href="lov/2005-04-29-20/§10">bidragsinnkrevingsloven § 10</a> skal behandles av Innkrevingsmyndigheten etter <a href="lov/2025-04-25-12/§17">innkrevingsloven §§ 17</a> til <a href="lov/2025-04-25-12/§20">20</a> dersom søknaden ikke er ferdigbehandlet før 1. januar 2026. Søknader om betalingsavtale og ettergivelse etter andre bestemmelser, som er fremsatt før 1. januar 2026, skal behandles etter det regelverket som gjaldt på søknadstidspunktet og av den myndighet som da hadde kompetanse til å behandle søknaden.</article></article><article class="legalArticle" data-lovdata-URL="SF/forskrift/2025-07-01-1418/§12" data-name="§12" id="kapittel-2-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Motregning</span></h3><article class="legalP" id="kapittel-2-paragraf-4-ledd-1">For motregninger besluttet før 1. januar 2027, skal motregning foretas og motkravene dekkes etter det regelverket som gjaldt før 1. januar 2026.</article></article><article class="legalArticle" data-lovdata-URL="SF/forskrift/2025-07-01-1418/§13" data-name="§13" id="kapittel-2-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tvangsdekning i enkle pengekrav</span></h3><article class="legalP" id="kapittel-2-paragraf-5-ledd-1">Innkrevingsmyndigheten kan gjennomføre tvangsdekning i enkle pengekrav etter <a href="lov/2025-04-25-12/§24">innkrevingsloven § 24</a> også for utlegg besluttet av skattekontoret, Statens innkrevingssentral og Innkrevingssentralen for bidrag og tilbakebetalingskrav.</article></article><article class="legalArticle" data-lovdata-URL="SF/forskrift/2025-07-01-1418/§14" data-name="§14" id="kapittel-2-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Avregning besluttet mens det løper utleggstrekk</span></h3><article class="legalP" id="kapittel-2-paragraf-6-ledd-1">For avregninger besluttet før 1. januar 2028, kan avregningsbeløpet dekkes utenfor et løpende utleggstrekk, i stedet for at det dekkes av trekket etter <a href="lov/2025-04-25-12/§29/ledd/3">innkrevingsloven § 29 tredje ledd</a>.</article></article><article class="legalArticle" data-lovdata-URL="SF/forskrift/2025-07-01-1418/§15" data-name="§15" id="kapittel-2-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Rettergang</span></h3><article class="legalP" id="kapittel-2-paragraf-7-ledd-1"><a href="lov/2025-04-25-12/§36">Innkrevingsloven § 36</a> gjelder for rettergang etter 31. desember 2025. Dette gjelder også for saker hvor rettergang var igangsatt før 1. januar 2026.</article></article><article class="legalArticle" data-lovdata-URL="SF/forskrift/2025-07-01-1418/§16" data-name="§16" id="kapittel-2-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Frist for prøving av kravet</span></h3><article class="legalP" id="kapittel-2-paragraf-8-ledd-1"><a href="lov/2025-04-25-12/§37">Innkrevingsloven § 37</a> gjelder for alle beslutninger som Innkrevingsmyndigheten treffer om tvangsfullbyrdelse, midlertidig sikring, avregning og motregning etter 31. desember 2025.</article></article><article class="legalArticle" data-lovdata-URL="SF/forskrift/2025-07-01-1418/§17" data-name="§17" id="kapittel-2-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Verneting ved klage</span></h3><article class="legalP" id="kapittel-2-paragraf-9-ledd-1"><a href="lov/2025-04-25-12/§38">Innkrevingsloven § 38</a> gjelder for klager som fremsettes etter 31. desember 2025.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2025-07-01-1418/KAPITTEL_3"><h2>Kapittel III. Overgangsregler for endringer i andre lover</h2><article class="legalArticle" data-lovdata-URL="SF/forskrift/2025-07-01-1418/§18" data-name="§18" id="kapittel-3-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Skjæringstidspunkt for endringene i tvangsfullbyrdelsesloven</span></h3><article class="legalP" id="kapittel-3-paragraf-1-ledd-1">For saker som ikke reguleres av § 1 første ledd, gjelder endringene i <a href="lov/1992-06-26-86">tvangsfullbyrdelsesloven</a> der begjæring mottas etter 31. desember 2025.</article></article><article class="legalArticle" data-lovdata-URL="SF/forskrift/2025-07-01-1418/§19" data-name="§19" id="kapittel-3-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Skjæringstidspunkt for endringene i foreldelsesloven</span></h3><article class="legalP" id="kapittel-3-paragraf-2-ledd-1">Endringene i <a href="lov/1979-05-18-18">foreldelsesloven</a> gjelder også for oppståtte fordringer som ikke var foreldet på tidspunktet da endringene kom til anvendelse.</article></article><article class="legalArticle" data-lovdata-URL="SF/forskrift/2025-07-01-1418/§20" data-name="§20" id="kapittel-3-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Skjæringstidspunkt for endring i vegtrafikkloven § 31a tredje ledd</span></h3><article class="legalP" id="kapittel-3-paragraf-3-ledd-1">Endringen i <a href="lov/1965-06-18-4/§31a/ledd/3">vegtrafikkloven § 31a tredje ledd</a> gjelder for alle saker der gebyret ilegges etter 31. desember 2025.</article></article><article class="legalArticle" data-lovdata-URL="SF/forskrift/2025-07-01-1418/§21" data-name="§21" id="kapittel-3-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Skjæringstidspunkt for foreldelse av bøter</span></h3><article class="legalP" id="kapittel-3-paragraf-4-ledd-1">Bøter som er besluttet dekket ved trekk etter gammel trekkordning, kan delta i trekket ut trekkperioden, men ikke utover 31. desember 2028 selv om boten foreldes i mellomtiden. Bøter som er besluttet dekket ved trekk etter ny trekkordning, kan delta i trekket frem til 31. desember 2028 selv om boten foreldes i mellomtiden.</article></article><article class="legalArticle" data-lovdata-URL="SF/forskrift/2025-07-01-1418/§22" data-name="§22" id="kapittel-3-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Prioritet for regresskrav etter forskotteringsloven ved utleggstrekk</span></h3><article class="legalP" id="kapittel-3-paragraf-5-ledd-1">Folketrygdens regresskrav etter <a href="lov/1989-02-17-2/§10">forskotteringsloven § 10</a> skal frem til og med 31. desember 2026 fortsatt ha prioritet etter <a href="lov/1984-06-08-59/§2-8/ledd/1/bokstav/a">dekningsloven § 2-8 første ledd bokstav a</a>.</article></article><article class="legalArticle" data-lovdata-URL="SF/forskrift/2025-07-01-1418/§23" data-name="§23" id="kapittel-3-paragraf-6"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Skjæringstidspunkt for endringene i tinglysingsloven</span></h3><article class="legalP" id="kapittel-3-paragraf-6-ledd-1">Endringene i <a href="lov/1935-06-07-2/§34a">tinglysingsloven § 34a</a> kommer ikke til anvendelse for utleggstrekk etter tidligere regelverk inntil trekket eventuelt overføres til ny trekkordning.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2025-07-01-1418/KAPITTEL_4"><h2>Kapittel IV. Ikrafttredelse</h2><article class="legalArticle" data-lovdata-URL="SF/forskrift/2025-07-01-1418/§24" data-name="§24" id="kapittel-4-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2026.</article></article></section></main></body></html>