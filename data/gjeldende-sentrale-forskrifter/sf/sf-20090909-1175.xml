<!DOCTYPE html><html lang="no"><head><title>Forskrift om praktisk tjeneste (turnustjeneste) for å få autorisasjon som fysioterapeut</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-09-1175</dd><dt class="dokid">DokumentID</dt><dd class="dokid">SF/forskrift/2009-09-09-1175</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="publishedIn">Publisert i</dt><dd class="publishedIn">I 2009 hefte 10</dd><dt class="dateInForce">I kraft fra</dt><dd class="dateInForce">2010-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-05-06</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-05-06-942">forskrift/2020-05-06-942</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-12-21-1382">forskrift/2000-12-21-1382</a></li><li><a href="forskrift/1983-06-24-1229">forskrift/1983-06-24-1229</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§48">lov/1999-07-02-64/§48</a></li><li><a href="lov/1999-07-02-64/§48a">lov/1999-07-02-64/§48a</a></li><li><a href="lov/2011-06-24-30/§8-1">lov/2011-06-24-30/§8-1</a></li><li><a href="lov/2011-06-24-30/§13-2">lov/2011-06-24-30/§13-2</a></li><li><a href="lov/1999-07-02-61/§3-5">lov/1999-07-02-61/§3-5</a></li></ul></dd><dt class="dateOfPublication">Kunngjort</dt><dd class="dateOfPublication">2009-09-15 13:05</dd><dt class="titleShort">Korttittel</dt><dd class="titleShort">Forskrift om turnustjeneste for fysioterapeuter</dd><dt class="title">Tittel</dt><dd class="title">Forskrift om praktisk tjeneste (turnustjeneste) for å få autorisasjon som fysioterapeut</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 9. september 2009 med hjemmel i <a href="lov/1999-07-02-64">lov 2. juli 1999 nr. 64</a> om helsepersonell m.v. (helsepersonelloven) <a href="lov/1999-07-02-64/§48">§ 48</a> annet ledd bokstav b og <a href="lov/1999-07-02-64/§48a">§ 48a</a> tredje ledd, <a href="lov/1982-11-19-66">lov 19. november 1982 nr. 66</a> om helsetjenesten i kommunene <a href="lov/1982-11-19-66/§6-1">§ 6-1</a> og <a href="lov/1999-07-02-61">lov 2. juli 1999 nr. 61</a> om spesialisthelsetjenesten m.m. (spesialisthelsetjenesteloven) <a href="lov/1999-07-02-61/§3-5">§ 3-5</a> annet ledd. <br /><strong>Tilføyd hjemmel:</strong> <a href="lov/2011-06-24-30">Lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§8-1">§ 8-1</a> annet ledd. <br /><strong>Endret</strong> ved <a href="forskrift/2012-03-16-237">forskrifter 16 mars 2012 nr. 237</a>, <a href="forskrift/2015-12-18-1740">18 des 2015 nr. 1740</a>, <a href="forskrift/2020-05-06-942">6 mai 2020 nr. 942</a>.</dd><dt class="refid">RefID</dt><dd class="refid">forskrift/2009-09-09-1175</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om praktisk tjeneste (turnustjeneste) for å få autorisasjon som fysioterapeut</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Forskriftens virkeområde</a></li><li><a href="#kapittel-1-paragraf-3">§ 3. Definisjoner</a></li><li><a href="#kapittel-1-paragraf-4">§ 4. Krav om lisens</a></li></ul></li><li><a href="#kapittel-2" data-child-interval="§§ 5 – 6">Kapittel 2. Krav til den praktiske tjenesten mv.</a><ul class="tocSubUl"><li><a href="#kapittel-2-paragraf-1">§ 5. Innholdet i den praktiske tjenesten</a></li><li><a href="#kapittel-2-paragraf-2">§ 6. Godkjenning av turnusplass før tiltredelse</a></li></ul></li><li><a href="#kapittel-3" data-child-interval="§§ 7 – 9">Kapittel 3. Gjennomføring og utsettelse av den praktiske tjenesten – søknad om særplass</a><ul class="tocSubUl"><li><a href="#kapittel-3-paragraf-1">§ 7. Gjennomføring av praktisk tjeneste</a></li><li><a href="#kapittel-3-paragraf-2">§ 8. Utsettelse av praktisk tjeneste</a></li><li><a href="#kapittel-3-paragraf-3">§ 9. Særplass</a></li></ul></li><li><a href="#kapittel-4" data-child-interval="§§ 10 – 12">Kapittel 4. Godkjenning og valg av turnusplasser m.m.</a><ul class="tocSubUl"><li><a href="#kapittel-4-paragraf-1">§ 10. Fremskaffing av godkjente turnusplasser</a></li><li><a href="#kapittel-4-paragraf-2">§ 11. Pålegg om å motta turnusfysioterapeuter</a></li><li><a href="#kapittel-4-paragraf-3">§ 12. Valg av turnusplass og overføring til venteliste</a></li></ul></li><li><a href="#kapittel-5" data-child-interval="§§ 13 – 17">Kapittel 5. Turnusstedets plikter</a><ul class="tocSubUl"><li><a href="#kapittel-5-paragraf-1">§ 13. Turnusstedets plikter</a></li><li><a href="#kapittel-5-paragraf-2">§ 14. Manglende evne til gjennomføring</a></li><li><a href="#kapittel-5-paragraf-3">§ 15. Arbeidsgiveransvar og plikt til å motta turnusfysioterapeut</a></li><li><a href="#kapittel-5-paragraf-4">§ 16. Lønns- og driftsutgifter</a></li><li><a href="#kapittel-5-paragraf-5">§ 17. Bolig</a></li></ul></li><li><a href="#kapittel-6" data-child-interval="§ 18">Kapittel 6. Plikter for turnusfysioterapeuten</a><ul class="tocSubUl"><li><a href="#kapittel-6-paragraf-1">§ 18. Tjeneste på godkjent turnusplass</a></li></ul></li><li><a href="#kapittel-7" data-child-interval="§§ 19 – 22">Kapittel 7. Øvrige bestemmelser</a><ul class="tocSubUl"><li><a href="#kapittel-7-paragraf-1">§ 19. Retningslinjer</a></li><li><a href="#kapittel-7-paragraf-2">§ 20. Klageadgang</a></li><li><a href="#kapittel-7-paragraf-3">§ 21. Ikrafttredelse</a></li><li><a href="#kapittel-7-paragraf-4">§ 22. Endringer i andre forskrifter</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2009-09-09-1175" id="dokument"><h1>Forskrift om praktisk tjeneste (turnustjeneste) for å få autorisasjon som fysioterapeut</h1><section class="section" data-name="kap1" id="kapittel-1" data-lovdata-URL="SF/forskrift/2009-09-09-1175/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2009-09-09-1175/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med praktisk tjeneste er at turnusfysioterapeuten ved å arbeide under veiledning, opplæring og supervisjon skal få nødvendig erfaring og tilegne seg ferdigheter for selvstendig å kunne utføre faglig forsvarlig virksomhet som fysioterapeut.</article></article><article class="legalArticle" data-lovdata-URL="SF/forskrift/2009-09-09-1175/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">personer som har norsk utdanning som fysioterapeut og som må gjennomføre praktisk tjeneste som vilkår for å få autorisasjon som fysioterapeut i Norge,</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">personer som har utenlandsk utdanning som fysioterapeut, og som helt eller delvis må gjennomføre praktisk tjeneste i Norge for å få autorisasjon som fysioterapeut i Norge og</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">turnusstedet der den praktiske tjenesten allerede blir eller skal utføres, herunder for fysioterapeut som er veileder og fysioterapeut som er ansvarlig for tjenesten.</article></article></li></ol></article></article><article class="legalArticle" data-lovdata-URL="SF/forskrift/2009-09-09-1175/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>turnussted:</i> virksomhet i spesialisthelsetjenesten eller kommunen der praktisk tjeneste allerede blir eller skal utføres.</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>turnusplass:</i> tidsbegrenset stilling som allerede er eller skal bli godkjent av Helsedirektoratet.</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>turnusfysioterapeut:</i> person som har avsluttet fysioterapiutdanning, har påbegynt praktisk tjeneste og har lisens til å utføre slik tjeneste.</article></article></li></ol></article></article><article class="legalArticle" data-lovdata-URL="SF/forskrift/2009-09-09-1175/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav om lisens</span></h3><article class="legalP" id="kapittel-1-paragraf-4-ledd-1">Turnusfysioterapeut som skal utføre praktisk tjeneste må ha lisens utstedt av Helsedirektoratet eller den det bemyndiger før tjenesten påbegynnes.</article></article></section><section class="section" data-name="kap2" id="kapittel-2" data-lovdata-URL="SF/forskrift/2009-09-09-1175/KAPITTEL_2"><h2>Kapittel 2. Krav til den praktiske tjenesten mv.</h2><article class="legalArticle" data-lovdata-URL="SF/forskrift/2009-09-09-1175/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innholdet i den praktiske tjenesten</span></h3><article class="legalP" id="kapittel-2-paragraf-1-ledd-1">Følgende praktiske tjeneste må være tilfredsstillende utført i Norge for å få autorisasjon som fysioterapeut:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">6 måneders tjeneste i spesialisthelsetjenesten og</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">6 måneders tjeneste i den kommunale helse- og omsorgstjenesten.</article></article></li></ol></article><article class="legalP" id="kapittel-2-paragraf-1-ledd-2">Tjenesteperioder på under 2 måneder eller tjeneste fordelt på flere enn 3 tjenestesteder godkjennes som hovedregel ikke.</article><article class="legalP" id="kapittel-2-paragraf-1-ledd-3">Helsedirektoratet, eller den det bemyndiger, kan gjøre unntak fra første ledd bokstav a) for tjeneste som skal utføres eller har vært utført i utlandet.</article><article class="legalP" id="kapittel-2-paragraf-1-ledd-4">Helsedirektoratet kan dispensere fra kravene i første ledd for fravær på inntil fire uker som er en følge av stengning av virksomheten under covid-19-utbruddet.</article><article class="changesToParent">Endret ved <a href="forskrift/2012-03-16-237">forskrifter 16 mars 2012 nr. 237</a>, <a href="forskrift/2020-05-06-942">6 mai 2020 nr. 942</a>.</article></article><article class="legalArticle" data-lovdata-URL="SF/forskrift/2009-09-09-1175/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Godkjenning av turnusplass før tiltredelse</span></h3><article class="legalP" id="kapittel-2-paragraf-2-ledd-1">Før den praktiske tjenesten tiltres må turnusplassen være godkjent av Helsedirektoratet eller den det bemyndiger.</article></article></section><section class="section" data-name="kap3" id="kapittel-3" data-lovdata-URL="SF/forskrift/2009-09-09-1175/KAPITTEL_3"><h2>Kapittel 3. Gjennomføring og utsettelse av den praktiske tjenesten – søknad om særplass</h2><article class="legalArticle" data-lovdata-URL="SF/forskrift/2009-09-09-1175/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av praktisk tjeneste</span></h3><article class="legalP" id="kapittel-3-paragraf-1-ledd-1">Den praktiske tjenesten skal som hovedregel utføres i direkte tilknytning til bestått avsluttende eksamen ved norsk utdanningsinstitusjon med fysioterapeututdanning.</article></article><article class="legalArticle" data-lovdata-URL="SF/forskrift/2009-09-09-1175/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utsettelse av praktisk tjeneste</span></h3><article class="legalP" id="kapittel-3-paragraf-2-ledd-1">Helsedirektoratet, eller den det bemyndiger, kan etter søknad samtykke i utsettelse av praktisk tjeneste når det foreligger særlige grunner.</article><article class="legalP" id="kapittel-3-paragraf-2-ledd-2">Søknad om utsettelse, før eller etter oppstart av den praktiske tjenesten, sendes Helsedirektoratet eller den det bemyndiger så snart utsettelsesgrunnen foreligger. Dersom utsettelse innvilges, må studenten/turnusfysioterapeuten selv melde seg til ny tjeneste i henhold til retningslinjer gitt av Helsedirektoratet.</article><article class="legalP" id="kapittel-3-paragraf-2-ledd-3">Eventuell annen tjeneste i utsettelsestiden godkjennes verken helt eller delvis som praktisk tjeneste.</article></article><article class="legalArticle" data-lovdata-URL="SF/forskrift/2009-09-09-1175/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Særplass</span></h3><article class="legalP" id="kapittel-3-paragraf-3-ledd-1">Den som har påbegynt eller skal påbegynne praktisk tjeneste, kan søke Helsedirektoratet eller den det bemyndiger om å få utføre praktisk tjeneste på et bestemt sted (særplass). Søknad om særplass skal som hovedregel fremsettes innen fastsatt frist før den praktiske tjenesten påbegynnes.</article><article class="legalP" id="kapittel-3-paragraf-3-ledd-2">Særplass kan tildeles dersom vedkommende:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">er enslig forsørger til barn under 12 år,</article></article></li><li data-name="b." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">har barn under 12 år og ønsker å utføre praktisk tjeneste på samme sted eller i rimelig nærhet av ektefelle/samboer som avtjener militær førstegangstjeneste eller siviltjeneste,</article></article></li><li data-name="c." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">er samisktalende og ønsker å utføre den praktiske tjenesten i områder med samisktalende befolkning eller</article></article></li><li data-name="d." value="4"><article class="listArticle" id="kapittel-3-paragraf-3-ledd-2-punkt-4"><article class="legalP" id="kapittel-3-paragraf-3-ledd-2-punkt-4-ledd-1">oppgir andre særlige grunner som etter en helhetsvurdering tilsier at vedkommende bør få utføre praktisk tjeneste på et bestemt sted.</article></article></li></ol></article></article></section><section class="section" data-name="kap4" id="kapittel-4" data-lovdata-URL="SF/forskrift/2009-09-09-1175/KAPITTEL_4"><h2>Kapittel 4. Godkjenning og valg av turnusplasser m.m.</h2><article class="legalArticle" data-lovdata-URL="SF/forskrift/2009-09-09-1175/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fremskaffing av godkjente turnusplasser</span></h3><article class="legalP" id="kapittel-4-paragraf-1-ledd-1">Helsedirektoratet, eller den det bemyndiger, fremskaffer hvert år godkjente turnusplasser i den kommunale helse- og omsorgstjenesten og spesialisthelsetjenesten.</article><article class="changesToParent">Endret ved <a href="forskrift/2012-03-16-237">forskrift 16 mars 2012 nr. 237</a>.</article></article><article class="legalArticle" data-lovdata-URL="SF/forskrift/2009-09-09-1175/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Pålegg om å motta turnusfysioterapeuter</span></h3><article class="legalP" id="kapittel-4-paragraf-2-ledd-1">Helsedirektoratet, eller den det bemyndiger, kan om nødvendig pålegge det enkelte regionale helseforetak og den enkelte kommune å motta turnusfysioterapeuter til tjeneste, jf. <a href="lov/1999-07-02-61/§3-5">spesialisthelsetjenesteloven § 3-5</a> og helse- og <a href="lov/2011-06-24-30/§8-1">omsorgstjenesteloven § 8-1</a>.</article><article class="legalP" id="kapittel-4-paragraf-2-ledd-2">Pålegg om å motta turnusfysioterapeuter skal så langt som mulig gis i god tid før turnusfysioterapeuten(e) skal mottas. Turnusstedet skal få anledning til å uttale seg før slikt pålegg gis.</article><article class="changesToParent">Endret ved <a href="forskrift/2012-03-16-237">forskrift 16 mars 2012 nr. 237</a>.</article></article><article class="legalArticle" data-lovdata-URL="SF/forskrift/2009-09-09-1175/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Valg av turnusplass og overføring til venteliste</span></h3><article class="legalP" id="kapittel-4-paragraf-3-ledd-1">Utdanningsinstitusjonene ved turnuskomiteen sørger for trekning som angir rekkefølgen for valg av turnusplasser.</article><article class="legalP" id="kapittel-4-paragraf-3-ledd-2">Når alle turnusplassene er valgt, blir kandidater som ikke har fått turnusplass overført til en venteliste. Disse kandidatene kan få utsatt sin turnustjeneste med inntil 12 måneder.</article><article class="changesToParent">Endret ved <a href="forskrift/2012-03-16-237">forskrift 16 mars 2012 nr. 237</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2009-09-09-1175/KAPITTEL_5"><h2>Kapittel 5. Turnusstedets plikter</h2><article class="legalArticle" data-lovdata-URL="SF/forskrift/2009-09-09-1175/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Turnusstedets plikter</span></h3><article class="legalP" id="kapittel-5-paragraf-1-ledd-1">Den praktiske tjenesten skal tilrettelegges på forsvarlig måte i henhold til retningslinjer fastsatt av Helsedirektoratet, herunder at tjenesten kan gjennomføres på anvist turnusplass.</article><article class="legalP" id="kapittel-5-paragraf-1-ledd-2">Turnusstedet skal sørge for at turnusfysioterapeuten kan utføre tjenesten i tråd med gjeldende regelverk, herunder:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">gi nødvendig opplæring, veiledning og supervisjon,</article></article></li><li data-name="b." value="2"><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">oppnevne fysioterapeut med norsk autorisasjon som personlig veileder for turnusfysioterapeuten og</article></article></li><li data-name="c." value="3"><article class="listArticle" id="kapittel-5-paragraf-1-ledd-2-punkt-3"><article class="legalP" id="kapittel-5-paragraf-1-ledd-2-punkt-3-ledd-1">påse at turnusfysioterapeuten gis evaluering underveis og ved slutten av hver praktiske periode som en del av grunnlaget for attestasjon i forbindelse med godkjenning av den praktiske tjenesten.</article></article></li></ol></article><article class="legalP" id="kapittel-5-paragraf-1-ledd-3">Turnusstedet skal etter endt praktisk tjeneste både i den kommunale helse- og omsorgstjenesten og i spesialisthelsetjenesten sørge for at det gis en attest fra veileder og den fysioterapeuten som er ansvarlig for tjenesten. Av attesten skal det fremgå om den praktiske tjenesten er fullført tilfredsstillende og om den praktiske tjenesten bør godkjennes. Anbefalingen skal gis til Helsedirektoratet eller den det bemyndiger.</article><article class="changesToParent">Endret ved <a href="forskrift/2012-03-16-237">forskrift 16 mars 2012 nr. 237</a>.</article></article><article class="legalArticle" data-lovdata-URL="SF/forskrift/2009-09-09-1175/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Manglende evne til gjennomføring</span></h3><article class="legalP" id="kapittel-5-paragraf-2-ledd-1">Hvis det avdekkes at turnusfysioterapeuten ikke klarer å gjennomføre den praktiske tjenesten i tråd med gjeldende regelverk, skal turnusstedet ut fra situasjonen i det enkelte tilfellet forsøke å hjelpe turnusfysioterapeuten til rette. Hvis dette ikke fører frem skal turnusstedet, etter å ha varslet turnusfysioterapeuten, gi en begrunnet melding til Helsedirektoratet eller den det bemyndiger.</article><article class="legalP" id="kapittel-5-paragraf-2-ledd-2">Om nødvendig kan turnusstedet ta turnusfysioterapeuten ut av tjenesten.</article></article><article class="legalArticle" data-lovdata-URL="SF/forskrift/2009-09-09-1175/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Arbeidsgiveransvar og plikt til å motta turnusfysioterapeut</span></h3><article class="legalP" id="kapittel-5-paragraf-3-ledd-1">Turnusfysioterapeut er arbeidstaker og arbeidsgiveransvaret påhviler turnusstedet.</article><article class="legalP" id="kapittel-5-paragraf-3-ledd-2">Turnusstedet har plikt til å motta den turnusfysioterapeuten som blir tildelt.</article></article><article class="legalArticle" data-lovdata-URL="SF/forskrift/2009-09-09-1175/§16" data-name="§16" id="kapittel-5-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Lønns- og driftsutgifter</span></h3><article class="legalP" id="kapittel-5-paragraf-4-ledd-1">Lønns- og driftsutgifter i forbindelse med gjennomføringen av den praktiske tjenesten skal dekkes av turnusstedet.</article></article><article class="legalArticle" data-lovdata-URL="SF/forskrift/2009-09-09-1175/§17" data-name="§17" id="kapittel-5-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bolig</span></h3><article class="legalP" id="kapittel-5-paragraf-5-ledd-1">Turnusstedet skal skaffe turnusfysioterapeuten bolig til vanlig leie.</article></article></section><section class="section" data-name="kap6" id="kapittel-6" data-lovdata-URL="SF/forskrift/2009-09-09-1175/KAPITTEL_6"><h2>Kapittel 6. Plikter for turnusfysioterapeuten</h2><article class="legalArticle" data-lovdata-URL="SF/forskrift/2009-09-09-1175/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tjeneste på godkjent turnusplass</span></h3><article class="legalP" id="kapittel-6-paragraf-1-ledd-1">Turnusfysioterapeuten har plikt til å ta den plassen han/hun har valgt eller blitt tildelt. Dersom turnusfysioterapeuten ikke tar den plassen som er valgt eller tildelt, stiller kandidaten sist ved valg av turnusplass ved neste fordeling av turnusplasser.</article><article class="legalP" id="kapittel-6-paragraf-1-ledd-2">Dersom turnusfysioterapeuten ikke møter til praktisk tjeneste, skal turnusstedet uten opphold varsle Helsedirektoratet eller den direktoratet bemyndiger.</article></article></section><section class="section" data-name="kap7" id="kapittel-7" data-lovdata-URL="SF/forskrift/2009-09-09-1175/KAPITTEL_7"><h2>Kapittel 7. Øvrige bestemmelser</h2><article class="legalArticle" data-lovdata-URL="SF/forskrift/2009-09-09-1175/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Retningslinjer</span></h3><article class="legalP" id="kapittel-7-paragraf-1-ledd-1">Helsedirektoratet kan gi nærmere retningslinjer for utfylling og gjennomføring av denne forskriften, herunder gi retningslinjer for hvordan en ordning med venteliste skal gjennomføres.</article><article class="changesToParent">Endret ved <a href="forskrift/2012-03-16-237">forskrift 16 mars 2012 nr. 237</a>.</article></article><article class="legalArticle" data-lovdata-URL="SF/forskrift/2009-09-09-1175/§20" data-name="§20" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Klageadgang</span></h3><article class="legalP" id="kapittel-7-paragraf-2-ledd-1">Vedtak truffet etter denne forskriften kan påklages til Nasjonalt klageorgan for helsetjenesten.</article><article class="changesToParent">Endret ved <a href="forskrift/2015-12-18-1740">forskrift 18 des 2015 nr. 1740</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2009-09-09-1175/§21" data-name="§21" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-3-ledd-1">Forskriften trer i kraft 1. januar 2010.</article></article><article class="legalArticle" data-lovdata-URL="SF/forskrift/2009-09-09-1175/§22" data-name="§22" id="kapittel-7-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Endringer i andre forskrifter</span></h3><article class="legalP" id="kapittel-7-paragraf-4-ledd-1">Fra samme tidspunkt som denne forskriften trer i kraft gjøres følgende endringer:</article><article class="defaultP">1. I <a href="forskrift/2000-12-21-1382">forskrift 21. desember 2000 nr. 1382</a> om praktisk tjeneste (turnustjeneste) for helsepersonell gjøres følgende endringer: – – –<p class="leddfortsettelse">2. <a href="forskrift/1983-06-24-1229">Forskrift 24. juni 1983 nr. 1229</a> om turnusordningen for fysioterapikandidater i kommunehelsetjenesten oppheves.</p></article></article></section></main></body></html>