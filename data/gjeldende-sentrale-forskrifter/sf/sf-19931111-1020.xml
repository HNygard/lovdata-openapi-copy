<!DOCTYPE html><html lang="no"><head><title>Forskrift om utsetting av fisk og andre ferskvannsorganismer for kultiveringsformål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1993-11-11-1020</dd><dt class="dokid">DokumentID</dt><dd class="dokid">SF/forskrift/1993-11-11-1020</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Avd. for naturforvaltning</li></ul></dd><dt class="publishedIn">Publisert i</dt><dd class="publishedIn">Avd I 1993 1135</dd><dt class="dateInForce">I kraft fra</dt><dd class="dateInForce">1994-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-10</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-14-3367">forskrift/2020-12-14-3367</a> fra 2021-09-10</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1985-11-22-1988">forskrift/1985-11-22-1988</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-05-15-47/§9">lov/1992-05-15-47/§9</a></li><li><a href="lov/2009-06-19-100/§30">lov/2009-06-19-100/§30</a></li><li><a href="forskrift/2000-10-27-1074">forskrift/2000-10-27-1074</a></li></ul></dd><dt class="titleShort">Korttittel</dt><dd class="titleShort">Forskrift om utsetting av ferskvannsfisk mv</dd><dt class="title">Tittel</dt><dd class="title">Forskrift om utsetting av fisk og andre ferskvannsorganismer for kultiveringsformål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet (nå Klima- og miljødepartementet) 11. november 1993 med hjemmel i <a href="lov/1992-05-15-47">lov av 15. mai 1992 nr. 47</a> om laksefisk og innlandsfisk mv <a href="lov/1992-05-15-47/§9">§ 9</a>. <br /> <strong>Tilføyd hjemmel:</strong> <a href="lov/2009-06-19-100">Lov 19. juni 2009 nr. 100</a> om forvaltning av naturens mangfold (naturmangfoldloven) <a href="lov/2009-06-19-100/§30">§ 30</a>, jf. <a href="forskrift/2000-10-27-1074">delegeringsvedtak 27. oktober 2000 nr. 1074</a>. <br /><strong>Endret</strong> ved <a href="forskrift/2009-12-28-1843">forskrifter 28 des 2009 nr. 1843</a>, <a href="forskrift/2013-03-15-284">15 mars 2013 nr. 284</a>, <a href="forskrift/2013-12-19-1757">19 des 2013 nr. 1757</a>, <a href="forskrift/2015-06-19-716">19 juni 2015 nr. 716</a>, <a href="forskrift/2020-12-14-3367">14 des 2020 nr. 3367</a> (i kraft 10 sep 2021).</dd><dt class="refid">RefID</dt><dd class="refid">forskrift/1993-11-11-1020</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utsetting av fisk og andre ferskvannsorganismer for kultiveringsformål</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Tillatelse til utsetting i vassdrag for kultiveringsformål</a></li><li><a href="#paragraf-3">§ 3. Vilkår for utsettingstillatelse</a></li><li><a href="#paragraf-4">§ 4. Straff</a></li><li><a href="#paragraf-5">§ 5. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1993-11-11-1020" id="dokument"><h1>Forskrift om utsetting av fisk og andre ferskvannsorganismer for kultiveringsformål</h1><article class="legalArticle" data-lovdata-URL="SF/forskrift/1993-11-11-1020/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder utsetting i vassdrag av anadrome laksefisk, innlandsfisk og andre ferskvannsorganismer, herunder levende rogn eller unger, for kultiveringsformål.</article><article class="changesToParent">Endret ved <a href="forskrift/2015-06-19-716">forskrift 19 juni 2015 nr. 716</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1993-11-11-1020/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tillatelse til utsetting i vassdrag for kultiveringsformål</span></h2><article class="legalP" id="paragraf-2-ledd-1">Uten særskilt tillatelse er det forbudt å sette ut fisk eller andre ferskvannsorganismer for kultiveringsformål. Forbudet gjelder ikke utsetting i kultiveringsanlegg med gyldig tillatelse etter <a href="forskrift/1992-12-30-1232">forskrift 30. desember 1992 nr. 1232</a> om etablering og drift av kultiveringsanlegg for fisk og kreps.</article><article class="legalP" id="paragraf-2-ledd-2">Det kan gis tillatelse til utsetting av stedegen stamme for kultiveringsformål. Som stedegen stamme regnes fisk eller andre ferskvannsorganismer som har sitt opphav fra den opprinnelige, lokale bestanden. Det kan også gis tillatelse til utsetting av innlandsfisk fra samme kultiveringssone.</article><article class="legalP" id="paragraf-2-ledd-3">Statsforvalteren kan gi tillatelse til utsetting av anadrome laksefisk i ferskvann, og av innlandsfisk og andre ferskvannsorganismer som ikke blir forvaltet av fylkeskommunen.</article><article class="legalP" id="paragraf-2-ledd-4">Fylkeskommunen kan gi tillatelse til utsetting av innlandsfisk og andre ferskvannsorganismer som blir forvaltet av fylkeskommunen.</article><article class="changesToParent">Endret ved <a href="forskrift/2009-12-28-1843">forskrifter 28 des 2009 nr. 1843</a> (i kraft 1 jan 2010), <a href="forskrift/2013-03-15-284">15 mars 2013 nr. 284</a> (i kraft 1 juli 2013), <a href="forskrift/2015-06-19-716">19 juni 2015 nr. 716</a> (i kraft 1 jan 2016), <a href="forskrift/2020-12-14-3367">14 des 2020 nr. 3367</a> (i kraft 10 sep 2021).</article></article><article class="legalArticle" data-lovdata-URL="SF/forskrift/1993-11-11-1020/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for utsettingstillatelse</span></h2><article class="legalP" id="paragraf-3-ledd-1">I utsettingstillatelsen skal det settes vilkår om:<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">hvilke stammer som skal benyttes,</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">produksjonssted for utsettingsmaterialet,</article></article></li><li data-name="3." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">utsettingsmaterialets opprinnelse og kvalitet,</article></article></li><li data-name="4." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">antall individer, utsettingssted og -tid,</article></article></li><li data-name="5." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">plikt til varsling før utsetting for kontroll av utsettingsmaterialet og utsettingen.</article></article></li></ol></article><article class="legalP" id="paragraf-3-ledd-2">I tillegg kan det settes andre vilkår.</article><article class="changesToParent">Endret ved <a href="forskrift/2009-12-28-1843">forskrifter 28 des 2009 nr. 1843</a> (i kraft 1 jan 2010, tidligere § 5), <a href="forskrift/2015-06-19-716">19 juni 2015 nr. 716</a> (i kraft 1 jan 2016, tidligere § 6).</article></article><article class="legalArticle" data-lovdata-URL="SF/forskrift/1993-11-11-1020/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Overtredelse av denne forskrift er straffbart, jf § 49 i lov om laksefisk og innlandsfisk m.v.</article><article class="changesToParent">Endret ved <a href="forskrift/2009-12-28-1843">forskrifter 28 des 2009 nr. 1843</a> (i kraft 1 jan 2010, tidligere § 6), <a href="forskrift/2015-06-19-716">19 juni 2015 nr. 716</a> (i kraft 1 jan 2016, tidligere § 7).</article></article><article class="legalArticle" data-lovdata-URL="SF/forskrift/1993-11-11-1020/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" id="paragraf-5-ledd-1">Denne forskrift trer i kraft fra 1. januar 1994. Fra samme tid oppheves <a href="forskrift/1985-11-22-1988">kgl.res. av 22. november 1985 nr. 1988</a> om utsetting av anadrome laksefisk, innlandsfisk, ferskvannskreps og næringsdyr.</article><article class="changesToParent">Endret ved <a href="forskrift/2009-12-28-1843">forskrifter 28 des 2009 nr. 1843</a> (i kraft 1 jan 2010, tidligere § 7), <a href="forskrift/2015-06-19-716">19 juni 2015 nr. 716</a> (i kraft 1 jan 2016, tidligere § 8).</article></article></main></body></html>