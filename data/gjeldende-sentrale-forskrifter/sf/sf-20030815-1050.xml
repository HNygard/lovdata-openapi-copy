<!DOCTYPE html><html lang="no"><head><title>Forskrift om restriktive tiltak mot Republikken Zimbabwe</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-08-15-1050</dd><dt class="dokid">DokumentID</dt><dd class="dokid">SF/forskrift/2003-08-15-1050</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="publishedIn">Publisert i</dt><dd class="publishedIn">I 2003 hefte 12</dd><dt class="dateInForce">I kraft fra</dt><dd class="dateInForce">2003-08-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-11-22-2888">forskrift/2024-11-22-2888</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-06-27-58/§1">lov/2003-06-27-58/§1</a></li><li><a href="lov/2021-04-16-18/§2">lov/2021-04-16-18/§2</a></li></ul></dd><dt class="dateOfPublication">Kunngjort</dt><dd class="dateOfPublication">2003-08-15</dd><dt class="lastupdated">Rettet</dt><dd class="lastupdated">2022-11-21 (vedlegg II og III, lenker)</dd><dt class="titleShort">Korttittel</dt><dd class="titleShort">Forskrift om restriktive tiltak mot Republikken Zimbabwe</dd><dt class="title">Tittel</dt><dd class="title">Forskrift om restriktive tiltak mot Republikken Zimbabwe</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 15. august 2003 med hjemmel i <a href="lov/2003-06-27-58">lov av 27. juni 2003 nr. 58</a> om særlige tiltak mot Republikken Zimbabwe <a href="lov/2003-06-27-58/§1">§ 1</a>. Fremmet av Utenriksdepartementet. <br /> <strong>Tilføyd hjemmel:</strong> <a href="lov/2021-04-16-18/§2">Lov 16. april 2021 nr. 18 om gjennomføring av internasjonale sanksjoner (sanksjonsloven) § 2</a> <br /><strong>Endret</strong> ved <a href="forskrift/2006-04-18-427">forskrifter 18 april 2006 nr. 427</a>, <a href="forskrift/2008-04-17-370">17 april 2008 nr. 370</a>, <a href="forskrift/2008-07-25-832">25 juli 2008 nr. 832</a>, <a href="forskrift/2008-12-16-1410">16 des 2008 nr. 1410</a>, <a href="forskrift/2009-02-04-118">4 feb 2009 nr. 118</a>, <a href="forskrift/2010-03-05-356">5 mars 2010 nr. 356</a>, <a href="forskrift/2010-06-01-765">1 juni 2010 nr. 765</a>, <a href="forskrift/2014-05-20-656">20 mai 2014 nr. 656</a>, <a href="forskrift/2016-04-26-453">26 april 2016 nr. 453</a>, <a href="forskrift/2017-06-07-707">7 juni 2017 nr. 707</a>,  <a href="forskrift/2024-05-22-805">22 mai 2024 nr. 805</a>, <a href="forskrift/2024-11-22-2888">22 nov 2024 nr. 2888</a> (i kraft 1 jan 2025). <br /> <strong>Rettet</strong> 21.11.2022 (vedlegg II og III, lenker)</dd><dt class="refid">RefID</dt><dd class="refid">forskrift/2003-08-15-1050</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om restriktive tiltak mot Republikken Zimbabwe</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Forbud mot salg mv. av våpen og relatert materiell</a></li><li><a href="#paragraf-4">§ 4. Forbud mot bistand med tilknytning til militære aktiviteter og materiell</a></li><li><a href="#paragraf-5">§ 5. Forbud mot salg mv. av utstyr som kan bli brukt til nasjonal undertrykking</a></li><li><a href="#paragraf-6">§ 6. Unntak fra § 3 til § 5 for utstyr ment for særskilte formål</a></li><li><a href="#paragraf-7">§ 7. Påbud om frysing og forbud mot å gjøre tilgjengelig midler mv.</a></li><li><a href="#paragraf-8">§ 8. Unntak fra § 7 for humanitær bistand og virksomhet til støtte for grunnleggende menneskelige behov</a></li><li><a href="#paragraf-9">§ 9. Unntak fra § 7 for visse betalinger</a></li><li><a href="#paragraf-10">§ 10. Fullmakt til å endre, suspendere eller oppheve forskriften</a></li><li><a href="#paragraf-11">§ 11. Ikrafttredelse</a></li><li><a href="#kapittel-1">Vedlegg I: Liste over utstyr som kan brukes til intern undertrykking som omtalt i § 5 og § 6 første ledd litra a nr. 1</a></li><li><a href="#kapittel-2">Vedlegg II: Liste med fysiske og juridiske personer, enheter og organer omhandlet i § 7</a></li><li><a href="#kapittel-3">Vedlegg III: Liste med personer og enheter og organer omhandlet i § 7 fjerde ledd</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-08-15-1050" id="dokument"><h1>Forskrift om restriktive tiltak mot Republikken Zimbabwe</h1><article class="legalArticle" data-lovdata-URL="SF/forskrift/2003-08-15-1050/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften får anvendelse:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">på norsk territorium;</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">om bord på alle luftfartøy og fartøy under norsk jurisdiksjon;</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">på norske statsborgere uansett hvor de befinner seg;</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">på alle juridiske personer, grupper eller enheter som er etablert eller stiftet i henhold til norsk lovgivning;</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">på alle juridiske personer, grupper eller enheter som driver forretningsvirksomhet i Norge.</article></article></li></ol></article><article class="changesToParent">Endret ved <a href="forskrift/2006-04-18-427">forskrift 18 april 2006 nr. 427</a>.</article></article><article class="legalArticle" data-lovdata-URL="SF/forskrift/2003-08-15-1050/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>faglig bistand:</i> alle typer teknisk støtte i forbindelse med reparasjoner, utvikling, produksjon, montering, testing, vedlikehold, og andre tekniske tjenester, som kan ta form av veiledning, rådgivning, opplæring, overføring av praktiske kunnskaper eller ferdigheter eller konsulenttjenester mv., herunder muntlige former for bistand;</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>midler:</i> finansielle aktiva og ytelser av enhver art, herunder, men ikke begrenset til <ul class="defaultList"><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-2-ledd-1-punkt-1-ledd-1">kontanter, sjekker, pengefordringer, veksler, postanvisninger og andre betalingsinstrumenter,</article></article></li><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-2-ledd-1-punkt-2-ledd-1">innskudd i finansinstitusjoner eller andre enheter, tilgodehavende på kontoer, gjeld og gjeldsforpliktelser,</article></article></li><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-3"><article class="legalP" id="paragraf-2-ledd-1-punkt-2-ledd-1-punkt-3-ledd-1">offentlig og privat omsatte verdipapirer og gjeldsinstrumenter, herunder aksjer og andre eierandeler, sertifikater som representerer verdipapirer, obligasjoner, egenveksler, kjøpsopsjoner, selskapsobligasjoner og derivatkontrakter;</article></article></li><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-4"><article class="legalP" id="paragraf-2-ledd-1-punkt-2-ledd-1-punkt-4-ledd-1">renter, utbytte eller andre inntekter eller verdier som påløper eller genereres av aktiva,</article></article></li><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-5"><article class="legalP" id="paragraf-2-ledd-1-punkt-2-ledd-1-punkt-5-ledd-1">kreditter, motregningsrettigheter, garantier, fullførelsesgarantier eller andre finansielle forpliktelser,</article></article></li><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-6"><article class="legalP" id="paragraf-2-ledd-1-punkt-2-ledd-1-punkt-6-ledd-1">rembursbrev, konossementer, løsørepantebrev,</article></article></li><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-7"><article class="legalP" id="paragraf-2-ledd-1-punkt-2-ledd-1-punkt-7-ledd-1">dokumentasjon på en interesse i midler eller finansielle ressurser,</article></article></li><li data-name="-" value="0"><article class="listArticle" id="paragraf-2-ledd-1-punkt-2-ledd-1-punkt-8"><article class="legalP" id="paragraf-2-ledd-1-punkt-2-ledd-1-punkt-8-ledd-1">alle andre instrumenter for eksportfinansiering;</article></article></li></ul></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>frysing av midler:</i> forhindring av enhver flytting, overføring, endring, bruk av, tilgang til eller håndtering av midler på måter som ville resultere i en endring av midlenes volum, beløp, plassering, eierskap, besittelse, art, bestemmelse eller andre endringer som ville muliggjøre bruk av midlene, herunder porteføljeforvaltning;</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>økonomiske ressurser:</i> alle typer aktiva, materielle eller immaterielle, fast eiendom eller løsøre, som ikke er midler, men som kan brukes til å skaffe til veie midler, varer eller tjenester;</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>frysing av økonomiske ressurser:</i> forhindring av at slike ressurser på noen måte brukes til å skaffe til veie midler, varer eller tjenester, for eksempel ved salg, utleie eller pantsetting.</article></article></li></ol></article><article class="changesToParent">Endret ved <a href="forskrift/2006-04-18-427">forskrift 18 april 2006 nr. 427</a>.</article></article><article class="legalArticle" data-lovdata-URL="SF/forskrift/2003-08-15-1050/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot salg mv. av våpen og relatert materiell</span></h2><article class="legalP" id="paragraf-3-ledd-1">Det er forbudt å selge, levere, overføre eller eksportere, direkte eller indirekte, våpen og relatert materiell av enhver type, samt reservedeler til slikt materiell, til enhver fysisk eller juridisk person, enhet eller ethvert organ i, eller til bruk i, Republikken Zimbabwe. Forbudet gjelder uansett om varene har norsk opprinnelse eller ikke.</article><article class="changesToParent">Endret ved <a href="forskrift/2006-04-18-427">forskrift 18 april 2006 nr. 427</a>.</article></article><article class="legalArticle" data-lovdata-URL="SF/forskrift/2003-08-15-1050/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot bistand med tilknytning til militære aktiviteter og materiell</span></h2><article class="legalP" id="paragraf-4-ledd-1">Det er forbudt:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">å gi, selge, levere eller overføre faglig bistand med tilknytning til militære aktiviteter og til levering, produksjon, vedlikehold og bruk av våpen og relatert materiell av enhver type, og til reservedeler til slikt materiell, direkte eller indirekte til enhver person, enhet eller ethvert organ i, eller til bruk i, Republikken Zimbabwe;</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">å gi finansiering eller finansieringsbistand i tilknytning til militære aktiviteter, herunder særlig tilskudd, lån og eksportkredittforsikring, i forbindelse med salg, levering, overføring eller eksport av våpen og relatert materiell, direkte eller indirekte til enhver person, enhet eller ethvert organ i, eller til bruk i, Republikken Zimbabwe;</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">forsettlig å delta i aktiviteter hvis hensikt eller virkning er direkte eller indirekte å fremme transaksjonene nevnt i bokstav a og b.</article></article></li></ol></article><article class="changesToParent">Tilføyd ved <a href="forskrift/2006-04-18-427">forskrift 18 april 2006 nr. 427</a>.</article></article><article class="legalArticle" data-lovdata-URL="SF/forskrift/2003-08-15-1050/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot salg mv. av utstyr som kan bli brukt til nasjonal undertrykking</span></h2><article class="legalP" id="paragraf-5-ledd-1">Forbudene i <a href="forskrift/2003-08-15-1050/§3">§ 3</a> og <a href="forskrift/2003-08-15-1050/§4">§ 4</a> gjelder tilsvarende med hensyn til utstyr som kan bli brukt til nasjonal undertrykking og som står oppført i vedlegg I til denne forskrift.</article><article class="changesToParent">Tilføyd ved <a href="forskrift/2006-04-18-427">forskrift 18 april 2006 nr. 427</a>.</article></article><article class="legalArticle" data-lovdata-URL="SF/forskrift/2003-08-15-1050/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra <a href="forskrift/2003-08-15-1050/§3">§ 3</a> til <a href="forskrift/2003-08-15-1050/§5">§ 5</a> for utstyr ment for særskilte formål</span></h2><article class="legalP" id="paragraf-6-ledd-1">Som unntak fra <a href="forskrift/2003-08-15-1050/§3">§ 3</a> til <a href="forskrift/2003-08-15-1050/§5">§ 5</a> kan Direktoratet for eksportkontroll og sanksjoner tillate:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">salg, levering, overføring eller eksport av <ol class="defaultList" type="1"><li data-name="1." value="1"><article class="listArticle" id="paragraf-6-ledd-1-punkt-1-ledd-1-punkt-1"><article class="legalP" id="paragraf-6-ledd-1-punkt-1-ledd-1-punkt-1-ledd-1">ikke-dødelig militært utstyr, eller utstyr som kan bli brukt til nasjonal undertrykking og som står oppført i vedlegg I, som utelukkende er ment for humanitær bruk eller beskyttelse eller for internasjonale programmer for institusjonsbygging,</article></article></li><li data-name="2." value="2"><article class="listArticle" id="paragraf-6-ledd-1-punkt-1-ledd-1-punkt-2"><article class="legalP" id="paragraf-6-ledd-1-punkt-1-ledd-1-punkt-2-ledd-1">materiell ment for internasjonale krisehåndteringsoperasjoner;</article></article></li><li data-name="3." value="3"><article class="listArticle" id="paragraf-6-ledd-1-punkt-1-ledd-1-punkt-3"><article class="legalP" id="paragraf-6-ledd-1-punkt-1-ledd-1-punkt-3-ledd-1">eksplosive stoffer og tilhørende utstyr oppført på listen i punkt 4 i vedlegg I, samt finansiell og faglig bistand, dersom de eksplosive stoffene og tilhørende utstyr er ment for og utelukkende vil bli anvendt til sivil bruk i forbindelse med gruvedrift og infrastrukturprosjekter.</article></article></li></ol></article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">finansiering og finansieringsbistand samt faglig bistand i tilknytning til utstyr som nevnt i bokstav a, såfremt de samme betingelser er oppfylt.</article></article></li></ol></article><article class="legalP" id="paragraf-6-ledd-2">Tillatelser som nevnt i første ledd, må innhentes forut for gjennomføringen av den aktivitet som det søkes om tillatelse for.</article><article class="legalP" id="paragraf-6-ledd-3"><a href="forskrift/2003-08-15-1050/§3">§ 3</a> til <a href="forskrift/2003-08-15-1050/§5">§ 5</a> får ikke anvendelse på beskyttelsesbekledning, herunder skuddsikre vester og militærhjelmer, som midlertidig eksporteres Republikken Zimbabwe av FN-personell, personell fra Den europeiske union, dets medlemsstater eller den norske stat, eller av representanter for mediene, humanitært hjelpepersonell, utviklingsarbeidere og tilknyttet personell, utelukkende til deres personlige bruk.</article><article class="changesToParent">Tilføyd ved <a href="forskrift/2006-04-18-427">forskrift 18 april 2006 nr. 427</a>, endret ved <a href="forskrift/2017-06-07-707">forskrifter 7 juni 2017 nr. 707</a>, <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2003-08-15-1050/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Påbud om frysing og forbud mot å gjøre tilgjengelig midler mv.</span></h2><article class="legalP" id="paragraf-7-ledd-1">Midler og økonomiske ressurser som tilhører de enkelte medlemmer av Republikken Zimbabwes regjering eller fysiske og juridiske personer, enheter og organer som har tilknytning til dem, som oppført på listen i vedlegg II til denne forskrift, skal fryses.</article><article class="legalP" id="paragraf-7-ledd-2">Den som fryser midler eller økonomiske ressurser i samsvar med bestemmelsen i første ledd, skal umiddelbart underrette Direktoratet for eksportkontroll og sanksjoner om dette.</article><article class="legalP" id="paragraf-7-ledd-3">Det er forbudt for enhver å gjøre midler eller økonomiske ressurser direkte eller indirekte tilgjengelige for eller stille til rådighet for fysiske eller juridiske personer, enheter eller organer oppført i vedlegg II til denne forskrift.</article><article class="legalP" id="paragraf-7-ledd-4">Forbudene i første og tredje ledd gjelder ikke for personer og enheter listeført i vedlegg III.</article><article class="legalP" id="paragraf-7-ledd-5">Forsettlig deltakelse i aktiviteter som har som formål eller virkning å omgå tiltakene nevnt i første og tredje ledd, er forbudt.</article><article class="legalP" id="paragraf-7-ledd-6">Fysiske eller juridiske personer eller enheter eller deres overordnede eller ansatte som i god tro og på det grunnlag at det er i samsvar med denne forskrift, fryser midler eller økonomiske ressurser eller nekter å gjøre midler eller økonomiske ressurser tilgjengelige, skal ikke på noen måte holdes ansvarlige, med mindre det kan bevises at midlene og de økonomiske ressursene ble fryst som følge av uaktsomhet.</article><article class="changesToParent">Tilføyd ved <a href="forskrift/2006-04-18-427">forskrift 18 april 2006 nr. 427</a>, endret ved <a href="forskrift/2014-05-20-656">forskrifter 20 mai 2014 nr. 656</a>, <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2003-08-15-1050/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak fra § 7 for humanitær bistand og virksomhet til støtte for grunnleggende menneskelige behov</span></h2><article class="legalP" id="paragraf-8-ledd-1">Bestemmelsene i <a href="forskrift/2003-08-15-1050/§7">§ 7</a> gjelder ikke penger eller formuesgoder som stilles til rådighet, og som er nødvendige for å sikre at humanitær bistand eller annen virksomhet til støtte for grunnleggende menneskelige behov kan leveres til rett tid, dersom slik bistand og annen virksomhet utføres av<ol class="defaultList" type="a"><li data-name="a." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">FN, herunder FNs programmer, fond og andre enheter og organer, samt FNs særorganisasjoner og tilknyttede organisasjoner,</article></article></li><li data-name="b." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">internasjonale organisasjoner,</article></article></li><li data-name="c." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">humanitære organisasjoner med observatørstatus i FNs generalforsamling, og medlemmer av disse humanitære organisasjonene,</article></article></li><li data-name="d." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">bilateralt eller multilateralt finansierte ikke-statlige organisasjoner som deltar i FNs beredskapsplaner for humanitær bistand, beredskapsplaner for flyktninger, annen FN-innsats eller humanitære grupper som koordineres av FNs kontor for koordinering av humanitær innsats (OCHA),</article></article></li><li data-name="e." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">organisasjoner og byråer som har fått utstedt et sertifikat for humanitært partnerskap av EU, eller som er sertifisert eller anerkjent av en EU-medlemsstat eller Norge i samsvar med nasjonale framgangsmåter,</article></article></li><li data-name="f." value="6"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">Norges særlige organer, eller</article></article></li><li data-name="g." value="7"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">ansatte, støttemottakere, datterselskaper eller gjennomføringspartnere til enhetene nevnt i bokstav a -f mens og i det omfanget de handler i en slik egenskap.</article></article></li></ol></article><article class="legalP" id="paragraf-8-ledd-2">Uten at det berører første ledd, kan Direktoratet for eksportkontroll og sanksjoner gjøre unntak fra bestemmelsene i <a href="forskrift/2003-08-15-1050/§7/ledd/1">§ 7 første</a> og <a href="forskrift/2003-08-15-1050/§7/ledd/3">tredje ledd</a>, og gi tillatelse, på de vilkår som anses hensiktsmessige, til å frigi visse frosne penger eller formuesgoder eller stille visse penger eller formuesgoder til rådighet når det er fastslått at pengene eller formuesgodene er nødvendige for å sikre levering av humanitær bistand til rett tid eller for å støtte annen virksomhet som støtter grunnleggende menneskelige behov.</article><article class="legalP" id="paragraf-8-ledd-3">Dersom Direktoratet for eksportkontroll og sanksjoner ikke har truffet en negativ beslutning, anmodet om opplysninger eller varslet om behov for ytterligere tid innen fem virkedager etter å ha mottatt en søknad om tillatelse i henhold til andre ledd, skal tillatelsen anses som gitt.</article><article class="changesToParent">Tilføyd ved forskrift <a href="forskrift/2024-05-22-805">22 mai 2024 nr. 805</a>, endret ved forskrift <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2003-08-15-1050/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra § 7 for visse betalinger</span></h2><article class="legalP" id="paragraf-9-ledd-1">Som unntak fra <a href="forskrift/2003-08-15-1050/§7">§ 7</a> kan Direktoratet for eksportkontroll og sanksjoner tillate at visse fryste midler eller økonomiske ressurser frigjøres eller stilles til rådighet på slike vilkår som anses hensiktsmessige, etter å ha fastslått at de aktuelle midlene eller økonomiske ressursene<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">er nødvendige for å dekke grunnleggende kostnader, herunder betaling av matvarer, leie eller pantelån, medisiner og medisinsk behandling, skatt, forsikringspremier og avgifter for offentlige tjenester,</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">utelukkende er ment for betaling av rimelige honorarer og refusjon av utgifter i forbindelse med juridisk bistand,</article></article></li><li data-name="c." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">utelukkende er ment for betaling av avgifter eller tjenestegebyr for rutinemessig oppbevaring eller forvaltning av frosne midler eller økonomiske ressurser,</article></article></li><li data-name="d." value="4"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">er nødvendige for å dekke ekstraordinære utgifter.</article></article></li></ol></article><article class="legalP" id="paragraf-9-ledd-2"><a href="forskrift/2003-08-15-1050/§7">§ 7</a> tredje ledd får ikke anvendelse på tilskudd til frosne kontoer i form av<ol class="defaultList" type="a"><li data-name="a." value="1"><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1">renter eller andre inntekter på disse kontoene, eller</article></article></li><li data-name="b." value="2"><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1">betalinger i henhold til kontrakter, avtaler eller forpliktelser som er inngått eller har oppstått forut for den dato da disse kontoene ble gjenstand for påbud om frysing i henhold til <a href="forskrift/2003-08-15-1050/§7">§ 7</a> første ledd,</article></article></li></ol><p class="leddfortsettelse">forutsatt at slike renter, andre inntekter og betalinger fortsatt omfattes av <a href="forskrift/2003-08-15-1050/§7">§ 7</a> første ledd.</p></article><article class="changesToParent">Tilføyd ved <a href="forskrift/2006-04-18-427">forskrift 18 april 2006 nr. 427</a>, endret ved <a href="forskrift/2009-02-04-118">forskrifter 4 feb 2009 nr. 118</a>, <a href="forskrift/2024-05-22-805">22 mai 2024 nr. 805</a> (tidligere § 8), <a href="forskrift/2024-11-22-2888">22 nov 2024 nr. 2888</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2003-08-15-1050/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fullmakt til å endre, suspendere eller oppheve forskriften</span></h2><article class="legalP" id="paragraf-10-ledd-1">Utenriksdepartementet gis fullmakt til å endre, suspendere eller oppheve denne forskrift med vedlegg.</article><article class="changesToParent">Endret ved <a href="forskrift/2006-04-18-427">forskrifter 18 april 2006 nr. 427</a> (tidligere § 4), <a href="forskrift/2024-05-22-805">22 mai 2024 nr. 805</a> (tidligere § 9).</article></article><article class="legalArticle" data-lovdata-URL="SF/forskrift/2003-08-15-1050/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift trer i kraft straks.</article><article class="changesToParent">Endret ved <a href="forskrift/2006-04-18-427">forskrifter 18 april 2006 nr. 427</a> (tidligere § 5), <a href="forskrift/2024-05-22-805">22 mai 2024 nr. 805</a> (tidligere § 10).</article></article><section class="section" data-name="vedleggI" id="kapittel-1" data-lovdata-URL="SF/forskrift/2003-08-15-1050/KAPITTEL_1"><h2>Vedlegg I: Liste over utstyr som kan brukes til intern undertrykking som omtalt i § 5 og § 6 første ledd litra a nr. 1</h2><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Følgende skytevåpen og ammunisjon med tilbehør: <ul class="defaultList"><li data-name="1.1." value="11"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">skytevåpen som ikke omfattes av ML 1 og ML 2 på EUs felles liste over militært materiell,</article></article></li><li data-name="1.2." value="12"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">ammunisjon særskilt beregnet på skytevåpen oppført i nr. 1.1 og særskilt konstruerte deler til slik ammunisjon,</article></article></li><li data-name="1.3." value="13"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">våpensikter som ikke omfattes av EUs felles liste over militært materiell.</article></article></li></ul></article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Bomber og håndgranater som ikke omfattes av EUs felles liste over militært materiell.</article></article></li><li data-name="3." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Følgende kjøretøyer: <ul class="defaultList"><li data-name="3.1." value="31"><article class="listArticle" id="kapittel-1-punkt-3-ledd-1-punkt-1"><article class="legalP" id="kapittel-1-punkt-3-ledd-1-punkt-1-ledd-1">kjøretøyer utstyrt med vannkanon og særskilt konstruert eller endret med henblikk på bekjempelse av opptøyer,</article></article></li><li data-name="3.2." value="32"><article class="listArticle" id="kapittel-1-punkt-3-ledd-1-punkt-2"><article class="legalP" id="kapittel-1-punkt-3-ledd-1-punkt-2-ledd-1">kjøretøyer særskilt konstruert eller endret for elektrisk drift med henblikk på å drive tilbake angripere,</article></article></li><li data-name="3.3." value="33"><article class="listArticle" id="kapittel-1-punkt-3-ledd-1-punkt-3"><article class="legalP" id="kapittel-1-punkt-3-ledd-1-punkt-3-ledd-1">kjøretøyer særskilt konstruert eller endret for å fjerne barrikader, herunder skuddsikkert byggeutstyr,</article></article></li><li data-name="3.4." value="34"><article class="listArticle" id="kapittel-1-punkt-3-ledd-1-punkt-4"><article class="legalP" id="kapittel-1-punkt-3-ledd-1-punkt-4-ledd-1">kjøretøyer særskilt konstruert for transport eller forflytning av fanger og/eller arrestanter,</article></article></li><li data-name="3.5." value="35"><article class="listArticle" id="kapittel-1-punkt-3-ledd-1-punkt-5"><article class="legalP" id="kapittel-1-punkt-3-ledd-1-punkt-5-ledd-1">kjøretøyer særskilt konstruert for å utplassere mobile barrierer,</article></article></li><li data-name="3.6." value="36"><article class="listArticle" id="kapittel-1-punkt-3-ledd-1-punkt-6"><article class="legalP" id="kapittel-1-punkt-3-ledd-1-punkt-6-ledd-1">deler til kjøretøyene angitt i nr. 3.1–3.5, særskilt konstruert med henblikk på bekjempelse av opptøyer.</article></article></li></ul>Anmerkning 1: Dette punktet omfatter ikke kjøretøyer som er særskilt konstruert for å bekjempe brann.<br />Anmerkning 2: Med «kjøretøyer» i nr. 3.5 menes også tilhengerkjøretøyer (trailere).</article></article></li><li data-name="4." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Følgende eksplosive stoffer og tilhørende utstyr: <ul class="defaultList"><li data-name="4.1." value="41"><article class="listArticle" id="kapittel-1-punkt-4-ledd-1-punkt-1"><article class="legalP" id="kapittel-1-punkt-4-ledd-1-punkt-1-ledd-1">utstyr og innretninger som er særskilt konstruert for å utløse eksplosjoner med elektriske eller ikke-elektriske midler, herunder tennapparater, detonatorer, sprengkapsler, forsterkere (boostere) og detonerende lunter samt særskilt konstruerte deler til slikt utstyr og slike innretninger, unntatt utstyr og innretninger som er særskilt beregnet på en spesifikk kommersiell bruk som består i, ved hjelp av sprengstoff, å igangsette eller betjene annet utstyr eller andre innretninger som ikke har som funksjon å utløse eksplosjoner (f.eks. kollisjonsputepumper i biler og elektriske overspenningssikringer i sprinklerutløsere),</article></article></li><li data-name="4.2." value="42"><article class="listArticle" id="kapittel-1-punkt-4-ledd-1-punkt-2"><article class="legalP" id="kapittel-1-punkt-4-ledd-1-punkt-2-ledd-1">sprengladninger med rettlinjet avskjæring som ikke omfattes av EUs felles liste over militært materiell,</article></article></li><li data-name="4.3." value="43"><article class="listArticle" id="kapittel-1-punkt-4-ledd-1-punkt-3"><article class="legalP" id="kapittel-1-punkt-4-ledd-1-punkt-3-ledd-1">følgende sprengstoffer som ikke omfattes av EUs felles liste over militært materiell, samt tilknyttede stoffer: <ol class="defaultList" type="a"><li data-name="a." value="1"><article class="listArticle" id="kapittel-1-punkt-4-ledd-1-punkt-3-ledd-1-punkt-1"><article class="legalP" id="kapittel-1-punkt-4-ledd-1-punkt-3-ledd-1-punkt-1-ledd-1">amatol,</article></article></li><li data-name="b." value="2"><article class="listArticle" id="kapittel-1-punkt-4-ledd-1-punkt-3-ledd-1-punkt-2"><article class="legalP" id="kapittel-1-punkt-4-ledd-1-punkt-3-ledd-1-punkt-2-ledd-1">nitrocellulose (med et nitrogeninnhold på over 12,5&#xa0;%),</article></article></li><li data-name="c." value="3"><article class="listArticle" id="kapittel-1-punkt-4-ledd-1-punkt-3-ledd-1-punkt-3"><article class="legalP" id="kapittel-1-punkt-4-ledd-1-punkt-3-ledd-1-punkt-3-ledd-1">nitroglykol,</article></article></li><li data-name="d." value="4"><article class="listArticle" id="kapittel-1-punkt-4-ledd-1-punkt-3-ledd-1-punkt-4"><article class="legalP" id="kapittel-1-punkt-4-ledd-1-punkt-3-ledd-1-punkt-4-ledd-1">pentaerytritoltetranitrat (PETN),</article></article></li><li data-name="e." value="5"><article class="listArticle" id="kapittel-1-punkt-4-ledd-1-punkt-3-ledd-1-punkt-5"><article class="legalP" id="kapittel-1-punkt-4-ledd-1-punkt-3-ledd-1-punkt-5-ledd-1">pikrylklorid,</article></article></li><li data-name="f." value="6"><article class="listArticle" id="kapittel-1-punkt-4-ledd-1-punkt-3-ledd-1-punkt-6"><article class="legalP" id="kapittel-1-punkt-4-ledd-1-punkt-3-ledd-1-punkt-6-ledd-1">2,4,6-trinitrotoluen (TNT).</article></article></li></ol></article></article></li></ul></article></article></li><li data-name="5." value="5"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Følgende verneutstyr som ikke omfattes av ML 13 på EUs felles liste over militært materiell: <ul class="defaultList"><li data-name="5.1." value="51"><article class="listArticle" id="kapittel-1-punkt-5-ledd-1-punkt-1"><article class="legalP" id="kapittel-1-punkt-5-ledd-1-punkt-1-ledd-1">armerte vernedrakter som gir vern mot kuler og/eller stikkvåpen,</article></article></li><li data-name="5.2." value="52"><article class="listArticle" id="kapittel-1-punkt-5-ledd-1-punkt-2"><article class="legalP" id="kapittel-1-punkt-5-ledd-1-punkt-2-ledd-1">hjelmer som gir vern mot kuler og/eller splinter, hjelmer og skjold til bruk under opptøyer samt skjold som gir vern mot kuler.</article></article></li></ul></article><article class="legalP" id="kapittel-1-punkt-5-ledd-2">Anmerkning: Dette punktet omfatter ikke <ul class="defaultList"><li data-name="-" value=""><article class="listArticle" id="kapittel-1-punkt-5-ledd-2-punkt-1"><article class="legalP" id="kapittel-1-punkt-5-ledd-2-punkt-1-ledd-1">utstyr særskilt beregnet på idrettsutøvelse,</article></article></li><li data-name="-" value=""><article class="listArticle" id="kapittel-1-punkt-5-ledd-2-punkt-2"><article class="legalP" id="kapittel-1-punkt-5-ledd-2-punkt-2-ledd-1">utstyr særskilt utformet i henhold til sikkerhetskrav på arbeidsplassen.</article></article></li></ul></article></article></li><li data-name="6." value="6"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Simulatorer som ikke omfattes av ML 14 på EUs felles liste over militært materiell, og som anvendes til opplæring i bruk av skytevåpen, samt programvare særskilt beregnet på slike simulatorer.</article></article></li><li data-name="7." value="7"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">Nattsynutstyr, termografiutstyr og bildeforsterkerrør som ikke omfattes av EUs felles liste over militært materiell.</article></article></li><li data-name="8." value="8"><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">Barberbladpiggtråd.</article></article></li><li data-name="9." value="9"><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1">Militærkniver, kampkniver og bajonetter med mer enn 10 cm lange blad.</article></article></li><li data-name="10." value="10"><article class="listArticle" id="kapittel-1-punkt-10"><article class="legalP" id="kapittel-1-punkt-10-ledd-1">Utstyr særskilt beregnet på produksjon av artiklene oppført på denne listen.</article></article></li><li data-name="11." value="11"><article class="listArticle" id="kapittel-1-punkt-11"><article class="legalP" id="kapittel-1-punkt-11-ledd-1">Teknologi spesifikt beregnet på utvikling, produksjon eller bruk av artiklene oppført på denne listen.</article></article></li></ol><article class="changesToParent">Endret ved <a href="forskrift/2006-04-18-427">forskrifter 18 april 2006 nr. 427</a>, <a href="forskrift/2017-06-07-707">7 juni 2017 nr. 707</a>.</article></section><section class="section" data-name="vedleggII" id="kapittel-2" data-lovdata-URL="SF/forskrift/2003-08-15-1050/KAPITTEL_2"><h2>Vedlegg II: Liste med fysiske og juridiske personer, enheter og organer omhandlet i § 7</h2><article class="legalP" id="kapittel-2-ledd-1">Liste med fysiske og juridiske personer, enheter og organer omhandlet i <a href="forskrift/2003-08-15-1050/§7">§ 7</a> finnes <a data-link-type="external" href="https://data.europa.eu/data/datasets/consolidated-list-of-persons-groups-and-entities-subject-to-eu-financial-sanctions?locale=en">her</a>. (EUs konsoliderte liste).</article><article class="changesToParent">Endret ved <a href="forskrift/2006-04-18-427">forskrifter 18 april 2006 nr. 427</a>, <a href="forskrift/2008-04-17-370">17 april 2008 nr. 370</a>, <a href="forskrift/2008-07-25-832">25 juli 2008 nr. 832</a>, <a href="forskrift/2008-12-16-1410">16 des 2008 nr. 1410</a>, <a href="forskrift/2009-02-04-118">4 feb 2009 nr. 118</a>, <a href="forskrift/2010-03-05-356">5 mars 2010 nr. 356</a>, <a href="forskrift/2010-06-01-765">1 juni 2010 nr. 765</a>, <a href="forskrift/2014-05-20-656">20 mai 2014 nr. 656</a>, <a href="forskrift/2016-04-26-453">26 april 2016 nr. 453</a>.</article></section><section class="section" data-name="vedleggIII" id="kapittel-3" data-lovdata-URL="SF/forskrift/2003-08-15-1050/KAPITTEL_3"><h2>Vedlegg III: Liste med personer og enheter og organer omhandlet i § 7 fjerde ledd</h2><article class="legalP" id="kapittel-3-ledd-1">Liste med personer og enheter og organer omhandlet i <a href="forskrift/2003-08-15-1050/§7">§ 7</a> fjerde ledd, dvs. de listeførte som er midlertidig suspendert og dermed unntatt restriktive tiltak følger <a data-link-type="external" href="https://data.europa.eu/data/datasets/consolidated-list-of-persons-groups-and-entities-subject-to-eu-financial-sanctions?locale=en">her</a>. (EUs konsoliderte liste).</article><article class="changesToParent">Tilføyd ved <a href="forskrift/2014-05-20-656">forskrift 20 mai 2014 nr. 656</a>, endret ved <a href="forskrift/2016-04-26-453">forskrift 26 april 2016 nr. 453</a>.</article></section></main></body></html>