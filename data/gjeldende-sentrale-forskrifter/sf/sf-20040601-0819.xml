<!DOCTYPE html><html lang="no"><head><title>Forskrift om beskyttelse av produktbetegnelsen Ringerikserter som Beskyttet opprinnelsesbetegnelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-01-819</dd><dt class="dokid">DokumentID</dt><dd class="dokid">SF/forskrift/2004-06-01-819</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2004 hefte 6</dd><dt class="dateInForce">I kraft fra</dt><dd class="dateInForce">2004-06-24</dd><dt class="lastChangeInForce">Ikrafttredelse av siste endring</dt><dd class="lastChangeInForce">2011-05-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/2011-05-02-436">forskrift/2011-05-02-436</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="forskrift/2002-07-05-698/§15">forskrift/2002-07-05-698/§15</a></li><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="dateOfPublication">Kunngjort</dt><dd class="dateOfPublication">2004-06-11</dd><dt class="titleShort">Korttittel</dt><dd class="titleShort">Forskrift om Ringerikserter</dd><dt class="title">Tittel</dt><dd class="title">Forskrift om beskyttelse av produktbetegnelsen Ringerikserter som Beskyttet opprinnelsesbetegnelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet – Hovedkontoret 1. juni 2004 med hjemmel i <a href="forskrift/2002-07-05-698">forskrift 5. juli 2002 nr. 698</a> om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler, fisk og fiskevarer § 15. <br /><strong>Tilføyd hjemmel:</strong> <a href="forskrift/2003-12-19-1790">Delegeringsvedtak 19. desember 2003 nr. 1790</a>. <br /><strong>Endret</strong> ved <a href="forskrift/2011-05-02-436">forskrift 2 mai 2011 nr. 436</a>.</dd><dt class="refid">RefID</dt><dd class="refid">forskrift/2004-06-01-819</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beskyttelse av produktbetegnelsen Ringerikserter som Beskyttet opprinnelsesbetegnelse</a><ul class="tocSubUl"><li><a href="#paragraf-1">§ 1. Beskyttet produktbetegnelse</a></li><li><a href="#paragraf-2">§ 2. Rettmessige brukere</a></li><li><a href="#paragraf-3">§ 3. Vilkår for bruk av produktbetegnelsen</a></li><li><a href="#paragraf-4">§ 4. Ikrafttredelse</a></li><li><a href="#kapittel-1">Vedlegg:</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-06-01-819" id="dokument"><h1>Forskrift om beskyttelse av produktbetegnelsen Ringerikserter som Beskyttet opprinnelsesbetegnelse</h1><article class="legalArticle" data-lovdata-URL="SF/forskrift/2004-06-01-819/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskyttet produktbetegnelse</span></h2><article class="legalP" id="paragraf-1-ledd-1">Ringerikserter.</article></article><article class="legalArticle" data-lovdata-URL="SF/forskrift/2004-06-01-819/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessige brukere</span></h2><article class="legalP" id="paragraf-2-ledd-1">Røyse Ringerikserterdyrkerlag.</article></article><article class="legalArticle" data-lovdata-URL="SF/forskrift/2004-06-01-819/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktbetegnelsen</span></h2><ol class="defaultList" type="1"><li data-name="1." value="1"><article class="listArticle" id="paragraf-3-punkt-1"><span class="miscHeadline"><i>Produktbeskrivelse:</i></span><article class="legalP" id="paragraf-3-punkt-1-ledd-1">Ringerikserter er en grønnert tilhørende erteblomstfamilien. Ringerikserter har ikke gjennomgått moderne foredling, og er derfor liten og varierende i størrelse. Også ertenes grønnfarge varierer, og det kan være noe innslag av mørke erter.</article></article></li><li data-name="2." value="2"><article class="listArticle" id="paragraf-3-punkt-2"><span class="miscHeadline"><i>Geografisk område:</i></span><article class="legalP" id="paragraf-3-punkt-2-ledd-1">Området for produksjon, bearbeiding og foredling av Ringerikserter avgrenses til Røysehalvøya i Hole kommune, begrenset mot Tyrifjorden mot øst, sør og vest og mot klimavernsone og nåværende militært område i nord og nordøst.</article></article></li><li data-name="3." value="3"><article class="listArticle" id="paragraf-3-punkt-3"><span class="miscHeadline"><i>Produksjonsmetode:</i></span><article class="legalP" id="paragraf-3-punkt-3-ledd-1">Ringerikserter skal i samsvar med tradisjonen dyrkes på opplendt kalkholdig «skjæljord», som er jord med stort innslag av siltige lettleirer og noe småstein. Jord med tyngre mer humusrike jordarter som for eksempel mellomleire skal ikke benyttes. Vekstskifterate skal være 4-5 år mellom hver dyrking.</article><article class="legalP" id="paragraf-3-punkt-3-ledd-2">Såfrø skal tas ut fra tidligere avlinger. Innslag av mørke erter skal holdes nede. Med unntak av for små erter, kan erter som er sortert ut fra partier godkjent til matkvalitet brukes til såfrø. Oppstår frøoverførte sykdommer eller virus, har produsentene rett og plikt til å bruke såfrø fra kvalitetspartier fra andre produsenter.</article><article class="legalP" id="paragraf-3-punkt-3-ledd-3">Ringerikserter skal dyrkes i ren bestand, eventuelt sammen med en stråsterk havresort. For å sikre kvaliteten på plantene, særlig på grunn av skadedyr, bør Ringerikserter vanligvis ikke såes før litt ut i mai. Dersom det dyrkes andre sorter erter i tillegg til Ringerikserter skal dette skje på fysisk atskilte teiger.</article><article class="legalP" id="paragraf-3-punkt-3-ledd-4">Etter tresking skal ertene tørkes med kaldluft ned til 15% vanninnhold før lagring. Ertene skal renses før pakking, og andelen mørke erter, skrumperter og markspiste erter skal holdes nede. Den siste finrensingen skal gjøres med en tradisjonell «erter-triør».</article></article></li><li data-name="4." value="4"><article class="listArticle" id="paragraf-3-punkt-4"><span class="miscHeadline"><i>Merking av produktet:</i></span><article class="legalP" id="paragraf-3-punkt-4-ledd-1">Ringerikserter kan merkes med teksten «Beskyttet opprinnelsesbetegnelse» og det tilhørende figurmerket.</article></article></li></ol><article class="changesToParent">Endret ved <a href="forskrift/2011-05-02-436">forskrift 2 mai 2011 nr. 436</a>.</article></article><article class="legalArticle" data-lovdata-URL="SF/forskrift/2004-06-01-819/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 24. juni 2004.</article></article><section class="section" id="kapittel-1" data-lovdata-URL="SF/forskrift/2004-06-01-819/KAPITTEL_1"><h2>Vedlegg:</h2><article class="defaultP"><i>Beskrivelse av produktets opprinnelse og tilknytning til det geografiske området:</i></article><article class="defaultP"><i>Opprinnelse:</i></article><article class="legalP" id="kapittel-1-ledd-1">Dyrking av Ringerikserter kan føres tilbake til begynnelsen av 1800-tallet. Skriftlige protokoller med oversikt over «utsæd og høst» på gården Lille Hundstad på Røyse viser at det fra 1823 ble produsert erter der. På den tid ble ertene kalt «graa-ert». Først på begynnelsen av 1900-tallet fikk erten navnet Ringerikserter.</article><article class="legalP" id="kapittel-1-ledd-2">På grunn av dårlig pris og økt sykdomsangrep avtok dyrkingen av Ringerikserter gradvis etter 1920, inntil den i en periode opphørte helt. Dyrkingen ble først gjenopptatt på begynnelsen av 1950-tallet da en pose Ringerikserter ble funnet på loftet på gården Nedre Fjeldstad på Røyse. På Røyse har det siden den tid vært kontinuerlig dyrking av Ringerikserter.</article><article class="defaultP"><i>Tilknytning til det geografiske området:</i></article><article class="legalP" id="kapittel-1-ledd-3">Området har et jordsmonn og klima som er gunstig for dyrking av Ringerikserter.</article><article class="legalP" id="kapittel-1-ledd-4">På Røyse har det gjennom mange generasjoner blitt opparbeidet spesielle kunnskaper og erfaringer om dyrking av Ringerikserter. Denne erfaringen tilsier at Ringeriksertenes kvalitet, bl.a. kokbarhet og smak, er avhengig av at ertene dyrkes på opplendt kalkholdig «skjæljord».</article><article class="legalP" id="kapittel-1-ledd-5">Ringerikserter har et sterkt omdømme knyttet til Røyse.</article></section></main></body></html>