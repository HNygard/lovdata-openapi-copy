<!DOCTYPE html><html lang="no"><head><title>Forskrift om utbetaling og beregning av oppsatt alderspensjon fra pensjonsordningen for ballettdansere, sangsolister og korsangere ved Den Norske Opera A/S.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-03-10-216</dd><dt class="dokid">DokumentID</dt><dd class="dokid">SF/forskrift/2000-03-10-216</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="publishedIn">Publisert i</dt><dd class="publishedIn">Avd I 2000 568</dd><dt class="dateInForce">I kraft fra</dt><dd class="dateInForce">2000-03-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1998-08-21-65/§5">lov/1998-08-21-65/§5</a></li><li><a href="lov/1998-08-21-65/§6">lov/1998-08-21-65/§6</a></li></ul></dd><dt class="titleShort">Korttittel</dt><dd class="titleShort">Forskrift til operapensjonsloven</dd><dt class="title">Tittel</dt><dd class="title">Forskrift om utbetaling og beregning av oppsatt alderspensjon fra pensjonsordningen for ballettdansere, sangsolister og korsangere ved Den Norske Opera A/S.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. mars 2000 med hjemmel i <a href="lov/1998-08-21-65">lov 21. august 1998 nr. 65</a> om pensjonsordning for ballettdansere, sangsolister og korsangere ved Den Norske Opera <a href="lov/1998-08-21-65/§5">§ 5</a> annet ledd og <a href="lov/1998-08-21-65/§6">§ 6</a> fjerde punktum. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">forskrift/2000-03-10-216</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utbetaling og beregning av oppsatt alderspensjon fra pensjonsordningen for ballettdansere, sangsolister og korsangere ved Den Norske Opera A/S.</a><ul class="tocSubUl"><li><a href="#paragraf-1">§ 1. Definisjoner</a></li><li><a href="#paragraf-2">§ 2. Anvendelsesområde</a></li><li><a href="#paragraf-3">§ 3. Avgjørelse om utbetaling</a></li><li><a href="#paragraf-4">§ 4. Vilkår for rett til utbetaling av pensjon</a></li><li><a href="#paragraf-5">§ 5. Fastsetting av tjenestetid for rett til full pensjon</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-03-10-216" id="dokument"><h1>Forskrift om utbetaling og beregning av oppsatt alderspensjon fra pensjonsordningen for ballettdansere, sangsolister og korsangere ved Den Norske Opera A/S.</h1><article class="legalArticle" data-lovdata-URL="SF/forskrift/2000-03-10-216/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" id="paragraf-1-ledd-1">Med uttrykket «operapensjonsloven» forstås i denne forskriften lov 21. august 1998 nr. 65 om pensjonsordning for ballettdansere, sangsolister og korsangere ved Den Norske Opera.</article><article class="legalP" id="paragraf-1-ledd-2">Med uttrykket «operapensjonsordningen» forstås i denne forskriften den pensjonsordningen som er opprettet for ballettdansere, sangsolister og ballettdansere ved Den Norske Opera i medhold av <a href="lov/1998-08-21-65">lov 21. august 1998 nr. 65</a> om pensjonsordning for ballettdansere, sangsolister og korsangere ved Den Norske Opera.</article><article class="legalP" id="paragraf-1-ledd-3">Med uttrykket «kunstnere» forstås i denne forskriften ballettdansere, sangsolister og korsangere ved Den Norske Opera.</article><article class="legalP" id="paragraf-1-ledd-4">Med uttrykket «Operaen» forstås i denne forskriften Den Norske Opera A//S.</article></article><article class="legalArticle" data-lovdata-URL="SF/forskrift/2000-03-10-216/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelsesområde</span></h2><article class="legalP" id="paragraf-2-ledd-1">Denne forskriften regulerer utbetaling og beregning av oppsatt alderspensjon fra operapensjonsordningen til de kunstnerne ved Operaen som ved operapensjonslovens ikrafttredelse ikke har fått innvilget oppsatt pensjon fra operapensjonsordningen.</article><article class="legalP" id="paragraf-2-ledd-2">For kunstnere ved Operaen som mottar oppsatt uførepensjon, reguleres utbetalingen av den oppsatte alderspensjonen av <a href="lov/1949-07-28-26">lov 28. juli 1949 nr. 26</a> om Statens Pensjonskasse <a href="lov/1949-07-28-26/§27">§ 27</a> femte ledd.</article></article><article class="legalArticle" data-lovdata-URL="SF/forskrift/2000-03-10-216/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgjørelse om utbetaling</span></h2><article class="legalP" id="paragraf-3-ledd-1">Statens Pensjonskasse kan etter innstilling fra Operaen bestemme at utbetaling av oppsatt alderspensjon skal skje fra utgangen av den sesongen der kunstneren når kunstnerstillingens pensjonsalder.</article></article><article class="legalArticle" data-lovdata-URL="SF/forskrift/2000-03-10-216/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for rett til utbetaling av pensjon</span></h2><article class="legalP" id="paragraf-4-ledd-1">En kunstner kan få utbetalt oppsatt alderspensjon fra utgangen av den sesongen kunstnerstillingens pensjonsalder nås bare dersom<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">fratreden skjer fem år eller kortere før kunstnerstillingens pensjonsalder, og</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">fratreden skyldes at kunstneren har vanskeligheter med å oppfylle de kunstneriske kravene til stillingen, uten at dette utløser rett til uførepensjon fra operapensjonsordningen.</article></article></li></ol></article><article class="legalP" id="paragraf-4-ledd-2">Begrensningen i retten til oppsatt alderspensjon etter bokstavene a og b over gjelder ikke for kunstnere ved Operaen som ved operapensjonslovens ikrafttredelse har fratrådt sin kunstnerstilling med rett til oppsatt alderspensjon. Det samme gjelder kunstnere som ved operapensjonslovens ikrafttredelse stod i stilling, og som hadde ti år eller mindre igjen til kunstnerstillingens pensjonsalder.</article></article><article class="legalArticle" data-lovdata-URL="SF/forskrift/2000-03-10-216/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsetting av tjenestetid for rett til full pensjon</span></h2><article class="legalP" id="paragraf-5-ledd-1">Kravet til tjenestetid for rett til full oppsatt alderspensjon fastsettes i samsvar med operapensjonsloven <a href="forskrift/2000-03-10-216/§4">§ 4</a> annet ledd.</article><article class="legalP" id="paragraf-5-ledd-2">For kunstnere ved Operaen som ved operapensjonslovens ikrafttredelse har fratrådt sin kunstnerstilling med rett til oppsatt alderspensjon, skal den oppsatte alderspensjonen utgjøre en så stor del av full pensjon som forholdet mellom opptjent tjenestetid og 20 år for ballettdansere og 23 år for sangsolister og korsangere. Det samme gjelder kunstnere som ved operapensjonslovens ikrafttredelse stod i stilling, og som hadde ti år eller mindre igjen til kunstnerstillingens pensjonsalder.</article></article><article class="legalArticle" data-lovdata-URL="SF/forskrift/2000-03-10-216/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks.</article></article></main></body></html>