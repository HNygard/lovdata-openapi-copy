<!DOCTYPE html><html lang="no"><head><title>Forskrift om beregning av arbeidsavklaringspenger etter EØS-avtalen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-13-2099</dd><dt class="dokid">DokumentID</dt><dd class="dokid">SF/forskrift/2017-12-13-2099</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-02-19</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-02-19-252">forskrift/2025-02-19-252</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§25-15">lov/1997-02-28-19/§25-15</a></li><li><a href="lov/1997-02-28-19/§1-3">lov/1997-02-28-19/§1-3</a></li></ul></dd><dt class="dateOfPublication">Kunngjort</dt><dd class="dateOfPublication">2017-12-18 15:50</dd><dt class="title">Tittel</dt><dd class="title">Forskrift om beregning av arbeidsavklaringspenger etter EØS-avtalen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 13. desember 2017 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§25-15">§ 25-15</a> og <a href="lov/1997-02-28-19/§1-3">§ 1-3</a>. <br /> <strong>EØS-henvisninger:</strong> EØS-avtalen vedlegg VI nr. 1 (forordning <a href="eu/32004r0883*">(EF) nr. 883/2004</a>) og nr. 2 (forordning <a href="eu/32009r0987">(EF) nr. 987/2009</a>). <br /> <strong>Endret</strong> ved forskrifter <a href="forskrift/2024-03-04-379">4 mars 2024 nr. 379</a>, <a href="forskrift/2025-02-19-252">19 feb 2025 nr. 252</a>.</dd><dt class="refid">RefID</dt><dd class="refid">forskrift/2017-12-13-2099</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beregning av arbeidsavklaringspenger etter EØS-avtalen</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Arbeidsperioder i andre medlemsland</a></li><li><a href="#paragraf-3">§ 3. Beregnet inntekt for arbeidsperioder i andre medlemsland</a></li><li><a href="#paragraf-4">§ 4. Grunnlaget for inntektsavhengige ytelser</a></li><li><a href="#paragraf-5">§ 5. (Opphevet)</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-12-13-2099" id="dokument"><h1>Forskrift om beregning av arbeidsavklaringspenger etter EØS-avtalen</h1><article class="legalArticle" data-lovdata-URL="SF/forskrift/2017-12-13-2099/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften inneholder bestemmelser om beregning av arbeidsavklaringspenger for personer som omfattes av <a href="avtale/avt-1992-05-02-1-v6">EØS-avtalen vedlegg VI</a> nr. 1 og 2 (Europaparlaments- og rådsforordning <a href="eu/32004r0883">(EF) nr. 883/2004</a> om koordinering av trygdeordninger og Europaparlaments- og rådsforordning <a href="eu/32009r0987">(EF) nr. 987/2009</a> om regler for gjennomføring av forordning <a href="eu/32004r0883">(EF) nr. 883/2004</a> – mfl.). Bestemmelsene gjelder tilsvarende i tilfeller hvor tilsvarende regler kommer til anvendelse etter særskilt avtale med annet land.</article><article class="changesToParent">Endret ved forskrift <a href="forskrift/2025-02-19-252">19 feb 2025 nr. 252</a>.</article></article><article class="legalArticle" data-lovdata-URL="SF/forskrift/2017-12-13-2099/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arbeidsperioder i andre medlemsland</span></h2><article class="legalP" id="paragraf-2-ledd-1">Ved beregningen av inntektsavhengige ytelser skal det tas hensyn til arbeidsperioder i andre medlemsland i de tre siste kalenderårene forut for det året da arbeidsevnen ble nedsatt med minst halvparten (inntektsgrunnlagsårene). Det er et vilkår at vedkommende har hatt pensjonsgivende inntekt i Norge i disse årene eller i året da arbeidsevnen ble nedsatt i en slik grad at vedkommende hindres i å beholde eller skaffe seg inntektsgivende arbeid.</article><article class="legalP" id="paragraf-2-ledd-2">Arbeidsperioder i andre medlemsland skal dokumenteres ved innhenting av opplysninger fra kompetent institusjon eller trygdeordning på relevant EØS-blankett.</article></article><article class="legalArticle" data-lovdata-URL="SF/forskrift/2017-12-13-2099/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregnet inntekt for arbeidsperioder i andre medlemsland</span></h2><article class="legalP" id="paragraf-3-ledd-1">Det skal beregnes en inntekt for arbeidsperioder i andre medlemsland i inntektsgrunnlagsårene. Den beregnede inntekten for den enkelte perioden fastsettes ved å gange periodens varighet med norsk inntektsnivå etter annet til fjerde ledd.</article><article class="legalP" id="paragraf-3-ledd-2">Det inntektsnivået som skal legges til grunn ved beregningen etter første ledd, skal være gjennomsnittlig pensjonsgivende inntekt i Norge i inntektsgrunnlagsårene. Ved beregningen av gjennomsnittsinntekten ses det bort fra perioder da stønadsmottakeren ikke har vært medlem av folketrygden. Gjennomsnittsinntekten fastsettes som uke-, måneds- eller årsinntekt, alt ettersom de utenlandske arbeidsperiodene er angitt i uker, måneder eller år.</article><article class="legalP" id="paragraf-3-ledd-3">Dersom stønadsmottakeren ikke hadde pensjonsgivende inntekt i Norge i inntektsgrunnlagsårene, men hadde slik inntekt i året da arbeidsevnen ble nedsatt i en slik grad at vedkommende hindres i å beholde eller skaffe seg inntektsgivende arbeid, skal denne inntekten, omgjort til uke-, måneds- eller årsinntekt, legges til grunn som inntektsnivå ved beregningen etter første ledd. Bestemmelsene i annet ledd første og annet punktum gjelder tilsvarende.</article><article class="legalP" id="paragraf-3-ledd-4">Bestemmelsene i <a href="lov/1997-02-28-19/§11-19">folketrygdloven § 11-19</a> annet ledd gjelder tilsvarende ved beregningene etter annet og tredje ledd.</article></article><article class="legalArticle" data-lovdata-URL="SF/forskrift/2017-12-13-2099/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnlaget for inntektsavhengige ytelser</span></h2><article class="legalP" id="paragraf-4-ledd-1">I saker som omfattes av <a href="forskrift/2017-12-13-2099/§1">§ 1</a> skal beregnet inntekt etter <a href="forskrift/2017-12-13-2099/§3">§ 3</a> likestilles med pensjonsgivende inntekt i Norge ved anvendelsen av bestemmelsene i <a href="lov/1997-02-28-19/§11-19">folketrygdloven § 11-19</a>. Dersom det i ett eller flere av inntektsgrunnlagsårene foreligger både inntekt i Norge og beregnet inntekt etter <a href="forskrift/2017-12-13-2099/§3">§ 3</a>, skal disse inntektene summeres. Den inntekten som skal regnes med for hvert enkelt av de tre årene kan etter dette bare bestå av inntekt i Norge, bare beregnet inntekt etter <a href="forskrift/2017-12-13-2099/§3">§ 3</a> eller en kombinasjon.</article></article><article class="legalArticle" data-lovdata-URL="SF/forskrift/2017-12-13-2099/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h2><article class="changesToParent">Opphevet ved forskrift <a href="forskrift/2024-03-04-379">4 mars 2024 nr. 379</a>.</article></article><article class="legalArticle" data-lovdata-URL="SF/forskrift/2017-12-13-2099/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2018.</article></article></main></body></html>