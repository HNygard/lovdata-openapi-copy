<!DOCTYPE html><html lang="no"><head><title>Forskrift om tekniske krav for godkjenning av merkeutstyr på fiskeredskaper for fiske i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1990-10-05-868</dd><dt class="dokid">DokumentID</dt><dd class="dokid">SF/forskrift/1990-10-05-868</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridir.</li></ul></dd><dt class="publishedIn">Publisert i</dt><dd class="publishedIn">I 1990 867</dd><dt class="dateInForce">I kraft fra</dt><dd class="dateInForce">1990-10-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1983-06-03-40/§23">lov/1983-06-03-40/§23</a></li><li><a href="forskrift/1989-10-10-1101/§6">forskrift/1989-10-10-1101/§6</a></li></ul></dd><dt class="titleShort">Korttittel</dt><dd class="titleShort">Forskrift om krav til merkeutstyr for fiske</dd><dt class="title">Tittel</dt><dd class="title">Forskrift om tekniske krav for godkjenning av merkeutstyr på fiskeredskaper for fiske i sjøen.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 5. oktober 1990 med hjemmel i <a href="lov/1983-06-03-40">lov av 3. juni 1983 nr. 40</a> om saltvannsfiske m.v. <a href="lov/1983-06-03-40/§23">§ 23</a> og <a href="forskrift/1989-10-10-1101">forskrift av 10. oktober 1989 nr. 1101</a> om merking av fiskeredskaper <a href="forskrift/1989-10-10-1101/§6">§ 6</a>.</dd><dt class="refid">RefID</dt><dd class="refid">forskrift/1990-10-05-868</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tekniske krav for godkjenning av merkeutstyr på fiskeredskaper for fiske i sjøen.</a><ul class="tocSubUl"><li><a href="#kapittel-1" data-child-interval="§ 1">Kapittel I. Virkeområde.</a><ul class="tocSubUl"><li><a href="#kapittel-1-paragraf-1">§ 1. Virkeområde.</a></li></ul></li><li><a href="#kapittel-2" data-child-interval="§§ 2 – 12">Kapittel II. Bøyelyset.</a><ul class="tocSubUl"><li><a href="#kapittel-2-paragraf-1">§ 2. Rekkevidde.</a></li><li><a href="#kapittel-2-paragraf-2">§ 3. Farge.</a></li><li><a href="#kapittel-2-paragraf-3">§ 4. Blinklys</a></li><li><a href="#kapittel-2-paragraf-4">§ 5. Levetid.</a></li><li><a href="#kapittel-2-paragraf-5">§ 6. Åpningsvinkel.</a></li><li><a href="#kapittel-2-paragraf-6">§ 7. Dagslysbryter.</a></li><li><a href="#kapittel-2-paragraf-7">§ 8. Lyskilde.</a></li><li><a href="#kapittel-2-paragraf-8">§ 9. Trykkbestandighet.</a></li><li><a href="#kapittel-2-paragraf-9">§ 10. Batterier, lampe.</a></li><li><a href="#kapittel-2-paragraf-10">§ 11. Vekt, materialer.</a></li><li><a href="#kapittel-2-paragraf-11">§ 12. Prøving.</a></li></ul></li><li><a href="#kapittel-3" data-child-interval="§§ 13 – 26">Kapittel III. Reflektormaterialet.</a><ul class="tocSubUl"><li><a href="#kapittel-3-paragraf-1">§ 13. Funksjonelle krav.</a></li><li><a href="#kapittel-3-paragraf-2">§ 14. Plassering.</a></li><li><a href="#kapittel-3-paragraf-3">§ 15. Reflektortype, testprøver.</a></li><li><a href="#kapittel-3-paragraf-4">§ 16. Retrorefleksjonsevne.</a></li><li><a href="#kapittel-3-paragraf-5">§ 17. Dimensjonering.</a></li><li><a href="#kapittel-3-paragraf-6">§ 18. Farge.</a></li><li><a href="#kapittel-3-paragraf-7">§ 19. Våt retroreflektor.</a></li><li><a href="#kapittel-3-paragraf-8">§ 20. Opphold under vann.</a></li><li><a href="#kapittel-3-paragraf-9">§ 21. Saltbelegg.</a></li><li><a href="#kapittel-3-paragraf-10">§ 22. Kjemikalier.</a></li><li><a href="#kapittel-3-paragraf-11">§ 23. Klima.</a></li><li><a href="#kapittel-3-paragraf-12">§ 24. Mekaniske påkjenninger.</a></li><li><a href="#kapittel-3-paragraf-13">§ 25. Liming og forsegling.</a></li><li><a href="#kapittel-3-paragraf-14">§ 26. Godkjenning.</a></li></ul></li><li><a href="#kapittel-4" data-child-interval="§ 27">Kapittel IV. Fellesbestemmelser.</a><ul class="tocSubUl"><li><a href="#kapittel-4-paragraf-1">§ 27. Ikrafttreden.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1990-10-05-868" id="dokument"><h1>Forskrift om tekniske krav for godkjenning av merkeutstyr på fiskeredskaper for fiske i sjøen.</h1><section class="section" data-name="kapI" id="kapittel-1" data-lovdata-URL="SF/forskrift/1990-10-05-868/KAPITTEL_1"><h2>Kapittel I. Virkeområde.</h2><article class="legalArticle" data-lovdata-URL="SF/forskrift/1990-10-05-868/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h3><article class="legalP" id="kapittel-1-paragraf-1-ledd-1">Forskriftene gjelder tekniske krav til merkeutstyr på fiskeredskaper for fiske i sjøen.</article><article class="legalP" id="kapittel-1-paragraf-1-ledd-2">Forskriftene gjelder for norske fartøy i farvann under norsk fiskerijurisdiksjon utenfor det norske fastland med mindre annet er bestemt.</article></article></section><section class="section" data-name="kapII" id="kapittel-2" data-lovdata-URL="SF/forskrift/1990-10-05-868/KAPITTEL_2"><h2>Kapittel II. Bøyelyset.</h2><article class="legalArticle" data-lovdata-URL="SF/forskrift/1990-10-05-868/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Rekkevidde.</span></h3><article class="legalP" id="kapittel-2-paragraf-1-ledd-1">Bøyelyset skal i horisontal retning, i standard klar atmosfære (meteorologisk sikt 13,5 n.mil), ha en rekkevidde i mørke på minst 2 n. mil. Det tilsvarer en effektiv lysstyrke på minst 4,3 cd. Den effektive lysstyrken skal beregnes etter Allard's metode.</article></article><article class="legalArticle" data-lovdata-URL="SF/forskrift/1990-10-05-868/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Farge.</span></h3><article class="legalP" id="kapittel-2-paragraf-2-ledd-1">Lyset skal være gult i samsvar med de internasjonale bestemmelser for signallys (IALA Merkesystem A, CIE). Dette medfører at fargekoordinatene for lyset skal ligge innenfor et rektangel i fargediagrammet der hjørnepunktene er gitt ved følgende koordinater: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">A</td><td data-text-align="left" data-vertical-align="top">B</td><td data-text-align="left" data-vertical-align="top">C</td><td data-text-align="left" data-vertical-align="top">D</td></tr><tr><td data-text-align="left" data-vertical-align="top">x</td><td data-text-align="left" data-vertical-align="top">0,600</td><td data-text-align="left" data-vertical-align="top">0,596</td><td data-text-align="left" data-vertical-align="top">0,555</td><td data-text-align="left" data-vertical-align="top">0,560</td></tr><tr><td data-text-align="left" data-vertical-align="top">y</td><td data-text-align="left" data-vertical-align="top">0,400</td><td data-text-align="left" data-vertical-align="top">0,396</td><td data-text-align="left" data-vertical-align="top">0,435</td><td data-text-align="left" data-vertical-align="top">0,440</td></tr></tbody></table></article></article><article class="legalArticle" data-lovdata-URL="SF/forskrift/1990-10-05-868/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Blinklys</span></h3><article class="legalP" id="kapittel-2-paragraf-3-ledd-1">Blinklys skal blinke med en frekvens mellom 20 og 25 blink/min. Dersom det benyttes to blinklys på samme bøye, skal disse være synkroniserte.</article></article><article class="legalArticle" data-lovdata-URL="SF/forskrift/1990-10-05-868/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Levetid.</span></h3><article class="legalP" id="kapittel-2-paragraf-4-ledd-1">Lyset skal opprettholde minimumslysstyrken som nevnt i <a href="forskrift/1990-10-05-868/§2">§ 2</a> og blinkfrekvensen som nevnt i <a href="forskrift/1990-10-05-868/§4">§ 4</a> etter å ha vært i kontinuerlig drift i 96 timer når omgivelsestemperaturen er 0°C +/– 2°C.</article></article><article class="legalArticle" data-lovdata-URL="SF/forskrift/1990-10-05-868/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Åpningsvinkel.</span></h3><article class="legalP" id="kapittel-2-paragraf-5-ledd-1">Bøyelyset skal ha en effektiv åpningsvinkel for det utstrålte lyset på minst 20°, dvs. +/– 10° fra horisontallysplanet. Innenfor denne minimumsvinkelen skal den målte maksimale lysstyrken være minst 4,3 cd, og den laveste lysstyrken må ikke underskride 2,0 cd. Maksimal lysstyrke skal fortrinnsvis være i horisontalplanet.</article></article><article class="legalArticle" data-lovdata-URL="SF/forskrift/1990-10-05-868/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dagslysbryter.</span></h3><article class="legalP" id="kapittel-2-paragraf-6-ledd-1">Dersom bøyelyset er utstyrt med dagslysbryter, skal den være justert slik at lyset alltid er tent når belysningsstyrken er under 500 lux (målt med detektoren i horisontalplanet).</article></article><article class="legalArticle" data-lovdata-URL="SF/forskrift/1990-10-05-868/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Lyskilde.</span></h3><article class="legalP" id="kapittel-2-paragraf-7-ledd-1">Både glødelampe og gassutladningsrør kan benyttes som lyskilder. Samme metode for beregning av effektiv lysstyrke skal benyttes i begge tilfelle.</article></article><article class="legalArticle" data-lovdata-URL="SF/forskrift/1990-10-05-868/§9" data-name="§9" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Trykkbestandighet.</span></h3><article class="legalP" id="kapittel-2-paragraf-8-ledd-1">Bøyelyset skal tåle å bli dradd ned på 300 m dyp uten å få skader som har konsekvenser for bøyelysets funksjonsdyktighet.</article></article><article class="legalArticle" data-lovdata-URL="SF/forskrift/1990-10-05-868/§10" data-name="§10" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Batterier, lampe.</span></h3><article class="legalP" id="kapittel-2-paragraf-9-ledd-1">Bøyelyset godkjennes med en bestemt lampetype og en bestemt batteritype. Fabrikanten skal selv angi hvilken lyskilde og hvilke batterier bøyelyset er beregnet for, og dette skal anføres i godkjenningspapirene. Fabrikant og forhandler plikter å opplyse klart om dette i brosjyrer og bruksanvisning.</article></article><article class="legalArticle" data-lovdata-URL="SF/forskrift/1990-10-05-868/§11" data-name="§11" id="kapittel-2-paragraf-10"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vekt, materialer.</span></h3><article class="legalP" id="kapittel-2-paragraf-10-ledd-1">Bøyelys, evt. del av bøyelys, som monteres på toppen av bøyestangen, må ikke veie mer enn 2,0 kg. Ved bruk av separat batteripakke ved foten av stangen må det tas hensyn til grensene for bøyens totalbelastning.</article><article class="legalP" id="kapittel-2-paragraf-10-ledd-2">Alle ytre deler av bøyelyset skal være laget av materialer som er anerkjente som korrosjonsbestandige i forbindelse med sjøvann. Konstruksjonen må også tåle de normale mekaniske påkjenningene som bøyemateriellet utsettes for, som slag mot skutesiden.</article></article><article class="legalArticle" data-lovdata-URL="SF/forskrift/1990-10-05-868/§12" data-name="§12" id="kapittel-2-paragraf-11"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Prøving.</span></h3><article class="legalP" id="kapittel-2-paragraf-11-ledd-1">For godkjenningsprøven innsendes minst 2 eksemplarer av bøyelyset. Disse beholdes av prøvelaboratoriet. Dersom det foretas endringer på bøyelyset etter at godkjenning er gitt, kan Fiskeridirektoratet kreve ny godkjenning utført. Fiskeridirektoratet forbeholder seg også rett til å ta stikkprøver av den enkelte fabrikants produksjon og underkaste disse prøving dersom og når dette finnes hensiktsmessig.</article></article></section><section class="section" data-name="kapIII" id="kapittel-3" data-lovdata-URL="SF/forskrift/1990-10-05-868/KAPITTEL_3"><h2>Kapittel III. Reflektormaterialet.</h2><article class="legalArticle" data-lovdata-URL="SF/forskrift/1990-10-05-868/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Funksjonelle krav.</span></h3><article class="legalP" id="kapittel-3-paragraf-1-ledd-1">En retroreflektor for merkebøye skal være synlig over minst 1000 m avstand i mørke ved standard klar atmosfære (meteorologisk sikt 12,7 n.mil) og ved hjelp av en 100 W halogenlyskaster som ved 1000 m gir 0,9 lux.</article><article class="legalP" id="kapittel-3-paragraf-1-ledd-2">Denne synligheten skal være opprettholdt i alle retninger rundt bøyen når bøyestangen har helning inntil 30°.</article></article><article class="legalArticle" data-lovdata-URL="SF/forskrift/1990-10-05-868/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Plassering.</span></h3><article class="legalP" id="kapittel-3-paragraf-2-ledd-1">Retroreflektoren skal monteres på en sylinder som tres ned på bøyestangen.</article></article><article class="legalArticle" data-lovdata-URL="SF/forskrift/1990-10-05-868/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Reflektortype, testprøver.</span></h3><article class="legalP" id="kapittel-3-paragraf-3-ledd-1">Retroreflektormaterialet skal være i form av en fleksibel folie med glatt overflate over de retroreflekterende elementene.</article><article class="legalP" id="kapittel-3-paragraf-3-ledd-2">Materialet skal festes til sylinderen ved liming.</article><article class="legalP" id="kapittel-3-paragraf-3-ledd-3">Prøver som skal testes bør være så store som den aktuelle måleapparaturen tillater uten at måleusikkerheten blir for stor.</article><article class="legalP" id="kapittel-3-paragraf-3-ledd-4">Prøvene skal festes med en limtype som fabrikanten foreskriver til et plant materiale som helst bør være samme materiale som den aktuelle sylinderen er laget av.</article></article><article class="legalArticle" data-lovdata-URL="SF/forskrift/1990-10-05-868/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Retrorefleksjonsevne.</span></h3><ol class="defaultList" type="1"><li data-name="1." value="1"><article class="listArticle" id="kapittel-3-paragraf-4-punkt-1"><article class="legalP" id="kapittel-3-paragraf-4-punkt-1-ledd-1">Det stilles ikke spesifikke krav til materialets retrorefleksjonskoeffisient R'.</article></article></li><li data-name="2." value="2"><article class="listArticle" id="kapittel-3-paragraf-4-punkt-2"><article class="legalP" id="kapittel-3-paragraf-4-punkt-2-ledd-1">De funksjonelle kravene i punkt 7.1. foran betyr at retroreflektoren sett fra en vilkårlig retning skal ha en lysstyrkekoeffisient på minst <ul class="defaultList"><li><article class="listArticle" id="kapittel-3-paragraf-4-punkt-2-ledd-1-punkt-1"><article class="legalP" id="kapittel-3-paragraf-4-punkt-2-ledd-1-punkt-1-ledd-1">R = 230 mcd/lux</article></article></li><li><article class="listArticle" id="kapittel-3-paragraf-4-punkt-2-ledd-1-punkt-2"><article class="legalP" id="kapittel-3-paragraf-4-punkt-2-ledd-1-punkt-2-ledd-1">for observasjonsvinkler</article></article></li><li><article class="listArticle" id="kapittel-3-paragraf-4-punkt-2-ledd-1-punkt-3"><article class="legalP" id="kapittel-3-paragraf-4-punkt-2-ledd-1-punkt-3-ledd-1">α ≤ 0,5°</article></article></li><li><article class="listArticle" id="kapittel-3-paragraf-4-punkt-2-ledd-1-punkt-4"><article class="legalP" id="kapittel-3-paragraf-4-punkt-2-ledd-1-punkt-4-ledd-1">og innfallsvinkler</article></article></li><li><article class="listArticle" id="kapittel-3-paragraf-4-punkt-2-ledd-1-punkt-5"><article class="legalP" id="kapittel-3-paragraf-4-punkt-2-ledd-1-punkt-5-ledd-1">β ≤ 30°</article></article></li></ul></article></article></li><li data-name="3." value="3"><article class="listArticle" id="kapittel-3-paragraf-4-punkt-3"><article class="legalP" id="kapittel-3-paragraf-4-punkt-3-ledd-1">Kravet om 230 mcd/lux sikres oppfylt ved å måle materialets retrorefleksjonskoeffisient R' og deretter beregne det nødvendige arealet. (punkt 7.5 nedenfor).</article></article></li><li data-name="4." value="4"><article class="listArticle" id="kapittel-3-paragraf-4-punkt-4"><article class="legalP" id="kapittel-3-paragraf-4-punkt-4-ledd-1">Materialets retrorefleksjonskoeffisient måles md CIE lyskilde A og V lambda – detektor.</article><article class="legalP" id="kapittel-3-paragraf-4-punkt-4-ledd-2">Geometrien er beskrevet i appendix A.</article><article class="legalP" id="kapittel-3-paragraf-4-punkt-4-ledd-3">Hvis observasjonsvinkelen defineres i horisontalplanet, skal følgende målinger utføres (indeks h og v indikerer henholdsvis horisontal- og vertikalplan): <ul class="defaultList"><li data-name="-" value=""><article class="listArticle" id="kapittel-3-paragraf-4-punkt-4-ledd-3-punkt-1"><article class="legalP" id="kapittel-3-paragraf-4-punkt-4-ledd-3-punkt-1-ledd-1">R' (β<sub>h</sub> , β<sub>v</sub> =  5°)  ,  c=0,5°</article></article></li><li data-name="-" value=""><article class="listArticle" id="kapittel-3-paragraf-4-punkt-4-ledd-3-punkt-2"><article class="legalP" id="kapittel-3-paragraf-4-punkt-4-ledd-3-punkt-2-ledd-1">R' (β<sub>h</sub> , β<sub>v</sub> = 10°) ,  c=0,5°</article></article></li><li data-name="-" value=""><article class="listArticle" id="kapittel-3-paragraf-4-punkt-4-ledd-3-punkt-3"><article class="legalP" id="kapittel-3-paragraf-4-punkt-4-ledd-3-punkt-3-ledd-1">R' (β<sub>h</sub> , β<sub>v</sub> = 20°) ,  c=0,5°</article></article></li><li data-name="-" value=""><article class="listArticle" id="kapittel-3-paragraf-4-punkt-4-ledd-3-punkt-4"><article class="legalP" id="kapittel-3-paragraf-4-punkt-4-ledd-3-punkt-4-ledd-1">R' (β<sub>h</sub> , β<sub>v</sub> = 30°) ,  c=0,5°</article></article></li></ul></article><article class="legalP" id="kapittel-3-paragraf-4-punkt-4-ledd-4">I hvert tilfelle måles R' kontinuerlig innen et vinkelområde som minst dekker <ul class="defaultList"><li><article class="listArticle" id="kapittel-3-paragraf-4-punkt-4-ledd-4-punkt-1"><article class="legalP" id="kapittel-3-paragraf-4-punkt-4-ledd-4-punkt-1-ledd-1">– 40° ≤ β<sub>h</sub> ≤ 40°</article></article></li></ul></article></article></li></ol></article><article class="legalArticle" data-lovdata-URL="SF/forskrift/1990-10-05-868/§17" data-name="§17" id="kapittel-3-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Dimensjonering.</span></h3><ol class="defaultList" type="1"><li data-name="1." value="1"><article class="listArticle" id="kapittel-3-paragraf-5-punkt-1"><article class="legalP" id="kapittel-3-paragraf-5-punkt-1-ledd-1">Til dimensjonering velges den av de målte R'(β) – funksjonene som har lavest gjennomsnittlig funksjonsverdi, R'<sub>m</sub> (β).</article></article></li><li data-name="2." value="2"><article class="listArticle" id="kapittel-3-paragraf-5-punkt-2"><article class="legalP" id="kapittel-3-paragraf-5-punkt-2-ledd-1">Grensene for det effektive vinkelområdet, +/– β<sub>m</sub> ' bestemmes ved at <ul class="defaultList"><li><article class="listArticle" id="kapittel-3-paragraf-5-punkt-2-ledd-1-punkt-1"><article class="legalP" id="kapittel-3-paragraf-5-punkt-2-ledd-1-punkt-1-ledd-1">R'<sub>m</sub> (β<sub>g</sub> ) = 0,5 . R'<sub>m</sub> (β<sub>h</sub> =0)</article></article></li><li><article class="listArticle" id="kapittel-3-paragraf-5-punkt-2-ledd-1-punkt-2"><article class="legalP" id="kapittel-3-paragraf-5-punkt-2-ledd-1-punkt-2-ledd-1">R'<sub>m</sub> (β<sub>h</sub> ) erstattes deretter av funksjonen R'<sub>d</sub> (β), som er definert ved</article></article></li><li><article class="listArticle" id="kapittel-3-paragraf-5-punkt-2-ledd-1-punkt-3"><article class="legalP" id="kapittel-3-paragraf-5-punkt-2-ledd-1-punkt-3-ledd-1">R'<sub>d</sub> (β) = R'<sub>m</sub> (β<sub>h</sub> ) for – β<sub>g</sub> ≤ β ≤ β<sub>g</sub></article></article></li><li><article class="listArticle" id="kapittel-3-paragraf-5-punkt-2-ledd-1-punkt-4"><article class="legalP" id="kapittel-3-paragraf-5-punkt-2-ledd-1-punkt-4-ledd-1">0 ellers</article></article></li><li><article class="listArticle" id="kapittel-3-paragraf-5-punkt-2-ledd-1-punkt-5"><article class="legalP" id="kapittel-3-paragraf-5-punkt-2-ledd-1-punkt-5-ledd-1">der R'<sub>m</sub> (β<sub>h</sub> ) betyr middelverdien av R'<sub>m</sub> (β<sub>h</sub> ) i området +/– β<sub>g</sub></article></article></li></ul></article></article></li><li data-name="3." value="3"><article class="listArticle" id="kapittel-3-paragraf-5-punkt-3"><article class="legalP" id="kapittel-3-paragraf-5-punkt-3-ledd-1">Det nødvendige retroreflekterende arealet som er nødvendig på stangsylinderen, beregnes etter formelen <ul class="defaultList"><li><article class="listArticle" id="kapittel-3-paragraf-5-punkt-3-ledd-1-punkt-1"><article class="legalP" id="kapittel-3-paragraf-5-punkt-3-ledd-1-punkt-1-ledd-1">R'<sub>m</sub> (β<sub>h</sub> ) . l . r . β<sub>g</sub> = 25,46</article></article></li><li><article class="listArticle" id="kapittel-3-paragraf-5-punkt-3-ledd-1-punkt-2"><article class="legalP" id="kapittel-3-paragraf-5-punkt-3-ledd-1-punkt-2-ledd-1">Her betyr: <table><tbody><tr><td data-text-align="left" data-vertical-align="top">R'<sub>m(β<sub>h</sub></sub> )</td><td data-text-align="left" data-vertical-align="top"> :</td><td data-text-align="left" data-vertical-align="top">middelverdien funnet ovenfor, dimensjon cd/lux/m<sup>2.</sup></td></tr><tr><td data-text-align="left" data-vertical-align="top">l</td><td data-text-align="left" data-vertical-align="top"> :</td><td data-text-align="left" data-vertical-align="top">høyden av sylinderen regnet i m.</td></tr><tr><td data-text-align="left" data-vertical-align="top">r</td><td data-text-align="left" data-vertical-align="top"> :</td><td data-text-align="left" data-vertical-align="top">sylinderradius, regnet i m.</td></tr><tr><td data-text-align="left" data-vertical-align="top">β<sub>g</sub></td><td data-text-align="left" data-vertical-align="top"> :</td><td data-text-align="left" data-vertical-align="top">grensen for det effektive vinkelområdet, funnet ovenfor regnet i grader.</td></tr></tbody></table></article></article></li></ul></article></article></li></ol></article><article class="legalArticle" data-lovdata-URL="SF/forskrift/1990-10-05-868/§18" data-name="§18" id="kapittel-3-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Farge.</span></h3><article class="legalP" id="kapittel-3-paragraf-6-ledd-1">Det stilles ingen konkrete krav til farge, men fargenøytrale («hvite») retroreflektorer anbefales brukt, da disse gir best effektivitet.</article></article><article class="legalArticle" data-lovdata-URL="SF/forskrift/1990-10-05-868/§19" data-name="§19" id="kapittel-3-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Våt retroreflektor.</span></h3><article class="legalP" id="kapittel-3-paragraf-7-ledd-1">Når retroreflektormaterialet påføres en jevn film av vann, skal retrorefleksjonen ikke reduseres med mer enn høyst 10% av det som måles i tørr tilstand.</article></article><article class="legalArticle" data-lovdata-URL="SF/forskrift/1990-10-05-868/§20" data-name="§20" id="kapittel-3-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Opphold under vann.</span></h3><article class="legalP" id="kapittel-3-paragraf-8-ledd-1">Retroreflektormaterialet skal tåle opphold i ferskvann og saltvann. Følgende test utføres:</article><article class="legalP" id="kapittel-3-paragraf-8-ledd-2">En prøve legges i destillert vann.</article><article class="legalP" id="kapittel-3-paragraf-8-ledd-3">En annen prøve legges i 4% (vektprosent) saltoppløsning (4 g NaCl oppløst i 96 ml destillert vann).</article><article class="legalP" id="kapittel-3-paragraf-8-ledd-4">Begge væskene skal ha temperatur + 20° +/– 3°C, og prøvene skal ligge horisontalt med den reflekterende flaten minst 20 mm under væskeoverflaten. Etter 24 timer tas prøvene opp og undersøkes. Det skal ikke være tegn til skader som kan nedsette retrorefletormaterialets funksjonsdyktighet.</article><article class="legalP" id="kapittel-3-paragraf-8-ledd-5">Materialet må ikke vise tegn til blæredannelser, delaminering, korrosjon eller misfarging og limingen til underlaget må være intakt.</article></article><article class="legalArticle" data-lovdata-URL="SF/forskrift/1990-10-05-868/§21" data-name="§21" id="kapittel-3-paragraf-9"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Saltbelegg.</span></h3><article class="legalP" id="kapittel-3-paragraf-9-ledd-1">Saltbelegg som akkumuleres på reflektorene skal ikke gi varig skade.</article><article class="legalP" id="kapittel-3-paragraf-9-ledd-2">Test:</article><article class="legalP" id="kapittel-3-paragraf-9-ledd-3">Prøven skal i 5 perioder à 22 timer utsettes for salttåke/saltstøv som produseres ved hjelp av en forstøvingsinnretning (luftfukter e.l.). Saltvannsoppløsningen skal bestå av 4 vektprosent NaCl i destillert vann (eller vanlig drikkevann som har mindre enn 0,2% urenheter).</article><article class="legalP" id="kapittel-3-paragraf-9-ledd-4">Temperaturen skal være 30° +/– 5°C, og mellom periodene skal det være et intervall på 2 timer der prøven får tørke.</article><article class="legalP" id="kapittel-3-paragraf-9-ledd-5">Etter dette skal reflektormaterialet ikke vise tegn til korrosjon eller andre skader som nedsetter materialets retrorefleksjonsegenskaper.</article></article><article class="legalArticle" data-lovdata-URL="SF/forskrift/1990-10-05-868/§22" data-name="§22" id="kapittel-3-paragraf-10"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Kjemikalier.</span></h3><article class="legalP" id="kapittel-3-paragraf-10-ledd-1">Materialet må tåle søl av petroleumsprodukter som normalt finnes om bord på fartøyet.</article><article class="legalP" id="kapittel-3-paragraf-10-ledd-2">Test:</article><article class="legalP" id="kapittel-3-paragraf-10-ledd-3">En prøve legges i en blanding av 70% heptan og 30% toluol (volumprosent). Etter 1 min. opphold i væsken, skal den retroreflekterende flaten ikke vise noen tegn til skader som kan nedsette effektiviteten hos retroreflektoren.</article></article><article class="legalArticle" data-lovdata-URL="SF/forskrift/1990-10-05-868/§23" data-name="§23" id="kapittel-3-paragraf-11"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Klima.</span></h3><ol class="defaultList" type="1"><li data-name="1." value="1"><article class="listArticle" id="kapittel-3-paragraf-11-punkt-1"><article class="legalP" id="kapittel-3-paragraf-11-punkt-1-ledd-1">Materialet må tåle normale klimapåkjenninger over en rimelig levetid uten å miste for mye av retrorefleksjonsevnen. <ol class="defaultList" type="a"><li data-name="a." value="1"><article class="listArticle" id="kapittel-3-paragraf-11-punkt-1-ledd-1-punkt-1"><article class="legalP" id="kapittel-3-paragraf-11-punkt-1-ledd-1-punkt-1-ledd-1">Bestandighet mot solstråling:</article><article class="legalP" id="kapittel-3-paragraf-11-punkt-1-ledd-1-punkt-1-ledd-2">Materialet skal gjennomgå en 480 timers værometertest med xenonlampebestråling. Etter denne testen skal prøven ikke vise tegn til misfarging, sprekk- eller blæredannelse, eller andre synlige tegn på nedbryting. Retrorefleksjonen skal være minst 80% av det som ble målt under punkt 7.3 foran.</article></article></li><li data-name="b." value="2"><article class="listArticle" id="kapittel-3-paragraf-11-punkt-1-ledd-1-punkt-2"><article class="legalP" id="kapittel-3-paragraf-11-punkt-1-ledd-1-punkt-2-ledd-1">Bestandighet mot temperaturendringer:</article><article class="legalP" id="kapittel-3-paragraf-11-punkt-1-ledd-1-punkt-2-ledd-2">Materialet skal oppholde seg 24 timer i tørr luft med temperatur 60 ° +/– 3°C, og deretter 24 timer i tørr luft ved temperatur -30° +/– 3°C.</article></article></li></ol></article></article></li><li data-name="2." value="2"><article class="listArticle" id="kapittel-3-paragraf-11-punkt-2"><article class="legalP" id="kapittel-3-paragraf-11-punkt-2-ledd-1">Etter dette skal materialet ikke vise tegn til sprekkdannelse, forvridning eller andre skader. Retrorefleksjonsevnen skal være uendret.</article></article></li></ol></article><article class="legalArticle" data-lovdata-URL="SF/forskrift/1990-10-05-868/§24" data-name="§24" id="kapittel-3-paragraf-12"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Mekaniske påkjenninger.</span></h3><article class="legalP" id="kapittel-3-paragraf-12-ledd-1">Materialet skal tåle de mekaniske påkjenningene det normalt vil bli utsatt for, uten å ødelegges for hurtig.<ol class="defaultList" type="a"><li data-name="a." value="1"><article class="listArticle" id="kapittel-3-paragraf-12-ledd-1-punkt-1"><article class="legalP" id="kapittel-3-paragraf-12-ledd-1-punkt-1-ledd-1">Fleksibilitet.</article><article class="legalP" id="kapittel-3-paragraf-12-ledd-1-punkt-1-ledd-2">Etter å være nedkjølt til -30° +/– 3°C skal materialet (uten å være montert på noen plate) ved denne temperaturen bøyes rundt en sylinder med diameter 20 mm. Etter dette skal det ikke være sprekkdannelse eller andre synlige tegn til skade.</article></article></li><li data-name="b." value="2"><article class="listArticle" id="kapittel-3-paragraf-12-ledd-1-punkt-2"><article class="legalP" id="kapittel-3-paragraf-12-ledd-1-punkt-2-ledd-1">Strekkfasthet.</article><article class="legalP" id="kapittel-3-paragraf-12-ledd-1-punkt-2-ledd-2">Strekkfastheten skal testes etter US Federal Test Method 141/6224 med en hastighet av 30 cm/min. Målt strekkfasthet skal da ikke være dårligere enn 20 N/25 mm (Gjelder umontert materiale).</article></article></li><li data-name="c." value="3"><article class="listArticle" id="kapittel-3-paragraf-12-ledd-1-punkt-3"><article class="legalP" id="kapittel-3-paragraf-12-ledd-1-punkt-3-ledd-1">Overflateslitasje (gnissing).</article><article class="legalP" id="kapittel-3-paragraf-12-ledd-1-punkt-3-ledd-2">Materialet utsettes for 1000 strøk med en tørr børste i henhold til US Federal Test Method 141/6142. Retrorefleksjonen skal med dette ikke reduseres med mer enn 50%.</article></article></li><li data-name="d." value="4"><article class="listArticle" id="kapittel-3-paragraf-12-ledd-1-punkt-4"><article class="legalP" id="kapittel-3-paragraf-12-ledd-1-punkt-4-ledd-1">Slagfasthet.</article><article class="legalP" id="kapittel-3-paragraf-12-ledd-1-punkt-4-ledd-2">En prøve plasseres horisontalt på et fast underlag med den retroreflekterende flaten vendt oppover. En stålkule med diameter 25 mm slippes ned på prøven fra høyde 2 m. Temperaturen skal være + 20° +/3°C. Det skal ikke være tegn til sprekker eller avskalling rundt treffpunktet, og retrorefleksjonen skal ikke bli redusert.</article></article></li></ol></article></article><article class="legalArticle" data-lovdata-URL="SF/forskrift/1990-10-05-868/§25" data-name="§25" id="kapittel-3-paragraf-13"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Liming og forsegling.</span></h3><article class="legalP" id="kapittel-3-paragraf-13-ledd-1">Leverandøren av materialet skal kunne foreskrive et limstoff som ikke skader refleksmaterialet eller underlaget, og som gir tilstrekkelig god vedheft under de påkjenninger som er nevnt i denne spesifikasjonen. Leverandøren skal også foreskrive en best mulig forsegling av kantene på refleksmaterialet, fordi den største faren for nedbryting kommer fra inntrengning av væsker langs kantene.</article></article><article class="legalArticle" data-lovdata-URL="SF/forskrift/1990-10-05-868/§26" data-name="§26" id="kapittel-3-paragraf-14"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Godkjenning.</span></h3><article class="legalP" id="kapittel-3-paragraf-14-ledd-1">Når det foreligger testresultater som viser at materialet tilfredsstiller kravene med et realistisk areal, gis godkjenning under forutsetning av at det benyttede arealet ikke er mindre enn det beregnede minimumsarealet.</article></article></section><section class="section" data-name="kapIV" id="kapittel-4" data-lovdata-URL="SF/forskrift/1990-10-05-868/KAPITTEL_4"><h2>Kapittel IV. Fellesbestemmelser.</h2><article class="legalArticle" data-lovdata-URL="SF/forskrift/1990-10-05-868/§27" data-name="§27" id="kapittel-4-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttreden.</span></h3><article class="legalP" id="kapittel-4-paragraf-1-ledd-1">Disse forskrifter trer i kraft straks. Samtidig oppheves Fiskeridirektørens forskrift av 4. november 1983<sup class="footnotereference" data-footnotereferencevalue="1" data-unique-footnote-counter="1">1</sup> om tekniske krav for godkjenning av merkeutstyr til fiskeredskaper.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend</article></footer></article></section></main></body></html>