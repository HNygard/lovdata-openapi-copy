<!DOCTYPE html><html lang="no"><head><title>Forskrift om arbeids- og hviletid på norske passasjer- og lasteskip mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-06-26-705</dd><dt class="dokid">DokumentID</dt><dd class="dokid">SF/forskrift/2007-06-26-705</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2007 hefte 6</dd><dt class="dateInForce">I kraft fra</dt><dd class="dateInForce">2007-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-26-1372">forskrift/2025-06-26-1372</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2002-07-08-968">forskrift/2002-07-08-968</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§18">lov/2007-02-16-9/§18</a></li><li><a href="lov/2007-02-16-9/§23">lov/2007-02-16-9/§23</a></li><li><a href="lov/2007-02-16-9/§24">lov/2007-02-16-9/§24</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li></ul></dd><dt class="dateOfPublication">Kunngjort</dt><dd class="dateOfPublication">2007-06-28</dd><dt class="lastupdated">Rettet</dt><dd class="lastupdated">2017-01-25 (EØS-henvisningsfelt)</dd><dt class="titleShort">Korttittel</dt><dd class="titleShort">Forskrift om arbeidsordninger på skip</dd><dt class="title">Tittel</dt><dd class="title">Forskrift om arbeids- og hviletid på norske passasjer- og lasteskip mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 26. juni 2007 med hjemmel i <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§18">§ 18</a>, <a href="lov/2007-02-16-9/§23">§ 23</a> og <a href="lov/2007-02-16-9/§24">§ 24</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>. <br /><strong>EØS-henvisninger:</strong> <a href="avtale/avt-1992-05-02-1-v13">EØS-avtalen vedlegg XIII</a> kap. V nr. 56h (direktiv <a href="eu/31999l0095">1999/95/EF</a>), nr. 56j (direktiv <a href="eu/32022l0993">(EU) 2022/993</a>) og vedlegg XVIII nr. 32b (direktiv <a href="eu/31999l0063*">1999/63/EF</a>), nr. 32j (direktiv <a href="eu/32009l0013">2009/13/EF</a>). <br /><strong>Endret</strong> ved <a href="forskrift/2012-04-23-360">forskrifter 23 april 2012 nr. 360</a>, <a href="forskrift/2023-11-07-1800">7 nov 2023 nr. 1800</a> (EØS-henvisning), <a href="forskrift/2024-02-14-280">14 feb 2024 nr. 280</a>, <a href="forskrift/2025-06-26-1372">26 juni 2025 nr. 1372</a>. <br /><strong>Rettelser:</strong> 25.01.2017 (EØS-henvisningsfelt).</dd><dt class="refid">RefID</dt><dd class="refid">forskrift/2007-06-26-705</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeids- og hviletid på norske passasjer- og lasteskip mv.</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Fravik</a></li></ul></li><li><a href="#kapittel-2" data-child-interval="§§ 4 – 8">Kapittel 2. Bestemmelser om arbeids- og hviletid</a><ul class="tocSubUl"><li><a href="#kapittel-2-paragraf-1">§ 4. Arbeidstid</a></li><li><a href="#kapittel-2-paragraf-2">§ 5. Setting og brekking av vakter</a></li><li><a href="#kapittel-2-paragraf-3">§ 6. Ekstraarbeid på grunn av sikkerhetstjeneste</a></li><li><a href="#kapittel-2-paragraf-4">§ 7. Begrensning av nattarbeid for ungdom</a></li><li><a href="#kapittel-2-paragraf-5">§ 8. Hviletid</a></li></ul></li><li><a href="#kapittel-3" data-child-interval="§§ 9 – 12">Kapittel 3. Arbeidsordninger og registrering av hviletid</a><ul class="tocSubUl"><li><a href="#kapittel-3-paragraf-1">§ 9. Arbeidsordning</a></li><li><a href="#kapittel-3-paragraf-2">§ 10. Føring av registreringsskjema og rett til å få utlevert opplysninger</a></li><li><a href="#kapittel-3-paragraf-3">§ 11. Skjema for arbeidsordningen og registreringsskjema mv.</a></li><li><a href="#kapittel-3-paragraf-4">§ 12. Oppbevaring av og påtegning på registreringsskjema mv.</a></li></ul></li><li><a href="#kapittel-4" data-child-interval="§§ 13 – 15">Kapittel 4. Tilsyn og inspeksjon</a><ul class="tocSubUl"><li><a href="#kapittel-4-paragraf-1">§ 13. Inspeksjon</a></li><li><a href="#kapittel-4-paragraf-2">§ 14. Detaljert inspeksjon</a></li><li><a href="#kapittel-4-paragraf-3">§ 15. Utbedring av mangler</a></li></ul></li><li><a href="#kapittel-5" data-child-interval="§ 16">Kapittel 5. Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 16. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2007-06-26-705" id="dokument"><h1>Forskrift om arbeids- og hviletid på norske passasjer- og lasteskip mv.</h1><section class="section" data-name="kap1" id="kapittel-1" data-lovdata-URL="SF/forskrift/2007-06-26-705/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2007-06-26-705/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskrift gjelder arbeids- og hviletiden for sjøfolk på norske passasjer- og lasteskip som utfører arbeid i skipets tjeneste, samt på fritidsfartøy når noen utfører arbeid om bord. Forskriften gjelder også for sjøfolk på norskregistrerte flyttbare innretninger under forflyttning, som er under maritim drift.</article></article><article class="legalArticle" data-lovdata-URL="SF/forskrift/2007-06-26-705/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift betyr:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Arbeidstid</i>: Tiden hvor sjøfolk utfører arbeid for skipet.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Flyttbar innretning</i>: Flyttbar plattform, herunder boreskip, som har utstyr for boring etter undersjøiske petroleumsforekomster ombord, og flyttbar plattform til annet bruk enn boring etter undersjøiske petroleumsforekomster.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Hviletid</i>: Tid utenom arbeidstid. Korte pauser anses ikke som hviletid.</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Innenriks fart</i>: Fart på innsjøer eller elver i Norge og fart på den norske kyst i henhold til <a href="forskrift/1981-11-04-3793">forskrift 4. november 1981 nr. 3793</a>.</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Offentlige fridager</i>: Helgedager, søndager, samt høytidsdager som er fastsatt her i riket. Likt med helgedager regnes tiden fra kl. 15.00 til kl. 24.00 påskeaften, pinseaften, julaften og nyttårsaften.</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Passasjerskip</i>: Skip som kan føre mer enn 12 passasjerer eller som skal ha offentlig tillatelse til å føre passasjerer.</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Sjøfolk</i>: De som har arbeid om bord i skipets tjeneste og selvstendige oppdragstakere som utfører arbeid om bord i forbindelse med rederiets drift.</article></article></li><li data-name="h." value="8"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Skiftordning</i>: Arbeidsordning som innebærer at skipets sjøfolk tjenestegjør om bord i et bestemt tidsrom, for så å helt eller delvis avløses av andre sjøfolk, og der sjøfolk som avløses kan forlate skipet.</article></article></li><li data-name="i." value="9"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>Tariffavtale</i>: Avtale mellom en fagforening og en arbeidsgiver eller arbeidsgiverforening om arbeids- og lønnsvilkår eller andre arbeidsforhold.</article></article></li><li data-name="j." value="10"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>Uke</i>: Tiden fra mandag kl. 00.00 til søndag kl. 24.00.</article></article></li><li data-name="k." value="11"><article class="listArticle" id="kapittel-1-paragraf-2-ledd-1-punkt-11"><article class="legalP" id="kapittel-1-paragraf-2-ledd-1-punkt-11-ledd-1"><i>Vaktordning</i>: Arbeidsordning som innebærer at arbeidstiden for skipets besetning helt eller delvis er delt opp i vakter og hvor hele besetningen normalt skal være om bord.</article></article></li></ol></article></article><article class="legalArticle" data-lovdata-URL="SF/forskrift/2007-06-26-705/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fravik</span></h3><article class="legalP" id="kapittel-1-paragraf-3-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst som Norge har sluttet seg til.</article></article></section><section class="section" data-name="kap2" id="kapittel-2" data-lovdata-URL="SF/forskrift/2007-06-26-705/KAPITTEL_2"><h2>Kapittel 2. Bestemmelser om arbeids- og hviletid</h2><article class="legalArticle" data-lovdata-URL="SF/forskrift/2007-06-26-705/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Arbeidstid</span></h3><article class="legalP" id="kapittel-2-paragraf-1-ledd-1">Den alminnelige arbeidstid skal være 8 timer i døgnet, med ett døgns hvile i hver uke og hvile på offentlige fridager.</article><article class="legalP" id="kapittel-2-paragraf-1-ledd-2">På passasjerskip i innenriks rutefart med skift- eller vaktordninger og for andre skip med bruttotonnasje på eller under 300 kan den alminnelige arbeidstid overskrides. Den totale arbeidstid i løpet av en periode på 12 uker skal likevel ikke overstige 56 timer i uken i gjennomsnitt.</article><article class="changesToParent">Endret ved forskrift <a href="forskrift/2024-02-14-280">14 feb 2024 nr. 280</a>.</article></article><article class="legalArticle" data-lovdata-URL="SF/forskrift/2007-06-26-705/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Setting og brekking av vakter</span></h3><article class="legalP" id="kapittel-2-paragraf-2-ledd-1">Når skipet kommer til havn skal vaktene brekkes senest 4 timer etter at endelig ankring eller fortøyning er foretatt, hvis ikke sjøvaktene holdes gående etter tredje ledd.</article><article class="legalP" id="kapittel-2-paragraf-2-ledd-2">Når skipet går fra havn skal vaktene settes tidligst 8 timer før avgang.</article><article class="legalP" id="kapittel-2-paragraf-2-ledd-3">Når skipsføreren antar at skipets opphold i havn, regnet fra den tid da endelig ankring eller fortøyning er skjedd og til ankeret igjen er hevet eller fortøyningene kastet loss, vil bli av mindre varighet enn 14 timer eller når skipsfører finner det nødvendig for skipets sikkerhet, kan vedkommende bestemme at det skal gås vakter som om skipet var i sjøen.</article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/2007-06-26-705/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ekstraarbeid på grunn av sikkerhetstjeneste</span></h3><article class="legalP" id="kapittel-2-paragraf-3-ledd-1">Skipsføreren kan i tillegg til bestemmelsene i <a href="forskrift/2007-06-26-705/§4">§ 4</a> og <a href="forskrift/2007-06-26-705/§5">§ 5</a> kreve at sjøfolk skal arbeide så mange timer som er nødvendig for å trygge skipets sikkerhet, personer om bord eller last, eller for å yte hjelp til andre skip eller personer i havsnød. Det samme kan gjøres gjeldende i forbindelse med håndheving av tollbestemmelser, samt karantene- og andre helsemessige bestemmelser.</article><article class="legalP" id="kapittel-2-paragraf-3-ledd-2">Etter første ledd kan skipsføreren sette til side arbeidsordningen eller hviletid som er forutbestemt og kreve at sjøfolk skal arbeide så mange timer som er nødvendig inntil situasjonen er normalisert.</article><article class="legalP" id="kapittel-2-paragraf-3-ledd-3">I tilfeller som nevnt i første ledd skal skipsføreren, så snart som praktisk mulig etter at situasjonen er normalisert, sørge for at sjøfolk som har utført arbeid under en fastsatt hvileperiode får tilstrekkelig hvile.</article></article><article class="legalArticle" data-lovdata-URL="SF/forskrift/2007-06-26-705/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Begrensning av nattarbeid for ungdom</span></h3><article class="legalP" id="kapittel-2-paragraf-4-ledd-1">Ungdom under 18 år skal ikke arbeide mellom kl. 20.00 og kl. 08.00 i større utstrekning enn at vedkommende får minst 9 timers sammenhengende hviletid i dette tidsrom. Dette gjelder likevel ikke arbeid som nevnt i <a href="forskrift/2007-06-26-705/§6">§ 6</a> første ledd.</article></article><article class="legalArticle" data-lovdata-URL="SF/forskrift/2007-06-26-705/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Hviletid</span></h3><article class="legalP" id="kapittel-2-paragraf-5-ledd-1">Mønstringer og øvelser pålagt i lov eller i medhold av lov skal utføres slik at hviletiden forstyrres minst mulig og ikke påfører sjøfolkene uttretting.</article><article class="changesToParent">Endret ved <a href="forskrift/2012-04-23-360">forskrift 23 april 2012 nr. 360</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2007-06-26-705/KAPITTEL_3"><h2>Kapittel 3. Arbeidsordninger og registrering av hviletid</h2><article class="legalArticle" data-lovdata-URL="SF/forskrift/2007-06-26-705/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Arbeidsordning</span></h3><article class="legalP" id="kapittel-3-paragraf-1-ledd-1">Det skal foreligge dokumentasjon om bord som viser arbeidsordningen for sjøfolkene om bord. Av dokumentasjonen skal det framgå når den enkeltes alminnelige arbeidstid begynner og slutter, samt samlet daglig hviletid.</article></article><article class="legalArticle" data-lovdata-URL="SF/forskrift/2007-06-26-705/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Føring av registreringsskjema og rett til å få utlevert opplysninger</span></h3><article class="legalP" id="kapittel-3-paragraf-2-ledd-1">Alle sjøfolk skal ha et skjema for registrering av sin daglige hviletid.</article><article class="legalP" id="kapittel-3-paragraf-2-ledd-2">Skipsføreren eller den skipsfører bemyndiger, skal kontrollere og registrere hviletiden i enhver periode på 24 timer og 7 dager.</article><article class="legalP" id="kapittel-3-paragraf-2-ledd-3">Registreringsskjema skal hver måned underskrives av skipsføreren eller den skipsfører gir fullmakt, samt av de aktuelle sjøfolkene. Sjøfolkene skal motta kopi av de fortegnelsene som gjelder dem, herunder registreringsskjema.</article><article class="legalP" id="kapittel-3-paragraf-2-ledd-4">Enhver med rettslig interesse, skal ha adgang til å gjøre seg kjent med innholdet i registreringsskjemaene og til å få utskrift av de deler av dem som er av betydning.</article><article class="changesToParent">Endret ved forskrift <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/2007-06-26-705/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Skjema for arbeidsordningen og registreringsskjema mv.</span></h3><article class="legalP" id="kapittel-3-paragraf-3-ledd-1">Innholdet på skjema for arbeidsordningen og skjema for registrering av hviletid fastsettes av Sjøfartsdirektoratet.</article><article class="legalP" id="kapittel-3-paragraf-3-ledd-2">Skjema for arbeidsordningen skal være oppslått på et lett tilgjengelig sted om bord.</article><article class="legalP" id="kapittel-3-paragraf-3-ledd-3">Skjemaene skal utformes på det eller de språk som er skipets arbeidsspråk og på engelsk.</article><article class="legalP" id="kapittel-3-paragraf-3-ledd-4">Registrering av hviletid etter <a href="forskrift/2007-06-26-705/§10">§ 10</a> kan gjøres ved hjelp av elektroniske systemer. Sjøfolkene om bord skal gjøres kjent med dette. Opplysninger som er registrert skal være tilgjengelige for den det gjelder og skal ellers være tilgjengelige for kontroll av tilsynet eller av vedkommende myndighet i en havnestat.</article></article><article class="legalArticle" data-lovdata-URL="SF/forskrift/2007-06-26-705/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Oppbevaring av og påtegning på registreringsskjema mv.</span></h3><article class="legalP" id="kapittel-3-paragraf-4-ledd-1">Skjemaer for registrering av hviletiden skal oppbevares om bord i minst 6 måneder etter at de er utfylt. I tillegg skal registreringsskjemaer oppbevares av rederiet i minst 3 år etter at de er utfylt. Hvis det er reist sak for retten angående krav på betaling for arbeid som er, eller påstås å skulle ha vært innført i skjemaene, skal skjemaene oppbevares utover 3 år inntil saken er endelig avgjort.</article><article class="legalP" id="kapittel-3-paragraf-4-ledd-2">Registreringsskjemaer skal påtegnes av tilsynet ved kontroll. Slik kontroll skal finne sted ved periodiske besiktelser og uanmeldte tilsyn.</article><article class="legalP" id="kapittel-3-paragraf-4-ledd-3">Sjøfartsdirektoratet kan alltid kreve at kopi av skjemaer for registrering av hviletiden skal innsendes for kontroll og påtegning.</article><article class="legalP" id="kapittel-3-paragraf-4-ledd-4">Dersom registrering av hviletid skjer ved hjelp av elektroniske systemer, kan Sjøfartsdirektoratet kreve at innsendelse av opplysninger skal skje i et særskilt format.</article></article></section><section class="section" data-name="kap4" id="kapittel-4" data-lovdata-URL="SF/forskrift/2007-06-26-705/KAPITTEL_4"><h2>Kapittel 4. Tilsyn og inspeksjon</h2><article class="legalArticle" data-lovdata-URL="SF/forskrift/2007-06-26-705/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Inspeksjon</span></h3><article class="legalP" id="kapittel-4-paragraf-1-ledd-1">Tilsynet skal føre tilsyn med:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">at registreringsskjemaene for hviletid er i samsvar med <a href="forskrift/2007-06-26-705/§8">§ 8</a>, jf. <a href="forskrift/2007-06-26-705/§11">§ 11</a>, og</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">at skjemaet for arbeidsordningen om bord, er i samsvar med <a href="forskrift/2007-06-26-705/§9">§ 9</a> og er oppslått om bord, jf. <a href="forskrift/2007-06-26-705/§11">§ 11</a> annet ledd.</article></article></li></ol></article><article class="legalP" id="kapittel-4-paragraf-1-ledd-2">Ved ovennevnte inspeksjoner skal det ses hen til at skipet ikke blir unødig forsinket. Hvis skipet likevel blir unødig forsinket, har rederiet rett til kompensasjon for det tap det har blitt påført. Bevisbyrden for at skipet er unødig forsinket, påhviler rederiet.</article></article><article class="legalArticle" data-lovdata-URL="SF/forskrift/2007-06-26-705/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Detaljert inspeksjon</span></h3><article class="legalP" id="kapittel-4-paragraf-2-ledd-1">Dersom tilsynet mottar opplysninger fra en person, som har interesse i skipets sikkerhet, som gir grunn til å anta at sjøfolkene om bord viser tretthetstegn som kan medføre at vedkommende ikke vil kunne ivareta sine arbeidsoppgaver, skal det foretas en detaljert inspeksjon for å fastslå om hviletid som er registrert i registreringsskjemaene er i samsvar med bestemmelsene i denne forskrift eller tariffavtale. Det skal her tas hensyn til andre registrerte opplysninger om skipets drift.</article><article class="legalP" id="kapittel-4-paragraf-2-ledd-2">Første ledd gjelder tilsvarende dersom tilsynets egne observasjoner om bord gir grunnlag for samme antakelse.</article><article class="legalP" id="kapittel-4-paragraf-2-ledd-3">Identiteten til den som har innlevert klagen, skal ikke avsløres overfor skipsfører eller rederiet.</article></article><article class="legalArticle" data-lovdata-URL="SF/forskrift/2007-06-26-705/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Utbedring av mangler</span></h3><article class="legalP" id="kapittel-4-paragraf-3-ledd-1">Dersom det ved inspeksjoner etter <a href="forskrift/2007-06-26-705/§13">§ 13</a> første ledd eller <a href="forskrift/2007-06-26-705/§14">§ 14</a> viser seg at kravene i denne forskrift ikke overholdes, skal tilsynet treffe de tiltak som er nødvendige for å utbedre ethvert forhold om bord som klart utgjør en fare for sjøfolkenes sikkerhet eller helse og for å unngå fremtidige brudd, herunder revisjon av skipets bemanning.</article><article class="legalP" id="kapittel-4-paragraf-3-ledd-2">Når sjøfolk med ansvar for første vakt eller de påfølgende vakter viser tretthetstegn som kan medføre at vedkommende ikke vil kunne ivareta sine arbeidsoppgaver, skal det påses at skipet ikke forlater havn før de påviste mangler er utbedret, eller sjøfolkene er tilstrekkelig uthvilte.</article></article></section><section class="section" data-name="kap5" id="kapittel-5" data-lovdata-URL="SF/forskrift/2007-06-26-705/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="SF/forskrift/2007-06-26-705/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Denne forskriften trer i kraft 1. juli 2007. Fra samme tid oppheves <a href="forskrift/2002-07-08-968">forskrift 8. juli 2002 nr. 968</a> om arbeidsordninger, registrering og kontroll av hviletid om bord på skip.</article></article></section></main></body></html>