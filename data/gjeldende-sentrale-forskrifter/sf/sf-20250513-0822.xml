<!DOCTYPE html><html lang="nb"><head><title>Gebyrforskrift på seilfly- og ballongområdet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-05-13-822</dd><dt class="dokid">DokumentID</dt><dd class="dokid">SF/forskrift/2025-05-13-822</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2025-06-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2020-05-29-1125">forskrift/2020-05-29-1125</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§13-8">lov/1993-06-11-101/§13-8</a></li></ul></dd><dt class="dateOfPublication">Kunngjort</dt><dd class="dateOfPublication">2025-05-20 14:35</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Gebyrforskrift på seilfly- og ballongområdet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 13. mai 2025 med hjemmel i <a href="lov/1993-06-11-101/§13-8">lov 11. juni 1993 nr. 101 om luftfart (luftfartsloven) § 13-8</a>.</dd><dt class="refid">RefID</dt><dd class="refid">forskrift/2025-05-13-822</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Gebyrforskrift på seilfly- og ballongområdet</a><ul class="tocSubUl"><li><a href="#kapittel-1" data-child-interval="§§ 1 – 8">Kapittel I. Innledende og generelle gebyrbestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjon</a></li><li><a href="#kapittel-1-paragraf-3">§ 3. Gebyr for søknad om tillatelse</a></li><li><a href="#kapittel-1-paragraf-4">§ 4. Nærmere om gebyr etter regning</a></li><li><a href="#kapittel-1-paragraf-5">§ 5. Gebyr for virksomhetstilsyn (årsgebyr)</a></li><li><a href="#kapittel-1-paragraf-6">§ 6. Gebyr for særskilte inspeksjoner og tjenester mv.</a></li><li><a href="#kapittel-1-paragraf-7">§ 7. Betalingsbetingelser</a></li><li><a href="#kapittel-1-paragraf-8">§ 8. Virkning av manglende betaling</a></li></ul></li><li><a href="#kapittel-2" data-child-interval="§§ 9 – 13">Kapittel II. Sertifikat og rettigheter mv.</a><ul class="tocSubUl"><li><a href="#kapittel-2-paragraf-1">§ 9. Generelle bestemmelser om gebyr for luftfartssertifikat</a></li><li><a href="#kapittel-2-paragraf-2">§ 10. Gebyr for teoriprøver – piloter</a></li><li><a href="#kapittel-2-paragraf-3">§ 11. Gebyr for utstedelse av sertifikat og rettigheter etter ferdighetsprøve (skill test) – piloter</a></li><li><a href="#kapittel-2-paragraf-4">§ 12. Gebyr for instruktør- og kontrollantrettighet for piloter</a></li><li><a href="#kapittel-2-paragraf-5">§ 13. Årsgebyr og gebyr for utdannings- og skoletillatelser</a></li></ul></li><li><a href="#kapittel-3" data-child-interval="§§ 14 – 15">Kapittel III. Avsluttende bestemmelser</a><ul class="tocSubUl"><li><a href="#kapittel-3-paragraf-1">§ 14. Klage</a></li><li><a href="#kapittel-3-paragraf-2">§ 15. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-05-13-822" id="dokument"><h1>Gebyrforskrift på seilfly- og ballongområdet</h1><section class="section" data-name="kapI" id="kapittel-1" data-lovdata-URL="SF/forskrift/2025-05-13-822/KAPITTEL_1"><h2>Kapittel I. Innledende og generelle gebyrbestemmelser</h2><article class="legalArticle" data-lovdata-URL="SF/forskrift/2025-05-13-822/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften fastsetter gebyr for Norges Luftsportforbunds arbeid med myndighetshandlinger på seilfly- og ballongområdet i henhold til <a href="forskrift/2015-11-28-1365/§3/ledd/2">forskrift 28. november 2015 nr. 1365 om sertifisering av besetningsmedlemmer § 3 annet ledd</a>, <a href="forskrift/2019-05-15-663/§3">forskrift 15. mai 2019 nr. 663 om luftfart med seilfly § 3</a> og <a href="forskrift/2018-06-07-836/§3">forskrift 7. juni 2018 nr. 836 om luftfart med ballong § 3</a>.</article></article><article class="legalArticle" data-lovdata-URL="SF/forskrift/2025-05-13-822/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h3><article class="legalP" id="kapittel-1-paragraf-2-ledd-1">Med tillatelse menes i denne forskrift enhver godkjenning, verifikasjon, deklarasjon, sertifikat mv. etter <a href="lov/1993-06-11-101">luftfartsloven</a> eller forskrift gitt med hjemmel i <a href="lov/1993-06-11-101">luftfartsloven</a>.</article></article><article class="legalArticle" data-lovdata-URL="SF/forskrift/2025-05-13-822/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr for søknad om tillatelse</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) For søknad om tillatelse skal det enten betales et fast gebyr eller gebyr etter regning etter bestemmelsene i denne forskriften. Det skal betales gebyr selv om søknaden avslås eller trekkes etter at saksbehandlingen er påbegynt.</article><article class="numberedLegalP" data-numerator="2" id="kapittel-1-paragraf-3-nummer-2">(2) Dersom en tillatelse blir tilbakekalt eller utløper av andre grunner, skal det ved ny søknad om tillatelse betales gebyr som for første gangs utstedelse.</article><article class="numberedLegalP" data-numerator="3" id="kapittel-1-paragraf-3-nummer-3">(3) Norges Luftsportforbund kan i særlige tilfeller beslutte helt eller delvis bortfall av gebyr i forbindelse med søknad om tillatelse. Det skal blant annet legges vekt på om det har inntrådt spesielle omstendigheter etter søknadstidspunktet som søker ikke kan lastes for og som det vil være urimelig at søker bærer risikoen for.</article></article><article class="legalArticle" data-lovdata-URL="SF/forskrift/2025-05-13-822/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Nærmere om gebyr etter regning</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Gebyr etter regning fastsettes på grunnlag av faktisk timeforbruk og direkte utgifter til reise, opphold, diett, materialer mv. som har vært nødvendig for utførelse av myndighetshandlingen. Ved gebyr etter regning benyttes en timesats på kr 1&#xa0;200 per time.</article><article class="numberedLegalP" data-numerator="2" id="kapittel-1-paragraf-4-nummer-2">(2) Norges Luftsportforbund kan i særlige tilfeller bestemme at forskudd skal innbetales på søknadstidspunktet eller senere. Forskuddet skal ikke være større enn det totale gebyret som antas å påløpe.</article></article><article class="legalArticle" data-lovdata-URL="SF/forskrift/2025-05-13-822/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gebyr for virksomhetstilsyn (årsgebyr)</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Innehaver av en tillatelse skal betale årsgebyr etter bestemmelsene i denne forskriften. Årsgebyret dekker Norges Luftsportforbunds kostnader til rutinemessige inspeksjoner, fornyelse av tillatelsen, forespørsler fra innehaveren og annet arbeid Norges Luftsportforbund har med administrasjon og oppfølging.</article><article class="numberedLegalP" data-numerator="2" id="kapittel-1-paragraf-5-nummer-2">(2) Årsgebyret dekker en periode på tolv måneder fra kalenderårets begynnelse. Årsgebyr betales etter de rettigheter som er registrert per 1. januar og etter gebyrsatser som fastsatt i denne forskriften.</article><article class="numberedLegalP" data-numerator="3" id="kapittel-1-paragraf-5-nummer-3">(3) Ved forandringer i en gitt tillatelse som medfører endret årsgebyr, skal årsgebyr betales i henhold til endret tillatelse.</article><article class="numberedLegalP" data-numerator="4" id="kapittel-1-paragraf-5-nummer-4">(4) Plikten til å betale årsgebyr faller bort når en tillatelse ikke fornyes eller på annen måte utgår.</article><article class="numberedLegalP" data-numerator="5" id="kapittel-1-paragraf-5-nummer-5">(5) Norges Luftsportforbund kan i særlige tilfeller beslutte delvis bortfall av årsgebyr. Det skal blant annet legges vekt på om det har inntrådt spesielle omstendigheter som innebærer at det er klart urimelig at fullt årsgebyr skal påløpe.</article></article><article class="legalArticle" data-lovdata-URL="SF/forskrift/2025-05-13-822/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr for særskilte inspeksjoner og tjenester mv.</span></h3><article class="numberedLegalP" data-numerator="1" id="kapittel-1-paragraf-6-nummer-1">(1) Når Norges Luftsportforbund finner det nødvendig med særskilt inspeksjon eller besiktigelse ut over rutinemessige inspeksjoner eller besiktigelser, betales gebyr etter regning, jf. <a href="forskrift/2025-05-13-822/§4">§ 4</a>.</article><article class="numberedLegalP" data-numerator="2" id="kapittel-1-paragraf-6-nummer-2">(2) For Norges Luftsportforbunds arbeid med andre verifikasjoner, tillatelser eller dispensasjoner som nevnt i forskriften her, betales gebyr etter regning, jf. <a href="forskrift/2025-05-13-822/§4">§ 4</a>.</article><article class="numberedLegalP" data-numerator="3" id="kapittel-1-paragraf-6-nummer-3">(3) For utskrift av duplikat eller annen verifikasjon av tillatelser betales et gebyr på kr 600.</article></article><article class="legalArticle" data-lovdata-URL="SF/forskrift/2025-05-13-822/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Betalingsbetingelser</span></h3><article class="numberedLegalP" data-numerator="1" id="kapittel-1-paragraf-7-nummer-1">(1) Fast gebyr, gebyr etter regning og årsgebyr faktureres av Norges Luftsportforbund.</article><article class="numberedLegalP" data-numerator="2" id="kapittel-1-paragraf-7-nummer-2">(2) Gebyr angis i norske kroner.</article></article><article class="legalArticle" data-lovdata-URL="SF/forskrift/2025-05-13-822/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Virkning av manglende betaling</span></h3><article class="numberedLegalP" data-numerator="1" id="kapittel-1-paragraf-8-nummer-1">(1) Søknad om tillatelse vil ikke bli behandlet før søkeren har betalt alle tidligere forfalte ikke omtvistede gebyrkrav.</article><article class="numberedLegalP" data-numerator="2" id="kapittel-1-paragraf-8-nummer-2">(2) Hvis årsgebyr for organisasjon ikke er betalt ved forfall, vil saksbehandling som dekkes av årsgebyret ikke bli utført.</article></article></section><section class="section" data-name="kapII" id="kapittel-2" data-lovdata-URL="SF/forskrift/2025-05-13-822/KAPITTEL_2"><h2>Kapittel II. Sertifikat og rettigheter mv.</h2><article class="legalArticle" data-lovdata-URL="SF/forskrift/2025-05-13-822/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Generelle bestemmelser om gebyr for luftfartssertifikat</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Gebyr for luftfartssertifikat dekker kostnader til teoriprøver og utstedelse.</article><article class="numberedLegalP" data-numerator="2" id="kapittel-2-paragraf-1-nummer-2">(2) For overføring av sertifikat fra eller til en annen EASA-medlemsstat betales gebyr kr 2&#xa0;480. Gebyret dekker ikke overføring av personlig medisinsk journal fra gjeldende sertifikatstat til Luftfartstilsynet og utstedelse av norsk legeattest eller overføring av personlig medisinsk journal fra Luftfartstilsynet til ny sertifikatstat.</article></article><article class="legalArticle" data-lovdata-URL="SF/forskrift/2025-05-13-822/§10" data-name="§10" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Gebyr for teoriprøver – piloter</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) For teoriprøver betales gebyr etter følgende satser (elektronisk eller papirbasert eksamen): <table><thead><tr><th data-text-align="left" data-vertical-align="top" /><th data-text-align="center" data-vertical-align="top"><i>SPL eller BPL</i></th></tr></thead><tbody><tr><td data-text-align="left" data-vertical-align="top">For teoriprøver i 3 eller flere fag avlagt under en og samme eksamen</td><td data-text-align="center" data-vertical-align="middle">1&#xa0;100</td></tr><tr><td data-text-align="left" data-vertical-align="top">For teoriprøver i 1 eller 2 fag avlagt under separate eksamener betales gebyr pr. prøve</td><td data-text-align="center" data-vertical-align="middle">360</td></tr></tbody></table></article><article class="numberedLegalP" data-numerator="2" id="kapittel-2-paragraf-2-nummer-2">(2) Det må betales gebyr også for prøve som ikke bestås eller ikke er gjennomført på grunn av forhold hos kandidaten. Ved behov for ny(e) prøve(r) betales gebyr som for enkeltprøver.</article></article><article class="legalArticle" data-lovdata-URL="SF/forskrift/2025-05-13-822/§11" data-name="§11" id="kapittel-2-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Gebyr for utstedelse av sertifikat og rettigheter etter ferdighetsprøve (skill test) – piloter</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) For utstedelse av sertifikat og rettighet basert på avlagt ferdighetsprøve betales gebyr etter følgende satser: <table><thead><tr><th data-text-align="left" data-vertical-align="top" /><th data-text-align="center" data-vertical-align="top"><i>SPL eller BPL</i></th></tr></thead><tbody><tr><td data-text-align="left" data-vertical-align="top">a) første gangs utstedelse av sertifikat</td><td data-text-align="center" data-vertical-align="middle">1&#xa0;520</td></tr><tr><td data-text-align="left" data-vertical-align="top">b) utstedelse nye rettigheter og privilegier</td><td data-text-align="center" data-vertical-align="middle">1&#xa0;280</td></tr></tbody></table></article><article class="numberedLegalP" data-numerator="2" id="kapittel-2-paragraf-3-nummer-2">(2) Gebyret dekker ikke honorar for kontrollant, leie av luftfartøy eller andre kostnader i tilknytning til ferdighetsprøven.</article></article><article class="legalArticle" data-lovdata-URL="SF/forskrift/2025-05-13-822/§12" data-name="§12" id="kapittel-2-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Gebyr for instruktør- og kontrollantrettighet for piloter</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) For utstedelse av instruktørrettighet, betales gebyr kr 2&#xa0;180. For gjenutstedelse eller utvidelse betales gebyr kr 1&#xa0;280.</article><article class="numberedLegalP" data-numerator="2" id="kapittel-2-paragraf-4-nummer-2">(2) For utstedelse av kontrollantrettighet betales gebyr kr 2&#xa0;780. For forlengelse eller gjenutstedelse betales gebyr kr 1&#xa0;280.</article></article><article class="legalArticle" data-lovdata-URL="SF/forskrift/2025-05-13-822/§13" data-name="§13" id="kapittel-2-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Årsgebyr og gebyr for utdannings- og skoletillatelser</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Gebyr for utdannings- og skoletillatelser dekker kostnader ved blant annet gjennomgåelse av dokumentasjon av faginnhold og sammensetning, studieplan og eventuell inspeksjon før godkjenning gis.</article><article class="numberedLegalP" data-numerator="2" id="kapittel-2-paragraf-5-nummer-2">(2) For utdannings- og skoletillatelser betales gebyr og årsgebyr etter følgende satser: <table><thead><tr><th data-text-align="left" data-vertical-align="top"><i>Gebyrbelagt aktivitet for deklarerte treningsorganisasjoner (DTO)</i></th><th data-text-align="center" data-vertical-align="middle"><i>Første gangs godkjennelse</i></th><th data-text-align="center" data-vertical-align="middle"><i>Årsgebyr </i></th></tr></thead><tbody><tr><td data-text-align="left" data-vertical-align="top">Verifikasjon/godkjennelse av deklarasjon/søknad og treningsprogram</td><td data-text-align="center" data-vertical-align="bottom">5&#xa0;450</td><td data-text-align="center" data-vertical-align="bottom" /></tr><tr><td data-text-align="left" data-vertical-align="top">Virksomhetstilsyn og oppfølging</td><td data-text-align="center" data-vertical-align="bottom" /><td data-text-align="center" data-vertical-align="bottom">6&#xa0;750</td></tr><tr><td data-text-align="left" data-vertical-align="top">Tillegg pr. utdanningssted</td><td data-text-align="center" data-vertical-align="bottom" /><td data-text-align="center" data-vertical-align="bottom">2&#xa0;450</td></tr><tr><td data-text-align="left" data-vertical-align="top">Verifikasjon/godkjennelse av deklarasjon/søknad og treningsprogram for ny luftsportsgren</td><td data-text-align="center" data-vertical-align="bottom">4&#xa0;220</td><td data-text-align="center" data-vertical-align="bottom" /></tr><tr><td data-text-align="left" data-vertical-align="top">Virksomhetstilsyn og oppfølging for ny luftsportsgren</td><td data-text-align="center" data-vertical-align="bottom" /><td data-text-align="center" data-vertical-align="bottom">4&#xa0;900</td></tr><tr><td data-text-align="left" data-vertical-align="top">Tillegg pr. utdanningssted for ny luftsportsgren</td><td data-text-align="center" data-vertical-align="bottom" /><td data-text-align="center" data-vertical-align="bottom">2&#xa0;080</td></tr></tbody></table></article><article class="numberedLegalP" data-numerator="3" id="kapittel-2-paragraf-5-nummer-3">(3) Årsgebyr skal dekke kostnadene med virksomhetstilsyn og oppfølging av organisasjonen.</article><article class="numberedLegalP" data-numerator="4" id="kapittel-2-paragraf-5-nummer-4">(4) For søknad om endring av gjeldende godkjenning betales gebyr etter regning, jf. <a href="forskrift/2025-05-13-822/§4">§ 4</a>.</article><article class="numberedLegalP" data-numerator="5" id="kapittel-2-paragraf-5-nummer-5">(5) For virksomhetstilsyn med utdanningsorganisasjon som krever reise utenfor Norge, eller reise til annet sted enn organisasjonens faste undervisningssted, betales gebyr etter regning, jf. <a href="forskrift/2025-05-13-822/§4">§ 4</a>.</article><article class="numberedLegalP" data-numerator="6" id="kapittel-2-paragraf-5-nummer-6">(6) Årsgebyret dekker en periode på tolv måneder fra kalenderårets begynnelse. Årsgebyr betales etter de rettigheter som er registrert i Norges Luftsportforbund og Norges luftfartøyregister per 1. januar og etter gebyrsatser som fastsatt i denne forskrift.</article><article class="numberedLegalP" data-numerator="7" id="kapittel-2-paragraf-5-nummer-7">(7) Ved første gangs betaling av årsgebyr skal gebyret<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-nummer-7-punkt-1"><article class="legalP" id="kapittel-2-paragraf-5-nummer-7-punkt-1-ledd-1">ved utstedelse i første kvartal være 4/4 av årsgebyret</article></article></li><li data-name="b." value="2"><article class="listArticle" id="kapittel-2-paragraf-5-nummer-7-punkt-2"><article class="legalP" id="kapittel-2-paragraf-5-nummer-7-punkt-2-ledd-1">ved utstedelse i annet kvartal være 3/4 av årsgebyret</article></article></li><li data-name="c." value="3"><article class="listArticle" id="kapittel-2-paragraf-5-nummer-7-punkt-3"><article class="legalP" id="kapittel-2-paragraf-5-nummer-7-punkt-3-ledd-1">ved utstedelse i tredje kvartal være 2/4 av årsgebyret</article></article></li><li data-name="d." value="4"><article class="listArticle" id="kapittel-2-paragraf-5-nummer-7-punkt-4"><article class="legalP" id="kapittel-2-paragraf-5-nummer-7-punkt-4-ledd-1">ved utstedelse i fjerde kvartal være 1/4 av årsgebyret.</article></article></li></ol></article></article></section><section class="section" data-name="kapIII" id="kapittel-3" data-lovdata-URL="SF/forskrift/2025-05-13-822/KAPITTEL_3"><h2>Kapittel III. Avsluttende bestemmelser</h2><article class="legalArticle" data-lovdata-URL="SF/forskrift/2025-05-13-822/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Klage</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Enkeltvedtak om fastsettelse av størrelse på gebyr etter regning kan påklages til Samferdselsdepartementet.</article><article class="numberedLegalP" data-numerator="2" id="kapittel-3-paragraf-1-nummer-2">(2) Enkeltvedtak i forbindelse med søknad om helt eller delvis bortfall av gebyr, jf. <a href="forskrift/2025-05-13-822/§3/ledd/3">§ 3 tredje ledd</a> og <a href="forskrift/2025-05-13-822/§5/ledd/5">§ 5 femte ledd</a>, kan påklages til Samferdselsdepartementet.</article></article><article class="legalArticle" data-lovdata-URL="SF/forskrift/2025-05-13-822/§15" data-name="§15" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Forskriften trer i kraft 1. juni 2025.</article><article class="numberedLegalP" data-numerator="2" id="kapittel-3-paragraf-2-nummer-2">(2) Fra samme tidspunkt oppheves <a href="forskrift/2020-05-29-1125">forskrift 29. mai 2020 nr. 1125 om gebyr på seilfly- og ballongområdet</a>.</article></article></section></main></body></html>