<!DOCTYPE html><html lang="no"><head><title>Forskrift om regler for utdanningsstøtte for 2019–2020 som følge av utbruddet av koronavirus (covid-19)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-03-569</dd><dt class="dokid">DokumentID</dt><dd class="dokid">SF/forskrift/2020-04-03-569</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for videregående opplæring, fagskole og kompetansepolitikk</li></ul></dd><dt class="dateInForce">I kraft fra</dt><dd class="dateInForce">2020-04-03</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-06-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-06-23-1279">forskrift/2020-06-23-1279</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2019-03-15-254">forskrift/2019-03-15-254</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-03-37/§4">lov/2005-06-03-37/§4</a></li><li><a href="lov/2005-06-03-37/§5">lov/2005-06-03-37/§5</a></li></ul></dd><dt class="dateOfPublication">Kunngjort</dt><dd class="dateOfPublication">2020-04-03 16:40</dd><dt class="titleShort">Korttittel</dt><dd class="titleShort">Forskrift om regler for utdanningsstøtte for 2019–2020 som følge av utbruddet av koronavirus</dd><dt class="title">Tittel</dt><dd class="title">Forskrift om regler for utdanningsstøtte for 2019–2020 som følge av utbruddet av koronavirus (covid-19)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 3. april 2020 med hjemmel i <a href="lov/2005-06-03-37">lov 3. juni 2005 nr. 37</a> om utdanningsstøtte (utdanningsstøtteloven) <a href="lov/2005-06-03-37/§4">§ 4</a> og <a href="lov/2005-06-03-37/§5">§ 5</a>. <br /><strong>Endret</strong> ved <a href="forskrift/2020-05-11-984">forskrifter 11 mai 2020 nr. 984</a>, <a href="forskrift/2020-06-23-1279">23 juni 2020 nr. 1279</a>.</dd><dt class="refid">RefID</dt><dd class="refid">forskrift/2020-04-03-569</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regler for utdanningsstøtte for 2019–2020 som følge av utbruddet av koronavirus (covid-19)</a><ul class="tocSubUl"><li><a href="#paragraf-1">§ 1. Virkeområde og formål</a></li><li><a href="#paragraf-2">§ 2. Anvendelse</a></li><li><a href="#paragraf-3">§ 3. Søknadsfrist og utbetaling</a></li><li><a href="#paragraf-4">§ 4. Utdanning i utlandet</a></li><li><a href="#paragraf-5">§ 5. Midlertidig flytting til foreldrehjemmet og fravær fra utdanningen</a></li><li><a href="#paragraf-6">§ 6. Stipend til søkere med nedsatt funksjonsevne</a></li><li><a href="#paragraf-7">§ 7. Tilleggslån ved nedgang i inntekt på grunn av utbrudd av covid-19</a></li><li><a href="#paragraf-8">§ 8. Tilbakebetaling av lån og stipend for våren 2020 i forbindelse med søknad om dagpenger</a></li><li><a href="#paragraf-9">§ 9. Inntektsgrenser ved behovsprøving av stipend</a></li><li><a href="#paragraf-10">§ 10. Ikraftttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-04-03-569" id="dokument"><h1>Forskrift om regler for utdanningsstøtte for 2019–2020 som følge av utbruddet av koronavirus (covid-19)</h1><article class="legalArticle" data-lovdata-URL="SF/forskrift/2020-04-03-569/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Forskriften gjelder søkere som er omfattet av <a href="forskrift/2019-03-15-254">forskrift 15. mars 2019 nr. 254</a> om tildeling av utdanningsstøtte for undervisningsåret 2019–2020. Forskriften skal øke tilgangen til lån og stipend for å motvirke negative økonomiske konsekvenser av utbruddet av koronavirus.</article></article><article class="legalArticle" data-lovdata-URL="SF/forskrift/2020-04-03-569/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse</span></h2><article class="legalP" id="paragraf-2-ledd-1">Reglene i <a href="forskrift/2019-03-15-254">forskrift 15. mars 2019 nr. 254</a> om tildeling av utdanningsstøtte for undervisningsåret 2019–2020 gjelder med de tilpasningene som følger av denne forskriften.</article></article><article class="legalArticle" data-lovdata-URL="SF/forskrift/2020-04-03-569/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknadsfrist og utbetaling</span></h2><article class="legalP" id="paragraf-3-ledd-1">Søknadsfristen 15. mars for våren 2020 utvides til 15. april.</article><article class="legalP" id="paragraf-3-ledd-2">Utbetaling i april av lån og stipend for våren 2020 inkluderer så langt det er mulig også beløpet søkeren har rett til for resten av semesteret.</article></article><article class="legalArticle" data-lovdata-URL="SF/forskrift/2020-04-03-569/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utdanning i utlandet</span></h2><article class="legalP" id="paragraf-4-ledd-1">Følgende vilkår i <a href="forskrift/2019-03-15-254">forskrift 15. mars 2019 nr. 254</a> om tildeling av utdanningsstøtte for undervisningsåret 2019–2020 skal ikke gjelde våren 2020:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">§ 3-1 andre ledd</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">§ 6-4</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">§ 35-3.</article></article></li></ol></article><article class="legalP" id="paragraf-4-ledd-2">Søkere som reiser hjem og avbryter utdanningen i utlandet i perioden med utbrudd av koronavirus på grunn av reiseråd fra norske myndigheter eller råd fra utdanningsinstitusjonen, har rett til å beholde lån og stipend for våren 2020.</article><article class="legalP" id="paragraf-4-ledd-3">Søkere som har fått lån og stipend til utdanning i utlandet våren 2020, men ikke startet utdanningen, har rett til å beholde basisstøtte, bostipend og grunnstipend dersom begrensninger som følge av koronavirus-utbruddet er årsaken til manglende oppstart i utdanningen. Dersom søkeren har hatt utgifter til reiser og skolepenger, og disse utgiftene ikke refunderes av forsikringsselskap eller lærested, har søkeren i tillegg rett til å beholde lån og stipend til reiser og skolepenger.</article></article><article class="legalArticle" data-lovdata-URL="SF/forskrift/2020-04-03-569/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Midlertidig flytting til foreldrehjemmet og fravær fra utdanningen</span></h2><article class="legalP" id="paragraf-5-ledd-1">Midlertidig flytting til foreldrehjemmet våren 2020 på grunn av utbrudd av koronavirus regnes ikke som å bo sammen med foreldrene etter <a href="forskrift/2019-03-15-254">forskrift 15. mars 2019 nr. 254</a> om tildeling av utdanningsstøtte for undervisningsåret 2019–2020 <a href="forskrift/2019-03-15-254/§17-2">§ 17-2</a>, <a href="forskrift/2019-03-15-254/§23-1">§ 23-1</a> og <a href="forskrift/2019-03-15-254/§26-2">§ 26-2</a>.</article><article class="legalP" id="paragraf-5-ledd-2"><a href="forskrift/2019-03-15-254">Forskrift 15. mars 2019 nr. 254</a> om tildeling av utdanningsstøtte for undervisningsåret 2019–2020 <a href="forskrift/2019-03-15-254/§3-2">§ 3-2</a> første ledd skal ikke gjelde våren 2020.</article></article><article class="legalArticle" data-lovdata-URL="SF/forskrift/2020-04-03-569/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Stipend til søkere med nedsatt funksjonsevne</span></h2><article class="legalP" id="paragraf-6-ledd-1">I <a href="forskrift/2019-03-15-254">forskrift 15. mars 2019 nr. 254</a> om tildeling av utdanningsstøtte for undervisningsåret 2019–2020 skal <a href="forskrift/2019-03-15-254/§43-1">§ 43-1</a> andre ledd ikke gjelde våren 2020 ved arbeid i sentrale samfunnsfunksjoner som for eksempel helse- og omsorgssektoren, ved innkalling til tjeneste i Heimevernet eller Sivilforsvaret, eller ved annet sikkerhets- og beredskapsarbeid i perioden med utbrudd av koronavirus.</article></article><article class="legalArticle" data-lovdata-URL="SF/forskrift/2020-04-03-569/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilleggslån ved nedgang i inntekt på grunn av utbrudd av covid-19</span></h2><article class="legalP" id="paragraf-7-ledd-1">En søker som har hatt nedgang i inntekt i perioden 1. mars til 15. juni 2020 på grunn av utbruddet av covid-19, som er 18 år eller eldre, som har rett til lån og stipend etter 1. mars 2020, og som omfattes av tredje del i forskrift om tildeling av utdanningsstøtte for undervisningsåret 2019–2020, har våren 2020 rett til et tilleggslån på 26&#xa0;000 kroner.</article><article class="legalP" id="paragraf-7-ledd-2">En søker som har hatt nedgang i inntekt i perioden 1. mars til 15. juni 2020 på grunn av utbruddet av covid-19, som har rett til lån og stipend etter 1. mars 2020, og som i 2019–2020 har mottatt lån etter § 23-1 eller § 23-2 i forskrift om tildeling av utdanningsstøtte for undervisningsåret 2019–2020, har våren 2020 rett til et tilleggslån på 13&#xa0;000 kroner.</article><article class="legalP" id="paragraf-7-ledd-3">8&#xa0;000 kroner av tilleggslånet blir gjort om til stipend i ettertid.</article><article class="changesToParent">Tilføyd ved <a href="forskrift/2020-05-11-984">forskrift 11 mai 2020 nr. 984</a>.</article></article><article class="legalArticle" data-lovdata-URL="SF/forskrift/2020-04-03-569/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling av lån og stipend for våren 2020 i forbindelse med søknad om dagpenger</span></h2><article class="legalP" id="paragraf-8-ledd-1">Ved tilbakebetaling av lån og stipend for våren 2020 fra en søker som har fått lån og stipend på grunnlag av søknad i perioden 16. mars til og med 15. april 2020, gjelder ikke § 8-5 i forskrift om tildeling av utdanningsstøtte for undervisningsåret 2019–2020, dersom årsaken til tilbakebetalingen er at søkeren ønsker å søke om dagpenger.</article><article class="changesToParent">Tilføyd ved <a href="forskrift/2020-05-11-984">forskrift 11 mai 2020 nr. 984</a>.</article></article><article class="legalArticle" data-lovdata-URL="SF/forskrift/2020-04-03-569/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Inntektsgrenser ved behovsprøving av stipend</span></h2><article class="legalP" id="paragraf-9-ledd-1">Ved behovsprøving etter kapittel 29 i forskrift om tildeling av utdanningsstøtte for undervisningsåret 2019–2020, ses det bort fra inntekt som er opptjent i perioden 1. mars til og med 31. august 2020, dersom inntekten er vederlag for arbeid relatert til covid-19-pandemien<ol class="defaultList" type="a"><li data-name="a." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">i helse- og omsorgssektoren</article></article></li><li data-name="b." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">i forbindelse med beordring til tjeneste i Heimevernet eller Sivilforsvaret</article></article></li><li data-name="c." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">utført av politistudenter som melder seg til tjeneste i politiet eller til beredskapsarbeid.</article></article></li></ol></article><article class="changesToParent">Tilføyd ved <a href="forskrift/2020-06-23-1279">forskrift 23 juni 2020 nr. 1279</a>.</article></article><article class="legalArticle" data-lovdata-URL="SF/forskrift/2020-04-03-569/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikraftttredelse</span></h2><article class="legalP" id="paragraf-10-ledd-1">Forskriften trer i kraft straks.</article><article class="changesToParent">Endret ved <a href="forskrift/2020-05-11-984">forskrifter 11 mai 2020 nr. 984</a> (tidligere § 7), <a href="forskrift/2020-06-23-1279">23 juni 2020 nr. 1279</a> (tidligere § 9).</article></article></main></body></html>