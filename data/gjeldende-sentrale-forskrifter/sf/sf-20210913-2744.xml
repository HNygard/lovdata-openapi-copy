<!DOCTYPE html><html lang="no"><head><title>Forskrift til tolkeloven (tolkeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-13-2744</dd><dt class="dokid">DokumentID</dt><dd class="dokid">SF/forskrift/2021-09-13-2744</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Integreringsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-12-22-3828">forskrift/2021-12-22-3828</a> fra 2022-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2020-07-02-1525">forskrift/2020-07-02-1525</a></li><li><a href="forskrift/1997-06-06-571">forskrift/1997-06-06-571</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2021-06-11-79/§7">lov/2021-06-11-79/§7</a></li><li><a href="lov/2021-06-11-79/§9">lov/2021-06-11-79/§9</a></li><li><a href="lov/2021-06-11-79/§11">lov/2021-06-11-79/§11</a></li><li><a href="lov/2021-06-11-79/§14">lov/2021-06-11-79/§14</a></li><li><a href="lov/2021-06-11-79/§17">lov/2021-06-11-79/§17</a></li><li><a href="lov/2021-06-11-79/§18">lov/2021-06-11-79/§18</a></li><li><a href="lov/2020-11-06-127/§45">lov/2020-11-06-127/§45</a></li><li><a href="lov/2005-05-20-28/§411">lov/2005-05-20-28/§411</a></li><li><a href="lov/1902-05-22-10/§332">lov/1902-05-22-10/§332</a></li></ul></dd><dt class="dateOfPublication">Kunngjort</dt><dd class="dateOfPublication">2021-09-14 15:00</dd><dt class="lastupdated">Rettet</dt><dd class="lastupdated">2024-10-15 (§ 5)</dd><dt class="titleShort">Korttittel</dt><dd class="titleShort">Tolkeforskriften</dd><dt class="title">Tittel</dt><dd class="title">Forskrift til tolkeloven (tolkeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 13. september 2021 med hjemmel i <a href="lov/2021-06-11-79/§7">lov 11. juni 2021 nr. 79 om offentlige organers ansvar for bruk av tolk mv. (tolkeloven) § 7</a> fjerde ledd, <a href="lov/2021-06-11-79/§9">§ 9</a> tredje ledd, <a href="lov/2021-06-11-79/§11">§ 11</a> andre ledd, <a href="lov/2021-06-11-79/§14">§ 14</a> andre ledd, <a href="lov/2021-06-11-79/§17">§ 17</a> fjerde ledd og <a href="lov/2021-06-11-79/§18">§ 18</a> tredje ledd, <a href="lov/2020-11-06-127/§45">lov 6. november 2020 nr. 127 om integrering gjennom opplæring, utdanning og arbeid (integreringsloven) § 45</a> og <a href="lov/1902-05-22-10/§332">Almindelig borgerlig Straffelov (Straffeloven) 22. mai 1902 nr. 10 § 332</a>, jf. <a href="lov/2005-05-20-28/§411">lov 20. mai 2005 nr. 28 om straff (straffeloven) § 411</a>. <br /><strong>Endret</strong> ved forskrift <a href="forskrift/2021-12-22-3828">22 des 2021 nr. 3828</a> (i kraft 1 jan 2022, departementsendring). <br /> <strong>Rettet</strong> 15.10.2024 (§ 5).</dd><dt class="refid">RefID</dt><dd class="refid">forskrift/2021-09-13-2744</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til tolkeloven (tolkeforskriften)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål og virkeområde</a></li><li><a href="#kapittel-1-paragraf-2">§ 2. Retningslinjer for bestilling og bruk av tolk</a></li></ul></li><li><a href="#kapittel-2" data-child-interval="§§ 3 – 8">Kapittel 2. God tolkeskikk</a><ul class="tocSubUl"><li><a href="#kapittel-2-paragraf-1">§ 3. Tilstrekkelig tolkefaglig kompetanse</a></li><li><a href="#kapittel-2-paragraf-2">§ 4. Tolkens oppgave</a></li><li><a href="#kapittel-2-paragraf-3">§ 5. Tolkens opptreden</a></li><li><a href="#kapittel-2-paragraf-4">§ 6. Misbruk av informasjon</a></li><li><a href="#kapittel-2-paragraf-5">§ 7. Forsvarlig utførelse av tolkeoppdraget</a></li><li><a href="#kapittel-2-paragraf-6">§ 8. Bruk av tittel ved skriftlige oversettelser</a></li></ul></li><li><a href="#kapittel-3" data-child-interval="§§ 9 – 15">Kapittel 3. Behandling av personopplysninger og Nasjonalt tolkeregister</a><ul class="tocSubUl"><li><a href="#kapittel-3-paragraf-1">§ 9. Forvaltning av Nasjonalt tolkeregister</a></li><li><a href="#kapittel-3-paragraf-2">§ 10. Krav til oppføring i Nasjonalt tolkeregister</a></li><li><a href="#kapittel-3-paragraf-3">§ 11. Kvalifikasjonskategorier i Nasjonalt tolkeregister</a></li><li><a href="#kapittel-3-paragraf-4">§ 12. Tolker med godkjente tolkefaglige kvalifikasjoner fra en annen stat</a></li><li><a href="#kapittel-3-paragraf-5">§ 13. Opplysninger som kan inngå i Nasjonalt tolkeregister</a></li><li><a href="#kapittel-3-paragraf-6">§ 14. Tolkens opplysningsplikt</a></li><li><a href="#kapittel-3-paragraf-7">§ 15. Sletting av opplysninger</a></li></ul></li><li><a href="#kapittel-4" data-child-interval="§§ 16 – 19">Kapittel 4. Statsautorisasjonsordningen for tolker</a><ul class="tocSubUl"><li><a href="#kapittel-4-paragraf-1">§ 16. Gjennomføring av statsautorisasjonsprøven</a></li><li><a href="#kapittel-4-paragraf-2">§ 17. Oppmelding til statsautorisasjonsprøven</a></li><li><a href="#kapittel-4-paragraf-3">§ 18. Statsautorisasjonsprøve i tolking</a></li><li><a href="#kapittel-4-paragraf-4">§ 19. Bedømmelse, begrunnelse og klage</a></li></ul></li><li><a href="#kapittel-5" data-child-interval="§§ 20 – 21">Kapittel 5. Administrative bestemmelser</a><ul class="tocSubUl"><li><a href="#kapittel-5-paragraf-1">§ 20. Gebyr</a></li><li><a href="#kapittel-5-paragraf-2">§ 21. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-09-13-2744" id="dokument"><h1>Forskrift til tolkeloven (tolkeforskriften)</h1><section class="section" data-name="kap1" id="kapittel-1" data-lovdata-URL="SF/forskrift/2021-09-13-2744/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2021-09-13-2744/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Forskriften utfyller og presiserer <a href="lov/2021-06-11-79">tolkeloven</a>.</article></article><article class="legalArticle" data-lovdata-URL="SF/forskrift/2021-09-13-2744/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Retningslinjer for bestilling og bruk av tolk</span></h3><article class="legalP" id="kapittel-1-paragraf-2-ledd-1">Retningslinjer for bestilling og bruk av tolk skal minst inneholde rutiner for bestilling av tolk, en angivelse av situasjoner der det foreligger plikt til å bruke tolk etter <a href="lov/2021-06-11-79/§6">tolkeloven § 6</a> første ledd og veiledning i bruk av tolk og fjerntolking.</article><article class="legalP" id="kapittel-1-paragraf-2-ledd-2">Retningslinjene bør også inneholde en angivelse av situasjoner der det er behov for tolk etter <a href="lov/2021-06-11-79/§6">tolkeloven § 6</a> andre ledd.</article></article></section><section class="section" data-name="kap2" id="kapittel-2" data-lovdata-URL="SF/forskrift/2021-09-13-2744/KAPITTEL_2"><h2>Kapittel 2. God tolkeskikk</h2><article class="legalArticle" data-lovdata-URL="SF/forskrift/2021-09-13-2744/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tilstrekkelig tolkefaglig kompetanse</span></h3><article class="legalP" id="kapittel-2-paragraf-1-ledd-1">Tolken skal ikke påta seg oppdrag uten å ha tilstrekkelig tolkefaglig kompetanse. Med tilstrekkelig tolkefaglig kompetanse menes å være kvalifisert, jf. <a href="lov/2021-06-11-79/§7">tolkeloven § 7</a>, og ha eventuell annen kompetanse som er nødvendig for det enkelte oppdraget, for eksempel i fagterminologi.</article></article><article class="legalArticle" data-lovdata-URL="SF/forskrift/2021-09-13-2744/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tolkens oppgave</span></h3><article class="legalP" id="kapittel-2-paragraf-2-ledd-1">Tolken skal tolke nøyaktig det som blir sagt i samtalen, uten å endre, holde tilbake eller legge til innhold. Under oppdraget skal tolken ikke utføre andre oppgaver enn å tolke. Tolker for personer med kombinert syns- og hørselshemming kan også opptre som ledsager og tolke visuell og auditiv informasjon.</article><article class="legalP" id="kapittel-2-paragraf-2-ledd-2">Dersom tolken oppdager at noe er tolket feil eller er utelatt, og det kan ha betydning for utfallet av saken, skal tolken informere partene.</article></article><article class="legalArticle" data-lovdata-URL="SF/forskrift/2021-09-13-2744/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tolkens opptreden</span></h3><article class="legalP" id="kapittel-2-paragraf-3-ledd-1">Tolken skal opptre upartisk og ikke la egne holdninger eller meninger påvirke arbeidet.</article></article><article class="legalArticle" data-lovdata-URL="SF/forskrift/2021-09-13-2744/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Misbruk av informasjon</span></h3><article class="legalP" id="kapittel-2-paragraf-4-ledd-1">Tolken skal ikke i vinnings eller annen hensikt misbruke informasjon som han eller hun har fått kjennskap til gjennom tolking.</article></article><article class="legalArticle" data-lovdata-URL="SF/forskrift/2021-09-13-2744/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forsvarlig utførelse av tolkeoppdraget</span></h3><article class="legalP" id="kapittel-2-paragraf-5-ledd-1">Tolken skal forsikre seg om at faglige og praktiske forhold ved oppdraget ligger til rette for at tolking kan utføres på en forsvarlig måte.</article><article class="legalP" id="kapittel-2-paragraf-5-ledd-2">Tolken skal gi beskjed til oppdragsgiver når tolking ikke kan skje på en forsvarlig måte.</article></article><article class="legalArticle" data-lovdata-URL="SF/forskrift/2021-09-13-2744/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av tittel ved skriftlige oversettelser</span></h3><article class="legalP" id="kapittel-2-paragraf-6-ledd-1">Tittelen statsautorisert tolk skal ikke brukes ved skriftlige oversettelser.</article></article></section><section class="section" data-name="kap3" id="kapittel-3" data-lovdata-URL="SF/forskrift/2021-09-13-2744/KAPITTEL_3"><h2>Kapittel 3. Behandling av personopplysninger og Nasjonalt tolkeregister</h2><article class="legalArticle" data-lovdata-URL="SF/forskrift/2021-09-13-2744/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forvaltning av Nasjonalt tolkeregister</span></h3><article class="legalP" id="kapittel-3-paragraf-1-ledd-1">Integrerings- og mangfoldsdirektoratet er behandlingsansvarlig for Nasjonalt tolkeregister, jf. <a href="lov/2021-06-11-79/§17">tolkeloven § 17</a>.</article></article><article class="legalArticle" data-lovdata-URL="SF/forskrift/2021-09-13-2744/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til oppføring i Nasjonalt tolkeregister</span></h3><article class="legalP" id="kapittel-3-paragraf-2-ledd-1">For å bli oppført i registeret må søkeren:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">være myndig etter norsk lov</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">ha oppholdstillatelse eller oppholdsrett som danner grunnlag for arbeid</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">framlegge nødvendig dokumentasjon på formelle tolkefaglige kvalifikasjoner i samsvar med kvalifikasjonskravene i <a href="forskrift/2021-09-13-2744/§11">§ 11</a>.</article></article></li></ol></article></article><article class="legalArticle" data-lovdata-URL="SF/forskrift/2021-09-13-2744/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kvalifikasjonskategorier i Nasjonalt tolkeregister</span></h3><article class="legalP" id="kapittel-3-paragraf-3-ledd-1">Følgende kvalifikasjonskategorier brukes i Nasjonalt tolkeregister:<ul class="defaultList"><li><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Kategori A: Statsautorisasjon i tolking og bachelorgrad i tolking</article></article></li><li><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Kategori B: (i) Bachelorgrad i tolking eller (ii) statsautorisasjon i tolking og grunnemne i tolking i offentlig sektor (30 studiepoeng)</article></article></li><li><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Kategori C: Statsautorisasjon i tolking</article></article></li><li><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">Kategori D: Grunnemne i tolking i offentlig sektor (30 studiepoeng)</article></article></li><li><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">Kategori E: (i) Tospråktest og kurs i tolkens ansvarsområde eller (ii) statsautorisert translatør og kurs i tolkens ansvarsområde eller (iii) fagoversetter og kurs i tolkens ansvarsområde.</article></article></li></ul></article></article><article class="legalArticle" data-lovdata-URL="SF/forskrift/2021-09-13-2744/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tolker med godkjente tolkefaglige kvalifikasjoner fra en annen stat</span></h3><article class="legalP" id="kapittel-3-paragraf-4-ledd-1">Tolker som har ervervet eller fått sine tolkefaglige kvalifikasjoner godkjent i en annen stat, kan få godkjenning etter <a href="lov/2017-06-16-69">yrkeskvalifikasjonsloven</a>. Ved godkjenning kan tolken søke oppføring i Nasjonalt tolkeregister og bli oppført i den kategorien som tilsvarer tolkens dokumenterte kvalifikasjoner.</article></article><article class="legalArticle" data-lovdata-URL="SF/forskrift/2021-09-13-2744/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Opplysninger som kan inngå i Nasjonalt tolkeregister</span></h3><article class="legalP" id="kapittel-3-paragraf-5-ledd-1">Følgende opplysninger kan inngå i Nasjonalt tolkeregister om den enkelte tolk:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">navn</article></article></li><li data-name="b." value="2"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">kjønn</article></article></li><li data-name="c." value="3"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">telefonnummer og e-postadresse</article></article></li><li data-name="d." value="4"><article class="listArticle" id="kapittel-3-paragraf-5-ledd-1-punkt-4"><article class="legalP" id="kapittel-3-paragraf-5-ledd-1-punkt-4-ledd-1">personnummer eller D-nummer</article></article></li><li data-name="e." value="5"><article class="listArticle" id="kapittel-3-paragraf-5-ledd-1-punkt-5"><article class="legalP" id="kapittel-3-paragraf-5-ledd-1-punkt-5-ledd-1">folkeregistrert adresse</article></article></li><li data-name="f." value="6"><article class="listArticle" id="kapittel-3-paragraf-5-ledd-1-punkt-6"><article class="legalP" id="kapittel-3-paragraf-5-ledd-1-punkt-6-ledd-1">språk</article></article></li><li data-name="g." value="7"><article class="listArticle" id="kapittel-3-paragraf-5-ledd-1-punkt-7"><article class="legalP" id="kapittel-3-paragraf-5-ledd-1-punkt-7-ledd-1">formelle tolkefaglige kvalifikasjoner</article></article></li><li data-name="h." value="8"><article class="listArticle" id="kapittel-3-paragraf-5-ledd-1-punkt-8"><article class="legalP" id="kapittel-3-paragraf-5-ledd-1-punkt-8-ledd-1">tidspunktet for oppføring i registeret</article></article></li><li data-name="i." value="9"><article class="listArticle" id="kapittel-3-paragraf-5-ledd-1-punkt-9"><article class="legalP" id="kapittel-3-paragraf-5-ledd-1-punkt-9-ledd-1">tidspunktene for oppnåelse av formelle tolkefaglige kvalifikasjoner</article></article></li><li data-name="j." value="10"><article class="listArticle" id="kapittel-3-paragraf-5-ledd-1-punkt-10"><article class="legalP" id="kapittel-3-paragraf-5-ledd-1-punkt-10-ledd-1">tolkekort, inkludert dato for utstedelse, nummer, gyldighet</article></article></li><li data-name="k." value="11"><article class="listArticle" id="kapittel-3-paragraf-5-ledd-1-punkt-11"><article class="legalP" id="kapittel-3-paragraf-5-ledd-1-punkt-11-ledd-1">kapasitet.</article></article></li></ol></article><article class="legalP" id="kapittel-3-paragraf-5-ledd-2">Opplysninger nevnt i bokstav d skal ikke gjøres tilgjengelig for offentligheten. Opplysninger nevnt i bokstav e kan gjøres tilgjengelig for offentligheten etter samtykke fra tolken.</article></article><article class="legalArticle" data-lovdata-URL="SF/forskrift/2021-09-13-2744/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tolkens opplysningsplikt</span></h3><article class="legalP" id="kapittel-3-paragraf-6-ledd-1">Tolken plikter å oppgi korrekte opplysninger til Integrerings- og mangfoldsdirektoratet ved oppføring i Nasjonalt tolkeregister. Tolken skal påse at alle opplysninger i Nasjonalt tolkeregister er korrekte og har selv ansvar for å kontakte Integrerings- og mangfoldsdirektoratet dersom opplysninger er feil.</article></article><article class="legalArticle" data-lovdata-URL="SF/forskrift/2021-09-13-2744/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sletting av opplysninger</span></h3><article class="legalP" id="kapittel-3-paragraf-7-ledd-1">Integrerings- og mangfoldsdirektoratet skal slette opplysninger om den enkelte tolk dersom de ikke lenger er nødvendige å ha registeret.</article></article></section><section class="section" data-name="kap4" id="kapittel-4" data-lovdata-URL="SF/forskrift/2021-09-13-2744/KAPITTEL_4"><h2>Kapittel 4. Statsautorisasjonsordningen for tolker</h2><article class="legalArticle" data-lovdata-URL="SF/forskrift/2021-09-13-2744/§16" data-name="§16" id="kapittel-4-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gjennomføring av statsautorisasjonsprøven</span></h3><article class="legalP" id="kapittel-4-paragraf-1-ledd-1">OsloMet – storbyuniversitetet er administrativ myndighet for gjennomføringen av tolkeprøven. OsloMet – storbyuniversitetet skal oppnevne en prøvenemnd sammensatt av en leder, tre sensorer og to personer som spiller rollen som tolkebrukere ved gjennomføring av prøven. Prøvenemnda skal utarbeide oppgaver og sensorveiledninger, gjennomføre prøven og evaluere kandidatenes prestasjoner. Sensorene avgjør om prøven er bestått.</article></article><article class="legalArticle" data-lovdata-URL="SF/forskrift/2021-09-13-2744/§17" data-name="§17" id="kapittel-4-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Oppmelding til statsautorisasjonsprøven</span></h3><article class="legalP" id="kapittel-4-paragraf-2-ledd-1">For å melde seg opp til prøven må kandidaten dokumentere norskkunnskaper tilsvarende kravet for generell studiekompetanse. Kandidaten må være myndig etter norsk lov og kunne dokumentere sin identitet.</article><article class="legalP" id="kapittel-4-paragraf-2-ledd-2">Kandidaten betaler fastsatt oppmeldingsgebyr.</article></article><article class="legalArticle" data-lovdata-URL="SF/forskrift/2021-09-13-2744/§18" data-name="§18" id="kapittel-4-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Statsautorisasjonsprøve i tolking</span></h3><article class="legalP" id="kapittel-4-paragraf-3-ledd-1">Statsautorisasjonsprøven i tolking avgjør om kandidaten fyller de faglige kravene for å få bevilling som statsautorisert tolk. Prøven holdes minst én gang i året. Integrerings- og mangfoldsdirektoratet bestemmer hvilke språk prøven skal omfatte i samarbeid med OsloMet – storbyuniversitetet.</article><article class="legalP" id="kapittel-4-paragraf-3-ledd-2">Prøven består av en silingstest og en muntlig prøve i tolking. Personer som har oppnådd bachelorgrad i tolking i offentlig sektor ved et norsk universitet eller en norsk høyskole, kan fritas fra silingstesten.</article><article class="legalP" id="kapittel-4-paragraf-3-ledd-3">I silingstesten testes kandidatene i allmennspråk, terminologi og samfunnsforhold på begge språkområder. Kandidaten må bestå silingstesten for å gå videre til den muntlige prøven.</article><article class="legalP" id="kapittel-4-paragraf-3-ledd-4">I den muntlige prøven testes kandidatene i praktiske ferdigheter i å tolke, inkludert adekvat språkbruk, sentrale samfunnsforhold på begge språkområder og god tolkeskikk. Den muntlige prøven skal inneholde dialoger og monologer på norsk og tolkespråket. Kandidatene skal også eksamineres i tolketeknikk og tolkeetikk.</article></article><article class="legalArticle" data-lovdata-URL="SF/forskrift/2021-09-13-2744/§19" data-name="§19" id="kapittel-4-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Bedømmelse, begrunnelse og klage</span></h3><article class="legalP" id="kapittel-4-paragraf-4-ledd-1">Statsautorisasjonsprøven bedømmes med betegnelsene bestått og ikke bestått.</article><article class="legalP" id="kapittel-4-paragraf-4-ledd-2">Reglene om klage og rett til begrunnelse i <a href="lov/2005-04-01-15/§5-3">universitets- og høyskoleloven § 5-3</a> gjelder tilsvarende.</article><article class="legalP" id="kapittel-4-paragraf-4-ledd-3">Kandidaten kan klage på formelle feil, jf. <a href="lov/2005-04-01-15/§5-2">universitets- og høyskoleloven § 5-2</a>. Slik klage behandles av klagenemnda ved OsloMet – storbyuniversitetet.</article><article class="legalP" id="kapittel-4-paragraf-4-ledd-4">En person kan gå opp til prøven tre ganger i samme tolkespråk.</article><article class="legalP" id="kapittel-4-paragraf-4-ledd-5">Utfallet av prøven formidles til Integrerings- og mangfoldsdirektoratet som deretter kan gi bevilling som statsautorisert tolk etter <a href="lov/2021-06-11-79/§18">tolkeloven § 18</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2021-09-13-2744/KAPITTEL_5"><h2>Kapittel 5. Administrative bestemmelser</h2><article class="legalArticle" data-lovdata-URL="SF/forskrift/2021-09-13-2744/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Gebyr</span></h3><article class="legalP" id="kapittel-5-paragraf-1-ledd-1">Gebyr for manglende oppmøte etter <a href="lov/2021-06-11-79/§11">tolkeloven § 11</a> kan bare kreves dersom personen er kjent med at det er bestilt tolk og at det kan kreves gebyr ved manglende oppmøte.</article><article class="legalP" id="kapittel-5-paragraf-1-ledd-2">Gebyret fastsettes på bakgrunn av utgiften til bruk av tolk, oppad begrenset til 1/2 av det offentlige rettsgebyret, jf. <a href="lov/1982-12-17-86">rettsgebyrloven</a>.</article><article class="legalP" id="kapittel-5-paragraf-1-ledd-3">Skyldig gebyr er tvangsgrunnlag for utlegg.</article></article><article class="legalArticle" data-lovdata-URL="SF/forskrift/2021-09-13-2744/§21" data-name="§21" id="kapittel-5-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Forskriften trer i kraft 1. januar 2022.</article><article class="legalP" id="kapittel-5-paragraf-2-ledd-2">Fra samme tidspunkt oppheves følgende forskrifter:<ol class="defaultList" type="1"><li data-name="1." value="1"><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1"><a href="forskrift/1997-06-06-571">Forskrift 6. juni 1997 nr. 571 om bevilling som statsautorisert tolk og tolkeprøven</a>.</article></article></li><li data-name="2." value="2"><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1"><a href="forskrift/2020-07-02-1525">Forskrift 2. juli 2020 nr. 1525 om Nasjonalt tolkeregister</a>.</article></article></li></ol></article></article></section></main></body></html>