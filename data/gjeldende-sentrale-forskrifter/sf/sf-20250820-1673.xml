<!DOCTYPE html><html lang="nb"><head><title>Forskrift om unntak fra båndtvang for servicehunder godkjent og tildelt av NAV</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-20-1673</dd><dt class="dokid">DokumentID</dt><dd class="dokid">SF/forskrift/2025-08-20-1673</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">2025-08-20</dd><dt class="basedOn">Hjemmel</dt><dd class="basedOn"><ul><li><a href="lov/2003-07-04-74/§9">lov/2003-07-04-74/§9</a></li><li><a href="forskrift/2023-03-03-304">forskrift/2023-03-03-304</a></li></ul></dd><dt class="dateOfPublication">Kunngjort</dt><dd class="dateOfPublication">2025-08-21 13:45</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om unntak fra båndtvang for servicehunder godkjent og tildelt av NAV</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. august 2025 med hjemmel i <a href="lov/2003-07-04-74/§9/ledd/4">lov 4. juli 2003 nr. 74 om forsvarlig hundehold (hundeloven) § 9 fjerde ledd</a>, jf. <a href="forskrift/2023-03-03-304">delegeringsvedtak 3. mars 2023 nr. 304</a>.</dd><dt class="refid">RefID</dt><dd class="refid">forskrift/2025-08-20-1673</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om unntak fra båndtvang for servicehunder godkjent og tildelt av NAV</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Unntak fra båndtvang</a></li><li><a href="#paragraf-4">§ 4. Krav til tilsyn og kontroll med hunden</a></li><li><a href="#paragraf-5">§ 5. Ansvar</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-08-20-1673" id="dokument"><h1>Forskrift om unntak fra båndtvang for servicehunder godkjent og tildelt av NAV</h1><article class="legalArticle" data-lovdata-URL="SF/forskrift/2025-08-20-1673/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å gi unntak fra båndtvang for servicehunder når de er i aktiv tjeneste for å sikre at disse hundene kan utføre sine oppgaver på en effektiv og trygg måte.</article></article><article class="legalArticle" data-lovdata-URL="SF/forskrift/2025-08-20-1673/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>servicehund:</i> Hunder som er godkjent og tildelt av Arbeids- og velferdsetaten (NAV) som servicehund eller som er under prøving eller trening for slik godkjenning.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>aktiv tjeneste:</i> Perioden hvor servicehunden utfører oppgaver som den er trent til, under ledelse av sin bruker eller en autorisert trener.</article></article></li></ol></article></article><article class="legalArticle" data-lovdata-URL="SF/forskrift/2025-08-20-1673/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra båndtvang</span></h2><article class="legalP" id="paragraf-3-ledd-1">Båndtvang fastsatt i medhold av <a href="lov/2003-07-04-74/§6/ledd/1">hundeloven § 6 første ledd</a> og forskrifter fastsatt med hjemmel i <a href="lov/2003-07-04-74/§6/ledd/2">§ 6 annet ledd</a> og <a href="lov/2003-07-04-74/§7">§ 7</a> gjelder ikke for servicehunder i aktiv tjeneste eller under trening eller prøving for slik tjeneste.</article><article class="legalP" id="paragraf-3-ledd-2">Unntaket i første ledd gjelder bare når servicehunden kan slippes på en aktsom måte slik det er naturlig ut fra bruksformålet.</article><article class="legalP" id="paragraf-3-ledd-3">De alminnelige regler om sikring av hund og vilkår for å la hund være løs jf. <a href="lov/2003-07-04-74/§4">hundeloven § 4</a> gjelder uavhengig av unntaket i første ledd.</article><article class="legalP" id="paragraf-3-ledd-4">Hundeholder skal kunne fremlegge dokumentasjon for at hunden er godkjent servicehund i form av dokument fra NAV for tilsynsmyndigheter etter loven med tilhørende forskrifter.</article></article><article class="legalArticle" data-lovdata-URL="SF/forskrift/2025-08-20-1673/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til tilsyn og kontroll med hunden</span></h2><article class="legalP" id="paragraf-4-ledd-1">Servicehunder som er unntatt fra båndtvang skal:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">være under kontinuerlig tilsyn av hundeholder.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">kun være løs når det er nødvendig for å utføre oppgavene de er trent til.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">ikke utgjøre en fare for mennesker, husdyr, tamrein, vilt eller eiendom.</article></article></li></ol></article></article><article class="legalArticle" data-lovdata-URL="SF/forskrift/2025-08-20-1673/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ansvar</span></h2><article class="legalP" id="paragraf-5-ledd-1">Hundeholderen av servicehunden har ansvar for å sikre at hunden ikke forårsaker skade eller ulempe for andre mennesker eller dyr.</article></article><article class="legalArticle" data-lovdata-URL="SF/forskrift/2025-08-20-1673/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft fra den dato den blir vedtatt.</article></article></main></body></html>