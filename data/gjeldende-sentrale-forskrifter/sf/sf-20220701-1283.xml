<!DOCTYPE html><html lang="no"><head><title>Forskrift for strømstøtteordningen for frivillig sektor</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-07-01-1283</dd><dt class="dokid">DokumentID</dt><dd class="dokid">SF/forskrift/2022-07-01-1283</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for sivilsamfunn og idrett</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-10</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-01-10-22">forskrift/2025-01-10-22</a></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2022-07-04 14:25</dd><dt class="title">Tittel</dt><dd class="title">Forskrift for strømstøtteordningen for frivillig sektor</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 1. juli 2022 med hjemmel i Stortingets budsjettvedtak, jf. <a href="forarbeid/prop-78-s-202122">Prop.78 S (2021–2022)</a>. <br /> <strong>Endret</strong> ved forskrifter <a href="forskrift/2022-12-20-2342">20 des 2022 nr. 2342</a>, <a href="forskrift/2023-06-19-974">19 juni 2023 nr. 974</a>, <a href="forskrift/2024-01-12-64">12 jan 2024 nr. 64</a>,  <a href="forskrift/2025-01-10-22">10 jan 2025 nr. 22</a>.</dd><dt class="refid">RefID</dt><dd class="refid">forskrift/2022-07-01-1283</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for strømstøtteordningen for frivillig sektor</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hvem kan søke</a></li><li><a href="#paragraf-3">§ 3. Hvilke kostnader kan kompenseres</a></li><li><a href="#paragraf-4">§ 4. Beregning av tilskudd</a></li><li><a href="#paragraf-5">§ 5. Krav til søknaden</a></li><li><a href="#paragraf-6">§ 6. Varighet</a></li><li><a href="#paragraf-7">§ 7. Forvaltning</a></li><li><a href="#paragraf-8">§ 8. Klageadgang</a></li><li><a href="#paragraf-9">§ 9. Tilbakebetaling</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-07-01-1283" id="dokument"><h1>Forskrift for strømstøtteordningen for frivillig sektor</h1><article class="legalArticle" data-lovdata-URL="SF/forskrift/2022-07-01-1283/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å motvirke negative konsekvenser av de høye strømprisene i frivillig sektor.</article></article><article class="legalArticle" data-lovdata-URL="SF/forskrift/2022-07-01-1283/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem kan søke</span></h2><article class="legalP" id="paragraf-2-ledd-1">Følgende organisasjoner har rett til å søke:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Virksomheter som er registrert i Frivillighetsregisteret</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Virksomheter som ikke er i Frivillighetsregisteret, kan søke dersom eiere/medlemmer med bestemmende innflytelse er registrert i Frivillighetsregisteret</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Andre frivillige virksomheter som ikke dekkes under a. og b. kan motta støtte dersom virksomheten hovedsakelig drives av frivillig arbeidsinnsats og hvor det ikke er anledning for privatpersoner eller kommersielle foretak å oppnå økonomiske fordeler fra virksomheten. Frivillig arbeidsinnsats skal forstås som mennesker som bidrar uten lønn eller annen form for økonomisk motytelse, verken nå eller i fremtiden.</article></article></li></ol></article><article class="legalP" id="paragraf-2-ledd-2">Søker må ha organisasjonsnummer.</article></article><article class="legalArticle" data-lovdata-URL="SF/forskrift/2022-07-01-1283/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvilke kostnader kan kompenseres</span></h2><article class="legalP" id="paragraf-3-ledd-1">Tilskuddsordningen vil kun gjelde strømforbruk med strømpris på over 73 øre per kWt. Terskelverdien endres til 75 øre per kWt for strømforbruk fra og med 1. januar 2025.</article><article class="legalP" id="paragraf-3-ledd-2">Følgende skal ikke kompenseres:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Strømforbruk knyttet til utføring av offentlig lovpålagte oppgaver på oppdrag fra stat, fylkeskommune eller kommune.</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Økonomisk virksomhet hvor kompensasjon til denne virksomheten er i strid med <a href="lov/1992-11-27-109/eøsl">EØS-avtalens</a> regler om offentlig støtte.</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Strømutgifter som allerede er kompensert gjennom de statlige strømstøtteordningene for husholdninger eller landbruket.</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Strømutgifter til virksomheter som er under konkursbehandling.</article></article></li></ol></article><article class="changesToParent">Endret ved forskrifter <a href="forskrift/2024-01-12-64">12 jan 2024 nr. 64</a>, <a href="forskrift/2025-01-10-22">10 jan 2025 nr. 22</a>.</article></article><article class="legalArticle" data-lovdata-URL="SF/forskrift/2022-07-01-1283/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av tilskudd</span></h2><article class="legalP" id="paragraf-4-ledd-1">Tilskuddet beregnes basert på dokumentert strømforbruk. Forbruket per time beregnes ved hjelp av et gjennomsnittlig forbruksmønster for frivillige organisasjoner. For strømforbruk i 2024 får tilskuddsmottakere dekket 90 pst. av prisforskjellen mellom 73 øre per kWt og timesprisene. For strømforbruk fra og med 1. januar 2025 endres terskelverdien til 75 øre per kWt.</article><article class="changesToParent">Endret ved forskrifter <a href="forskrift/2022-12-20-2342">20 des 2022 nr. 2342</a>, <a href="forskrift/2023-06-19-974">19 juni 2023 nr. 974</a>, <a href="forskrift/2024-01-12-64">12 jan 2024 nr. 64</a>, <a href="forskrift/2025-01-10-22">10 jan 2025 nr. 22</a>.</article></article><article class="legalArticle" data-lovdata-URL="SF/forskrift/2022-07-01-1283/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknaden</span></h2><article class="legalP" id="paragraf-5-ledd-1">Virksomheter som får tilskudd etter denne forskriften, må dokumentere utgifter til strøm eller fjernvarme. Det gjennomføres kvartalsvise søknadsrunder. Ved svært lav støttesats kan Lotteri- og stiftelsestilsynet vurdere å slå sammen to søknadsrunder, slik at det beregnes og utbetales strømstøtte for to kvartaler av gangen.</article><article class="changesToParent">Endret ved forskrift <a href="forskrift/2024-01-12-64">12 jan 2024 nr. 64</a>.</article></article><article class="legalArticle" data-lovdata-URL="SF/forskrift/2022-07-01-1283/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Varighet</span></h2><article class="legalP" id="paragraf-6-ledd-1">Tilskuddsordningen er midlertidig i perioden april 2022–desember 2025.</article><article class="changesToParent">Endret ved forskrifter <a href="forskrift/2022-12-20-2342">20 des 2022 nr. 2342</a>, <a href="forskrift/2023-06-19-974">19 juni 2023 nr. 974</a>, <a href="forskrift/2024-01-12-64">12 jan 2024 nr. 64</a>, <a href="forskrift/2025-01-10-22">10 jan 2025 nr. 22</a>.</article></article><article class="legalArticle" data-lovdata-URL="SF/forskrift/2022-07-01-1283/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forvaltning</span></h2><article class="legalP" id="paragraf-7-ledd-1">Lotteri- og stiftelsestilsynet forvalter ordningen på vegne av Kultur- og likestillingsdepartementet.</article></article><article class="legalArticle" data-lovdata-URL="SF/forskrift/2022-07-01-1283/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" id="paragraf-8-ledd-1">Vedtak kan påklages, jf. <a href="lov/1967-02-10/§28">forvaltningsloven § 28</a> første ledd. Kultur- og likestillingsdepartementet er klageinstans for Lotteri- og stiftelsestilsynets vedtak etter forskriften.</article></article><article class="legalArticle" data-lovdata-URL="SF/forskrift/2022-07-01-1283/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling</span></h2><article class="legalP" id="paragraf-9-ledd-1">Dersom det kommer frem nye opplysninger om at utbetalt tilskudd ikke er gitt i samsvar med forutsetningene, kan departementet eller tilskuddsforvalter kreve hele eller deler av tilskuddet tilbakebetalt, stoppe videre utbetalinger eller trekke fra beløp i senere tildeling av tilskudd. Dersom det utbetales uberettiget eller feil tilskudd kan dette også helt eller delvis kreves tilbake.</article></article><article class="legalArticle" data-lovdata-URL="SF/forskrift/2022-07-01-1283/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft fra 1. juli 2022.</article></article></main></body></html>