<!DOCTYPE html><html lang="no"><head><title>Forskrift om meldeplikt for helsepersonell ved mistanke om bivirkninger av kosmetikk og kroppspleieprodukter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-27-219</dd><dt class="dokid">DokumentID</dt><dd class="dokid">SF/forskrift/2008-02-27-219</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavd., Mattilsynet</li></ul></dd><dt class="publishedIn">Publisert i</dt><dd class="publishedIn">I 2008 hefte 3</dd><dt class="dateInForce">I kraft fra</dt><dd class="dateInForce">2008-02-27</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-08-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-08-26-1087">forskrift/2019-08-26-1087</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-12-21-126/§14">lov/2005-12-21-126/§14</a></li><li><a href="forskrift/2005-12-29-1770">forskrift/2005-12-29-1770</a></li></ul></dd><dt class="dateOfPublication">Kunngjort</dt><dd class="dateOfPublication">2008-03-11 15:35</dd><dt class="titleShort">Korttittel</dt><dd class="titleShort">Forskrift om bivirkninger av kosmetikk</dd><dt class="title">Tittel</dt><dd class="title">Forskrift om meldeplikt for helsepersonell ved mistanke om bivirkninger av kosmetikk og kroppspleieprodukter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 27. februar 2008 med hjemmel i <a href="lov/2005-12-21-126">lov 21. desember 2005 nr. 126</a> om kosmetikk og kroppspleieprodukt m.m. (kosmetikklova) <a href="lov/2005-12-21-126/§14">§ 14</a> tredje ledd. <br /><strong>Tilføyd hjemmel:</strong> <a href="forskrift/2005-12-29-1770">Delegeringsvedtak 29. desember 2005 nr. 1770</a>. <br /><strong>Endret</strong> ved <a href="forskrift/2012-02-14-146">forskrifter 14 feb 2012 nr. 146</a>, <a href="forskrift/2015-12-18-1740">18 des 2015 nr. 1740</a>, <a href="forskrift/2019-01-18-31">18 jan 2019 nr. 31</a>, <a href="forskrift/2019-03-25-325">25 mars 2019 nr. 325</a>, <a href="forskrift/2019-08-26-1087">26 aug 2019 nr. 1087</a>.</dd><dt class="refid">RefID</dt><dd class="refid">forskrift/2008-02-27-219</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om meldeplikt for helsepersonell ved mistanke om bivirkninger av kosmetikk og kroppspleieprodukter</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Saklig virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Helsepersonells plikt til å rapportere om bivirkninger</a></li><li><a href="#paragraf-5">§ 5. Prosedyre for rapportering av bivirkninger</a></li><li><a href="#paragraf-6">§ 6. Ikrafttredelse mv.</a></li><li><a href="#kapittel-1">Vedlegg 1: Eksempler på produkter som anses som kosmetikk og kroppspleieprodukter i denne forskriften, jf. § 2 a)</a></li><li><a href="#kapittel-2">Vedlegg 2: Eksempler på reaksjoner som regnes som bivirkninger, jf. § 3 b):</a></li><li><a href="#kapittel-3">Vedlegg 3: Informasjon om og bekreftelse på samtykke fra forbruker/pasient (avkryssingsboks)</a></li><li><a href="#kapittel-4">Vedlegg 4: Skjema for melding om bivirkninger ved bruk av kosmetiske produkter</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-02-27-219" id="dokument"><h1>Forskrift om meldeplikt for helsepersonell ved mistanke om bivirkninger av kosmetikk og kroppspleieprodukter</h1><article class="legalArticle" data-lovdata-URL="SF/forskrift/2008-02-27-219/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å medvirke til at produkter som omfattes av <a href="lov/2005-12-21-126">lov 21. desember 2005 nr. 126</a> om kosmetikk og kroppspleieprodukt m.m., er helsemessig sikre.</article></article><article class="legalArticle" data-lovdata-URL="SF/forskrift/2008-02-27-219/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Forskriften omfatter bivirkninger ved bruk av:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Kosmetikk og kroppspleieprodukter</i>, som er alle stoff eller blandinger av stoff som er bestemt til å komme i kontakt med kroppsoverflaten til mennesker, tennene eller slimhinnene i munn- eller nesehulen for bare eller i hovedsak å rense eller parfymere disse delene av kroppen, endre utseendet deres, påvirke kroppslukter, beskytte dem eller holde dem i god stand. Vedlegg 1 inneholder eksempler på produkter som anses som kosmetikk og kroppspleieprodukter i henhold til denne definisjonen.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Legemiddelnære kroppspleieprodukter</i>, som er alle stoff eller blandinger av stoff som er bestemt til å komme i kontakt med kroppsoverflaten til mennesker, tennene eller slimhinnene i munn- eller nesehulen for bare eller i hovedsak å forebygge, lindre eller behandle helseplager som ikke skyldes sykdom.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Tatoveringsprodukter,</i> som er alle stoff eller blandinger av stoff som er bestemt til å bli ført inn i huden til mennesker for å oppnå permanente eller langvarige mønstre, tegninger, streker, felter eller farger på huden, medregnet tatoveringsveske og permanent sminke.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Injeksjonsprodukter</i>, som er alle stoff eller blandinger av stoff som er bestemt til å bli ført inn i huden til mennesker for å endre hudens utseende på andre måter enn de som er beskrevet under litra c).</article></article></li></ol></article><article class="legalP" id="paragraf-2-ledd-2">Mattilsynet avgjør i tvilstilfeller om et produkt omfattes av denne forskrift.</article><article class="legalP" id="paragraf-2-ledd-3">Forskriften omfatter ikke bivirkninger ved bruk av kosmetikk og kroppsleieprodukter til dyr.</article></article><article class="legalArticle" data-lovdata-URL="SF/forskrift/2008-02-27-219/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften forstås med:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Produkt:</i> Kosmetikk- og kroppspleieprodukter, legemiddelnære kroppspleieprodukter, tatoveringsprodukter og injeksjonsprodukter.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Bivirkning:</i> Helsemessig uønsket virkning av et produkt. Vedlegg 2 angir eksempler på reaksjoner som regnes som bivirkninger.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Helsepersonell:</i> Leger, tannleger, farmasøyter og helsesykepleiere.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Ansvarlig myndighet:</i> Mattilsynet.</article></article></li></ol></article><article class="changesToParent">Endret ved <a href="forskrift/2019-03-25-325">forskrift 25 mars 2019 nr. 325</a>.</article></article><article class="legalArticle" data-lovdata-URL="SF/forskrift/2008-02-27-219/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helsepersonells plikt til å rapportere om bivirkninger</span></h2><article class="legalP" id="paragraf-4-ledd-1">Helsepersonell som i pasientrettet virksomhet fatter mistanke om at et produkt har ført til bivirkning, skal spørre pasienten om denne samtykker til at helsepersonellet informerer ansvarlig myndighet om mistanken. Dersom pasienten samtykker, skal helsepersonellet gi ansvarlig myndighet melding om mistanken.</article></article><article class="legalArticle" data-lovdata-URL="SF/forskrift/2008-02-27-219/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prosedyre for rapportering av bivirkninger</span></h2><article class="legalP" id="paragraf-5-ledd-1">Ved melding om mistanke om bivirkning skal helsepersonell fylle ut informasjon og samtykke (avkryssingsboks) i skjema for melding om bivirkninger ved bruk av kosmetiske produkter, se vedlegg 3 og 4. Skjema er å finne i direkte lenke til tjenesten for å melde bivirkninger av kosmetikk (krever pålogging): <a data-link-type="external" href="https://uonsket-hendelse.melde.no/kosmetikk">https://uonsket-hendelse.melde.no/kosmetikk</a></article><article class="changesToParent">Endret ved <a href="forskrift/2015-12-18-1740">forskrifter 18 des 2015 nr. 1740</a> (i kraft 1 jan 2016), <a href="forskrift/2019-08-26-1087">26 aug 2019 nr. 1087</a>.</article></article><article class="legalArticle" data-lovdata-URL="SF/forskrift/2008-02-27-219/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse mv.</span></h2><article class="legalP" id="paragraf-6-ledd-1">Forskriften trer i kraft straks.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2008-02-27-219/KAPITTEL_1"><h2>Vedlegg 1: Eksempler på produkter som anses som kosmetikk og kroppspleieprodukter i denne forskriften, jf. § 2 a)</h2><ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">krem, emulsjon, lotion, gel og olje til huden (hender, ansikt, føtter mv.),</article></article></li><li data-li-identifier="-" data-name="-"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">ansiktsmaskeprodukter,</article></article></li><li data-li-identifier="-" data-name="-"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">farget underlag (i flytende og fast form og pudder),</article></article></li><li data-li-identifier="-" data-name="-"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">ansiktspudder, badepudder, talkum mv.,</article></article></li><li data-li-identifier="-" data-name="-"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">toalettsåpe, deodorantsåpe mv.,</article></article></li><li data-li-identifier="-" data-name="-"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">parfyme, «eau de toilette», «eau de cologne»,</article></article></li><li data-li-identifier="-" data-name="-"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">bademidler (salt, skumbad, olje, gel mv.),</article></article></li><li data-li-identifier="-" data-name="-"><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">hårfjerningsmidler,</article></article></li><li data-li-identifier="-" data-name="-"><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1">deodoranter og antitranspirasjonsmidler,</article></article></li><li data-li-identifier="-" data-name="-"><article class="listArticle" id="kapittel-1-punkt-10"><article class="legalP" id="kapittel-1-punkt-10-ledd-1">barbermidler (såpe, krem, skum, lotion mv.),</article></article></li><li data-li-identifier="-" data-name="-"><article class="listArticle" id="kapittel-1-punkt-11"><article class="legalP" id="kapittel-1-punkt-11-ledd-1">ansikts- og øyesminke og deres rensemidler,</article></article></li><li data-li-identifier="-" data-name="-"><article class="listArticle" id="kapittel-1-punkt-12"><article class="legalP" id="kapittel-1-punkt-12-ledd-1">leppestift, leppepomade mv.,</article></article></li><li data-li-identifier="-" data-name="-"><article class="listArticle" id="kapittel-1-punkt-13"><article class="legalP" id="kapittel-1-punkt-13-ledd-1">tann- og munnpleiemidler,</article></article></li><li data-li-identifier="-" data-name="-"><article class="listArticle" id="kapittel-1-punkt-14"><article class="legalP" id="kapittel-1-punkt-14-ledd-1">neglelakk og midler til pleie av negler,</article></article></li><li data-li-identifier="-" data-name="-"><article class="listArticle" id="kapittel-1-punkt-15"><article class="legalP" id="kapittel-1-punkt-15-ledd-1">sololje mv. (solbeskyttelsesmidler o.l.),</article></article></li><li data-li-identifier="-" data-name="-"><article class="listArticle" id="kapittel-1-punkt-16"><article class="legalP" id="kapittel-1-punkt-16-ledd-1">midler til bruning av hud uten sol,</article></article></li><li data-li-identifier="-" data-name="-"><article class="listArticle" id="kapittel-1-punkt-17"><article class="legalP" id="kapittel-1-punkt-17-ledd-1">blekemidler til huden,</article></article></li><li data-li-identifier="-" data-name="-"><article class="listArticle" id="kapittel-1-punkt-18"><article class="legalP" id="kapittel-1-punkt-18-ledd-1">midler mot rynker,</article></article></li><li data-li-identifier="-" data-name="-"><article class="listArticle" id="kapittel-1-punkt-19"><article class="legalP" id="kapittel-1-punkt-19-ledd-1">midler til utvortes intim pleie; <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-19-ledd-1-punkt-1"><article class="legalP" id="kapittel-1-punkt-19-ledd-1-punkt-1-ledd-1">preparater til beskyttelse mot skade fra kjemikalier (kjemisk hanske),</article></article></li><li data-li-identifier="-" data-name="-"><article class="listArticle" id="kapittel-1-punkt-19-ledd-1-punkt-2"><article class="legalP" id="kapittel-1-punkt-19-ledd-1-punkt-2-ledd-1">eteriske oljer som ikke klassifiseres som legemidler,</article></article></li><li data-li-identifier="-" data-name="-"><article class="listArticle" id="kapittel-1-punkt-19-ledd-1-punkt-3"><article class="legalP" id="kapittel-1-punkt-19-ledd-1-punkt-3-ledd-1">håndrensemidler,</article></article></li><li data-li-identifier="-" data-name="-"><article class="listArticle" id="kapittel-1-punkt-19-ledd-1-punkt-4"><article class="legalP" id="kapittel-1-punkt-19-ledd-1-punkt-4-ledd-1">lim og herder til montering av kunstige negler samt produkter som brukes ved utstøping av kunstig negl på naturlig negl,</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-punkt-20"><article class="legalP" id="kapittel-1-punkt-20-ledd-1">preparater til stell av håret; <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-20-ledd-1-punkt-1"><article class="legalP" id="kapittel-1-punkt-20-ledd-1-punkt-1-ledd-1">hårfargings- og håravfargingsmidler,</article></article></li><li data-li-identifier="-" data-name="-"><article class="listArticle" id="kapittel-1-punkt-20-ledd-1-punkt-2"><article class="legalP" id="kapittel-1-punkt-20-ledd-1-punkt-2-ledd-1">permanent- og uttrekningsvæsker samt hårleggemidler,</article></article></li><li data-li-identifier="-" data-name="-"><article class="listArticle" id="kapittel-1-punkt-20-ledd-1-punkt-3"><article class="legalP" id="kapittel-1-punkt-20-ledd-1-punkt-3-ledd-1">fønmidler,</article></article></li><li data-li-identifier="-" data-name="-"><article class="listArticle" id="kapittel-1-punkt-20-ledd-1-punkt-4"><article class="legalP" id="kapittel-1-punkt-20-ledd-1-punkt-4-ledd-1">hårvaskemidler (lotion, tørrsjampo og sjampo),</article></article></li><li data-li-identifier="-" data-name="-"><article class="listArticle" id="kapittel-1-punkt-20-ledd-1-punkt-5"><article class="legalP" id="kapittel-1-punkt-20-ledd-1-punkt-5-ledd-1">diverse hårpleiemidler (lotion, krem, olje),</article></article></li><li data-li-identifier="-" data-name="-"><article class="listArticle" id="kapittel-1-punkt-20-ledd-1-punkt-6"><article class="legalP" id="kapittel-1-punkt-20-ledd-1-punkt-6-ledd-1">frisermidler (lotion, hårlakk, briljantin).</article></article></li></ul></article></article></li></ul></section><section class="section" data-name="vedlegg2" id="kapittel-2" data-lovdata-URL="SF/forskrift/2008-02-27-219/KAPITTEL_2"><h2>Vedlegg 2: Eksempler på reaksjoner som regnes som bivirkninger, jf. § 3 b):</h2><ul class="defaultList"><li data-li-identifier="-" data-name="-"><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Kløe, rødhet, brennende følelse i huden</article></article></li><li data-li-identifier="-" data-name="-"><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Eksem/utslett (allergisk-, toksisk/irritativ-, fotoallergisk-, fototoksisk-kontaktdermatitt)</article></article></li><li data-li-identifier="-" data-name="-"><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Elveblest (urtikaria)</article></article></li><li data-li-identifier="-" data-name="-"><article class="listArticle" id="kapittel-2-punkt-4"><article class="legalP" id="kapittel-2-punkt-4-ledd-1">Pigmentendringer (hypo- og hyperpigmentering inkl. pigmenttap (leukoderma), misfarging av vev (okronose))</article></article></li><li data-li-identifier="-" data-name="-"><article class="listArticle" id="kapittel-2-punkt-5"><article class="legalP" id="kapittel-2-punkt-5-ledd-1">Akne, follikulitt</article></article></li><li data-li-identifier="-" data-name="-"><article class="listArticle" id="kapittel-2-punkt-6"><article class="legalP" id="kapittel-2-punkt-6-ledd-1">Knuter av betennelsesvev (granulomer)</article></article></li><li data-li-identifier="-" data-name="-"><article class="listArticle" id="kapittel-2-punkt-7"><article class="legalP" id="kapittel-2-punkt-7-ledd-1">Øyebetennelse (konjunktivitt)</article></article></li><li data-li-identifier="-" data-name="-"><article class="listArticle" id="kapittel-2-punkt-8"><article class="legalP" id="kapittel-2-punkt-8-ledd-1">Håravfall (alopesi)</article></article></li><li data-li-identifier="-" data-name="-"><article class="listArticle" id="kapittel-2-punkt-9"><article class="legalP" id="kapittel-2-punkt-9-ledd-1">Tap (onykomadese) eller oppløsning (onykolyse) av negler, blødning under negl (subungval hemoragi)</article></article></li><li data-li-identifier="-" data-name="-"><article class="listArticle" id="kapittel-2-punkt-10"><article class="legalP" id="kapittel-2-punkt-10-ledd-1">Irritasjon av munnhulens slimhinner</article></article></li><li data-li-identifier="-" data-name="-"><article class="listArticle" id="kapittel-2-punkt-11"><article class="legalP" id="kapittel-2-punkt-11-ledd-1">Sensibilisering av tenner.</article></article></li></ul><article class="changesToParent">Endret ved <a href="forskrift/2019-01-18-31">forskrift 18 jan 2019 nr. 31</a>.</article></section><section class="section" data-name="vedlegg3" id="kapittel-3" data-lovdata-URL="SF/forskrift/2008-02-27-219/KAPITTEL_3"><h2>Vedlegg 3: Informasjon om og bekreftelse på samtykke fra forbruker/pasient (avkryssingsboks)</h2><article class="legalP" id="kapittel-3-ledd-1">Trykk her for å lese vedlegg 3:</article><article class="defaultP"><a data-link-type="staticfile" href="static/SF/sf-20080227-0219-01-04.pdf">(pdf)</a></article><article class="changesToParent">Endret ved <a href="forskrift/2012-02-14-146">forskrifter 14 feb 2012 nr. 146</a>, <a href="forskrift/2019-01-18-30">18 jan 2019 nr. 30</a>, <a href="forskrift/2019-08-26-1087">26 aug 2019 nr. 1087</a>.</article></section><section class="section" data-name="vedlegg4" id="kapittel-4" data-lovdata-URL="SF/forskrift/2008-02-27-219/KAPITTEL_4"><h2>Vedlegg 4: Skjema for melding om bivirkninger ved bruk av kosmetiske produkter</h2><article class="legalP" id="kapittel-4-ledd-1">Trykk her for å lese vedlegg 4:</article><article class="defaultP"><a data-link-type="staticfile" href="static/SF/sf-20080227-0219-02-04.pdf">(pdf)</a></article><article class="changesToParent">Endret ved <a href="forskrift/2012-02-14-146">forskrifter 14 feb 2012 nr. 146</a>, <a href="forskrift/2019-01-18-30">18 jan 2019 nr. 30</a>, <a href="forskrift/2019-08-26-1087">26 aug 2019 nr. 1087</a>.</article></section></main></body></html>