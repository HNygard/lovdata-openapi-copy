<!DOCTYPE html><html lang="no"><head><title>Forskrift for sykehjem og boform for heldøgns omsorg og pleie</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1988-11-14-932</dd><dt class="dokid">DokumentID</dt><dd class="dokid">SF/forskrift/1988-11-14-932</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helseavd.</li></ul></dd><dt class="publishedIn">Publisert i</dt><dd class="publishedIn">I 1988 798</dd><dt class="dateInForce">I kraft fra</dt><dd class="dateInForce">1989-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-06-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-06-23-1176">forskrift/2022-06-23-1176</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2011-06-24-30/§3-2">lov/2011-06-24-30/§3-2</a></li><li><a href="lov/2011-06-24-30/§13-2">lov/2011-06-24-30/§13-2</a></li><li><a href="lov/2001-05-18-24/§8">lov/2001-05-18-24/§8</a></li><li><a href="lov/2014-06-20-42/§33">lov/2014-06-20-42/§33</a></li><li><a href="lov/2014-06-20-43/§33">lov/2014-06-20-43/§33</a></li></ul></dd><dt class="lastupdated">Rettet</dt><dd class="lastupdated">2021-09-27 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift for sykehjem m.v.</dd><dt class="title">Tittel</dt><dd class="title">Forskrift for sykehjem og boform for heldøgns omsorg og pleie</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosialdepartementet (nå Helse- og omsorgsdepartementet) 14. november 1988 med hjemmel i <a href="lov/1982-11-19-66">lov av 19. november 1982 nr. 66</a> om helsetjenesten i kommunene <a href="lov/1982-11-19-66/§1-3">§ 1-3</a> femte ledd jfr. <a href="lov/1982-11-19-66/§6-9">§ 6-9</a>. <br /><strong>Tilføyd hjemmel:</strong> <a href="lov/2011-06-24-30">Lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§3-2">§ 3-2</a> andre ledd. <br /><strong>Endret</strong> ved <a href="forskrift/1990-12-19-1132">forskrifter 19 des 1990 nr. 1132</a>, <a href="forskrift/1997-11-11-1158">11 nov 1997 nr. 1158</a>, <a href="forskrift/2003-05-19-653">19 mai 2003 nr. 653</a>, <a href="forskrift/2011-12-16-1396">16 des 2011 nr. 1396</a>, <a href="forskrift/2013-06-21-708">21 juni 2013 nr. 708</a>, <a href="forskrift/2021-09-17-2821">17 sep 2021 nr. 2821</a>, <a href="forskrift/2021-09-20-2838">20 sep 2021 nr. 2838</a>, <a href="forskrift/2022-06-23-1176">23 juni 2022 nr. 1176</a>. <br /> <strong>Rettelser:</strong> 27.09.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/1988-11-14-932</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for sykehjem og boform for heldøgns omsorg og pleie</a><ul class="tocSubUl"><li><a href="#kapittel-1" data-child-interval="§ 1-1">Kap. I. Virkeområde</a><ul class="tocSubUl"><li><a href="#kapittel-1-paragraf-1">§ 1-1.</a></li></ul></li><li><a href="#kapittel-2" data-child-interval="§ 2-1">Kap. II. Formål og oppgaver</a><ul class="tocSubUl"><li><a href="#kapittel-2-paragraf-1">§ 2-1.</a></li></ul></li><li><a href="#kapittel-3" data-child-interval="§§ 3-1 – 3-3">Kap. III. Godkjenning – Drift</a><ul class="tocSubUl"><li><a href="#kapittel-3-paragraf-1">§ 3-1.</a></li><li><a href="#kapittel-3-paragraf-2">§ 3-2.</a></li><li><a href="#kapittel-3-paragraf-3">§ 3-3.</a></li></ul></li><li><a href="#kapittel-4" data-child-interval="§§ 4-1 – 4-11">Kap. IV. Om beboernes rettigheter</a><ul class="tocSubUl"><li><a href="#kapittel-4-paragraf-1">§ 4-1.</a></li><li><a href="#kapittel-4-paragraf-2">§ 4-2.</a></li><li><a href="#kapittel-4-paragraf-3">§ 4-3.</a></li><li><a href="#kapittel-4-paragraf-4">§ 4-4.</a></li><li><a href="#kapittel-4-paragraf-5">§ 4-5.</a></li><li><a href="#kapittel-4-paragraf-6">§ 4-6.</a></li><li><a href="#kapittel-4-paragraf-7">§ 4-7.</a></li><li><a href="#kapittel-4-paragraf-8">§ 4-8.</a></li><li><a href="#kapittel-4-paragraf-9">§ 4-9.</a></li><li><a href="#kapittel-4-paragraf-10">§ 4-10.</a></li><li><a href="#kapittel-4-paragraf-11">§ 4-11.</a></li></ul></li><li><a href="#kapittel-5" data-child-interval="§§ 5-1 – 5-2">Kap. V. Forskjellige bestemmelser</a><ul class="tocSubUl"><li><a href="#kapittel-5-paragraf-1">§ 5-1.</a></li><li><a href="#kapittel-5-paragraf-2">§ 5-2.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1988-11-14-932" id="dokument"><h1>Forskrift for sykehjem og boform for heldøgns omsorg og pleie</h1><section class="section" data-name="kapI" id="kapittel-1" data-lovdata-URL="SF/forskrift/1988-11-14-932/KAPITTEL_1"><h2>Kap. I. Virkeområde</h2><article class="legalArticle" data-lovdata-URL="SF/forskrift/1988-11-14-932/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1">Denne forskrift gjelder sykehjem og boform for heldøgns omsorg og pleie som nevnt i <a href="lov/2011-06-24-30/§3-2">lov om kommunale helse- og omsorgstjenester m.m. § 3-2</a> første ledd nr. 6 bokstav c. Med boform i denne forskrift menes også sykehjem.</article><article class="changesToParent">Endret ved forskrifter <a href="forskrift/2021-09-20-2838">20 sep 2021 nr. 2838</a>, <a href="forskrift/2022-06-23-1176">23 juni 2022 nr. 1176</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/1988-11-14-932/KAPITTEL_2"><h2>Kap. II. Formål og oppgaver</h2><article class="legalArticle" data-lovdata-URL="SF/forskrift/1988-11-14-932/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Boform etter denne forskrift skal gi heldøgns opphold. I tilknytning til oppholdet skal det være organisert legetjeneste, fysioterapitjeneste og sykepleiertjeneste i samarbeid med andre deler av den kommunale helse- og sosialtjeneste.</article><article class="legalP" id="kapittel-2-paragraf-1-ledd-2">Boformen skal være innrettet på en eller flere av følgende oppgaver:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">medisinsk attføring med sikte på tilbakeføring til hjemmet,</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">avlastning,</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">permanent opphold,</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">spesielt tilrettelagt opphold for funksjonshemmede,</article></article></li><li data-name="e." value="5"><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">skjermet enhet for senil demente,</article></article></li><li data-name="f." value="6"><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1">selvstendig boenhet for barn/ungdom,</article></article></li><li data-name="g." value="7"><article class="listArticle" id="kapittel-2-paragraf-1-ledd-2-punkt-7"><article class="legalP" id="kapittel-2-paragraf-1-ledd-2-punkt-7-ledd-1">dagopphold,</article></article></li><li data-name="h." value="8"><article class="listArticle" id="kapittel-2-paragraf-1-ledd-2-punkt-8"><article class="legalP" id="kapittel-2-paragraf-1-ledd-2-punkt-8-ledd-1">nattopphold,</article></article></li><li data-name="i." value="9"><article class="listArticle" id="kapittel-2-paragraf-1-ledd-2-punkt-9"><article class="legalP" id="kapittel-2-paragraf-1-ledd-2-punkt-9-ledd-1">terminalpleie.</article></article></li></ol></article></article></section><section class="section" data-name="kapIII" id="kapittel-3" data-lovdata-URL="SF/forskrift/1988-11-14-932/KAPITTEL_3"><h2>Kap. III. Godkjenning – Drift</h2><article class="legalArticle" data-lovdata-URL="SF/forskrift/1988-11-14-932/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="defaultP">(Opphevet ved <a href="forskrift/1997-11-11-1158">forskrift 11 nov 1997 nr. 1158</a>.)</article></article><article class="legalArticle" data-lovdata-URL="SF/forskrift/1988-11-14-932/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" id="kapittel-3-paragraf-2-ledd-1">Boformen skal ha tilknyttet:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">en administrativ leder</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">en lege som skal ha ansvaret for den medisinske behandling</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">en offentlig godkjent sykepleier som skal ha ansvaret for sykepleien</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">det antall personell for øvrig som er nødvendig for å sikre beboer nødvendig omsorg og bistand.</article></article></li></ol></article></article><article class="legalArticle" data-lovdata-URL="SF/forskrift/1988-11-14-932/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" id="kapittel-3-paragraf-3-ledd-1">Det er ikke hjemmel for å bruke tvangstiltak i boformen. Ved behov kan beskyttelsestiltak benyttes for å beskytte beboerne mot å skade seg selv, og for å beskytte andre beboere.</article></article></section><section class="section" data-name="kapIV" id="kapittel-4" data-lovdata-URL="SF/forskrift/1988-11-14-932/KAPITTEL_4"><h2>Kap. IV. Om beboernes rettigheter</h2><article class="legalArticle" data-lovdata-URL="SF/forskrift/1988-11-14-932/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Ved utformingen av bygningen(e) skal det tas nødvendig hensyn til funksjonshemninger og behandling-, pleie- og assistansebehov hos beboerne. Bygninger over en etasje skal ha heis.</article><article class="legalP" id="kapittel-4-paragraf-1-ledd-2">Sengerommene skal som hovedregel være enerom. Det kan innredes to-sengsrom for ektefeller og andre som ønsker å bo sammen. Sengerommene skal ha en størrelse og utforming som forenkler stellet av sengeliggende pasienter. Rommene bør ha uttak for telefon. Det skal være et WC-rom i tilknytning til hvert sengerom.</article><article class="legalP" id="kapittel-4-paragraf-1-ledd-3">Grupper av sengerom bør ha egne spise- og oppholdsarealer samt kokemuligheter som kan benyttes av beboerne.</article></article><article class="legalArticle" data-lovdata-URL="SF/forskrift/1988-11-14-932/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Boformen skal ha:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">nødvendige rom tilrettelagt for å ivareta beboernes hygiene</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">tilfredsstillende kjøkken- og vaskerifunksjoner</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">funksjonell møblering og belysning.</article></article></li></ol></article></article><article class="legalArticle" data-lovdata-URL="SF/forskrift/1988-11-14-932/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" id="kapittel-4-paragraf-3-ledd-1">Beboerne skal kunne medbringe egne møbler og private gjenstander ved permanent opphold.</article></article><article class="legalArticle" data-lovdata-URL="SF/forskrift/1988-11-14-932/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" id="kapittel-4-paragraf-4-ledd-1">Beboerne skal ha adgang til å dyrke sine interesser og forme sin tilværelse som de ønsker i den utstrekning det er forenlig med den medisinske behandling, drift av boformen og av hensynet til andre beboere.</article></article><article class="legalArticle" data-lovdata-URL="SF/forskrift/1988-11-14-932/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" id="kapittel-4-paragraf-5-ledd-1">Beboerne skal fritt kunne motta besøk.</article></article><article class="legalArticle" data-lovdata-URL="SF/forskrift/1988-11-14-932/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" id="kapittel-4-paragraf-6-ledd-1">Beboerne skal ha frihet til å leve i samsvar med sitt livssyn.</article></article><article class="legalArticle" data-lovdata-URL="SF/forskrift/1988-11-14-932/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>.</h3><article class="legalP" id="kapittel-4-paragraf-7-ledd-1">Skjermet enhet for senil demente kan etableres for grupper fra 4-12 beboere. Før innflytting i enheten skal beboer være grundig undersøkt og diagnosen langtkommet senil demens må være fastslått.</article><article class="legalP" id="kapittel-4-paragraf-7-ledd-2">Beboere fra slik enhet skal ha adgang til felles goder/aktiviteter og sikres samme areal til disposisjon som andre beboere.</article></article><article class="legalArticle" data-lovdata-URL="SF/forskrift/1988-11-14-932/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>.</h3><article class="legalP" id="kapittel-4-paragraf-8-ledd-1">Selvstendig boenhet for barn/ungdom skal utformes og utstyres slik at de er tilpasset barns/ungdoms særskilte behov.</article><article class="legalP" id="kapittel-4-paragraf-8-ledd-2">Boenheten skal ha tilstrekkelig med leke- og sysselsettingsmateriell. Fellesrommene må utformes slik at det tas hensyn til ulike aldersbehov og oppgaver boenheten skal dekke.</article></article><article class="legalArticle" data-lovdata-URL="SF/forskrift/1988-11-14-932/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>.</h3><article class="legalP" id="kapittel-4-paragraf-9-ledd-1">Beboerne skal på forhånd orienteres om forslag til endringer av betydning for deres liv og trivsel i boformen, og gis anledning til å uttale seg.</article><article class="legalP" id="kapittel-4-paragraf-9-ledd-2">Dersom boformen har barn blant sine beboere, skal også verge eller pårørende på forhånd orienteres om forslag til endringer av betydning for barnets liv og trivsel i boformen, og gis anledning til å uttale seg.</article><article class="legalP" id="kapittel-4-paragraf-9-ledd-3">Ledelsen for boformen skal så langt det er mulig ta hensyn til beboerens, vergens eller de pårørendes synspunkter.</article><article class="changesToParent">Endret ved <a href="forskrift/2013-06-21-708">forskrift 21 juni 2013 nr. 708</a> (i kraft 1 juli 2013).</article></article><article class="legalArticle" data-lovdata-URL="SF/forskrift/1988-11-14-932/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>.</h3><article class="legalP" id="kapittel-4-paragraf-10-ledd-1">Dersom det er opprettet styre for boformen skal det velges inn en talsrepresentant for beboerne i styret.</article><article class="legalP" id="kapittel-4-paragraf-10-ledd-2">Talsrepresentanten velges på et fellesmøte av beboere og pårørende. Stemmerett på dette møtet har beboeren selv eller en pårørende på vegne av beboer.</article><article class="legalP" id="kapittel-4-paragraf-10-ledd-3">I de tilfelle hvor det ikke er opprettet eget styre for boformen må en talsrepresentant for beboerne på annen måte sikres mulighet for innflytelse på driften.</article></article><article class="legalArticle" data-lovdata-URL="SF/forskrift/1988-11-14-932/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>.</h3><article class="legalP" id="kapittel-4-paragraf-11-ledd-1">En beboer kan flytte ut når vedkommende selv ønsker det. For beboer som er senil dement eller som av annen grunn ikke kan ivareta sine egne interesser må ønsket utflytting besluttes i samråd med eventuelle pårørende. Beboer som er inntatt for rehabilitering/avlastning skal normalt skrives ut til fastsatt tid.</article><article class="legalP" id="kapittel-4-paragraf-11-ledd-2">Utflytting mot beboerens ønske kan bare finne sted når faglige grunner taler for det og det er ordnet med annet opphold.</article></article></section><section class="section" data-name="kapV" id="kapittel-5" data-lovdata-URL="SF/forskrift/1988-11-14-932/KAPITTEL_5"><h2>Kap. V. Forskjellige bestemmelser</h2><article class="legalArticle" data-lovdata-URL="SF/forskrift/1988-11-14-932/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">Beboer eller pårørende på vegne av beboer kan klage til statsforvalteren over forhold vedrørende boformens drift som de finner urimelig.</article><article class="changesToParent">Endret ved <a href="forskrift/2003-05-19-653">forskrifter 19 mai 2003 nr. 653</a> (i kraft 1 juli 2003), <a href="forskrift/2011-12-16-1396">16 des 2011 nr. 1396</a> (i kraft 1 jan 2012), <a href="forskrift/2021-09-17-2821">17 sep 2021 nr. 2821</a>.</article></article><article class="legalArticle" data-lovdata-URL="SF/forskrift/1988-11-14-932/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">Forskriften trer i kraft 1. januar 1989.</article></article></section></main></body></html>