<!DOCTYPE html><html lang="nb"><head><title>Forskrift om nasjonal retningslinje for helsesykepleierutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-07-04-1458</dd><dt class="dokid">DokumentID</dt><dd class="dokid">SF/forskrift/2025-07-04-1458</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2025-08-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2021-04-09-1146">forskrift/2021-04-09-1146</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§3-8">lov/2024-03-08-9/§3-8</a></li></ul></dd><dt class="dateOfPublication">Kunngjort</dt><dd class="dateOfPublication">2025-07-07 13:25</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om nasjonal retningslinje for helsesykepleierutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 4. juli 2025 med hjemmel i <a href="lov/2024-03-08-9/§3-8/ledd/2">lov 8. mars 2024 nr. 9 om universiteter og høyskoler (universitets- og høyskoleloven) § 3-8 andre ledd</a>.</dd><dt class="refid">RefID</dt><dd class="refid">forskrift/2025-07-04-1458</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om nasjonal retningslinje for helsesykepleierutdanning</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Virkeområde og formål</a><ul class="tocSubUl"><li><a href="#kapittel-1-paragraf-1">§ 1. Virkeområde og formål</a></li><li><a href="#kapittel-1-paragraf-2">§ 2. Formål med utdanningen</a></li><li><a href="#kapittel-1-paragraf-3">§ 3. Kompetanseområder</a></li></ul></li><li><a href="#kapittel-2" data-child-interval="§§ 4 – 6">Kapittel 2. Læringsutbytte for kompetanseområdet folkehelsearbeid</a><ul class="tocSubUl"><li><a href="#kapittel-2-paragraf-1">§ 4. Folkehelsearbeid – Kunnskap</a></li><li><a href="#kapittel-2-paragraf-2">§ 5. Folkehelsearbeid – Ferdigheter</a></li><li><a href="#kapittel-2-paragraf-3">§ 6. Folkehelsearbeid – Generell kompetanse</a></li></ul></li><li><a href="#kapittel-3" data-child-interval="§§ 7 – 9">Kapittel 3. Læringsutbytte for kompetanseområdet barn, unge og deres familie/omsorgsgivere</a><ul class="tocSubUl"><li><a href="#kapittel-3-paragraf-1">§ 7. Barn, unge og deres familie/omsorgsgivere – Kunnskap</a></li><li><a href="#kapittel-3-paragraf-2">§ 8. Barn, unge og deres familie/omsorgsgivere – Ferdigheter</a></li><li><a href="#kapittel-3-paragraf-3">§ 9. Barn, unge og deres familie/omsorgsgivere – generell kompetanse</a></li></ul></li><li><a href="#kapittel-4" data-child-interval="§§ 10 – 12">Kapittel 4. Læringsutbytte for kompetanseområdet kommunikasjon, relasjon og samhandling</a><ul class="tocSubUl"><li><a href="#kapittel-4-paragraf-1">§ 10. Kommunikasjon, relasjon og samhandling – Kunnskap</a></li><li><a href="#kapittel-4-paragraf-2">§ 11. Kommunikasjon, relasjon og samhandling – Ferdigheter</a></li><li><a href="#kapittel-4-paragraf-3">§ 12. Kommunikasjon, relasjon og samhandling – Generell kompetanse</a></li></ul></li><li><a href="#kapittel-5" data-child-interval="§§ 13 – 15">Kapittel 5. Læringsutbytte for kompetanseområdet ledelse, tjenesteforbedring og innovasjon</a><ul class="tocSubUl"><li><a href="#kapittel-5-paragraf-1">§ 13. Ledelse, tjenesteforbedring og innovasjon – Kunnskap</a></li><li><a href="#kapittel-5-paragraf-2">§ 14. Ledelse, tjenesteforbedring og innovasjon – Ferdigheter</a></li><li><a href="#kapittel-5-paragraf-3">§ 15. Ledelse, tjenesteforbedring og innovasjon – Generell kompetanse</a></li></ul></li><li><a href="#kapittel-6" data-child-interval="§§ 16 – 18">Kapittel 6. Læringsutbytte for kompetanseområdet forskning, formidling og fagutvikling del I</a><ul class="tocSubUl"><li><a href="#kapittel-6-paragraf-1">§ 16. Forskning, formidling og fagutvikling – Kunnskap</a></li><li><a href="#kapittel-6-paragraf-2">§ 17. Forskning, formidling og fagutvikling – Ferdigheter</a></li><li><a href="#kapittel-6-paragraf-3">§ 18. Forskning, formidling og fagutvikling – Generell kompetanse</a></li></ul></li><li><a href="#kapittel-7" data-child-interval="§§ 19 – 21">Kapittel 7. Læringsutbytte for kompetanseområdet forskning, formidling og fagutvikling del II</a><ul class="tocSubUl"><li><a href="#kapittel-7-paragraf-1">§ 19. Fordypning i forskning, formidling og fagutvikling – Kunnskap</a></li><li><a href="#kapittel-7-paragraf-2">§ 20. Fordypning i forskning, formidling og fagutvikling – Ferdigheter</a></li><li><a href="#kapittel-7-paragraf-3">§ 21. Fordypning i forskning, formidling og fagutvikling? Generell kompetanse</a></li></ul></li><li><a href="#kapittel-8" data-child-interval="§§ 22 – 23">Kapittel 8. Studiets oppbygning og praksisstudier</a><ul class="tocSubUl"><li><a href="#kapittel-8-paragraf-1">§ 22. Studiets oppbygning</a></li><li><a href="#kapittel-8-paragraf-2">§ 23. Praksisstudier</a></li></ul></li><li><a href="#kapittel-9" data-child-interval="§ 24">Kapittel 9. Ikrafttredelse og overgangsordninger</a><ul class="tocSubUl"><li><a href="#kapittel-9-paragraf-1">§ 24. Ikrafttredelse, overgangsordninger og oppheving av forskrift</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2025-07-04-1458" id="dokument"><h1>Forskrift om nasjonal retningslinje for helsesykepleierutdanning</h1><section class="section" data-name="kap1" id="kapittel-1" data-lovdata-URL="SF/forskrift/2025-07-04-1458/KAPITTEL_1"><h2>Kapittel 1. Virkeområde og formål</h2><article class="legalArticle" data-lovdata-URL="SF/forskrift/2025-07-04-1458/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h3><article class="legalP" id="kapittel-1-paragraf-1-ledd-1">Forskriften gjelder for universiteter og høyskoler som gir helsesykepleierutdanning.</article><article class="legalP" id="kapittel-1-paragraf-1-ledd-2">Forskriften gjelder for helsesykepleierutdanning på 90 og 120 studiepoeng.</article><article class="legalP" id="kapittel-1-paragraf-1-ledd-3">Forskriften skal sikre et nasjonalt likeverdig faglig nivå, slik at kandidatene som uteksamineres har en felles sluttkompetanse, uavhengig av utdanningsinstitusjon.</article></article><article class="legalArticle" data-lovdata-URL="SF/forskrift/2025-07-04-1458/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål med utdanningen</span></h3><article class="legalP" id="kapittel-1-paragraf-2-ledd-1">Helsesykepleierutdanningen bygger på bachelorutdanning i sykepleie eller tilsvarende og norsk autorisasjon som sykepleier. Fullført helsesykepleierutdanning på 120 studiepoeng gir mastergrad i helsesykepleie og kvalifiserer for arbeid som helsesykepleier. Kandidater som avslutter utdanningen etter 90 studiepoeng, har fullført videreutdanning i helsesykepleie og kvalifiserer også til arbeid som helsesykepleier.</article><article class="legalP" id="kapittel-1-paragraf-2-ledd-2">Helsesykepleierutdanningen skal kvalifisere kandidater som kan utøve helsefremmende, forebyggende og endringsfokusert arbeid på individ-, gruppe-, system- og samfunnsnivå. Hovedmålgruppen er barn, unge og deres familie/omsorgsgivere. Hovedarenaer er helsestasjon-, skolehelsetjenesten og helsestasjon for ungdom. Etter endt utdanningen skal kandidaten kunne bidra til å fremme psykisk og fysisk helse, fremme gode sosiale og miljømessige forhold, forebygge sykdom og skader, utjevne sosiale helseforskjeller og forebygge, avdekke og avverge vold, overgrep og omsorgssvikt. Kandidaten skal kunne fremme informerte helsevalg og bidra til mestring og livskvalitet hos målgruppen. Kandidaten skal kunne iverksette tiltak og henvise videre ved behov. Helsesykepleier er en sentral aktør i det helsefremmende og forebyggende arbeidet i kommunen og en premissleverandør på helsefaglige områder. Helsesykepleier skal bidra til likeverdige tjenestetilbud, herunder å ivareta samers status som urfolk og deres rettigheter. Dette innebærer å arbeide kultursensitivt og bidra til tilrettelagte språklige og kulturelle tjenester.</article><article class="legalP" id="kapittel-1-paragraf-2-ledd-3">Kandidaten skal kunne ta ansvar for og gjør selvstendige, systematiske kliniske vurderinger, prioriteringer og beslutninger. Kandidaten skal sikre kvalitet og brukermedvirkning, vurdere eget arbeid, og endre praksis når det er hensiktsmessig. Kandidaten skal skape trygge relasjoner gjennom kommunikasjon, veiledning og tverrfaglig/tverretatlig/tverrsektorielt samarbeid. Dette fordrer utøvelse av faglig skjønn i tråd med yrkesetiske retningslinjer.</article><article class="legalP" id="kapittel-1-paragraf-2-ledd-4">Helsesykepleierutdanningen er praksisnær og forskningsbasert, og skal møte samfunnets krav om likeverdige og kunnskapsbaserte tjenester. Etter endt utdanning skal kandidaten kunne bidra til en bærekraftig utvikling av helsetjenesten i takt med globale, demografiske, sosiale, miljømessige og teknologiske endringer.</article></article><article class="legalArticle" data-lovdata-URL="SF/forskrift/2025-07-04-1458/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kompetanseområder</span></h3><article class="legalP" id="kapittel-1-paragraf-3-ledd-1">Helsesykepleierutdanningen skal gi læringsutbytte i tråd med kravene i <a href="forskrift/2025-07-04-1458/kap2">kapittel 2</a> til <a href="forskrift/2025-07-04-1458/kap7">7</a> for utdanning på 120 studiepoeng og <a href="forskrift/2025-07-04-1458/kap2">kapittel 2</a> til <a href="forskrift/2025-07-04-1458/kap6">6</a> for utdanning på 90 studiepoeng, under følgende kompetanseområder:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">Folkehelsearbeid</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">Barn, unge og deres familie/omsorgsgivere</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">Kommunikasjon, relasjon og samhandling</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">Ledelse, tjenesteforbedring og innovasjon</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">Forskning, formidling og fagutvikling del I</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">Forskning, formidling og fagutvikling del II.</article></article></li></ul></article></article></section><section class="section" data-name="kap2" id="kapittel-2" data-lovdata-URL="SF/forskrift/2025-07-04-1458/KAPITTEL_2"><h2>Kapittel 2. Læringsutbytte for kompetanseområdet folkehelsearbeid</h2><article class="legalArticle" data-lovdata-URL="SF/forskrift/2025-07-04-1458/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Folkehelsearbeid – Kunnskap</span></h3><article class="legalP" id="kapittel-2-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">har avansert kunnskap om helsefremmende og forebyggende arbeid på individ-, gruppe- og befolkningsnivå</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">har kunnskap om helsekompetanse og hvordan variasjoner i helsekompetanse påvirker ulike brukergruppers sykdomshåndtering, mestring og egenomsorg og evne til å forstå, vurdere og anvende helseinformasjon</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">har inngående kunnskap om aktuelt lovverk, nasjonale faglige retningslinjer, politiske føringer og administrative virkemidler som legger premissene for det helsefremmende og forebyggende arbeidet i kommunale helse- og omsorgstjenester</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">har bred kunnskap om særlige faktorer som etnisk diskriminering, hatytringer og rasisme som påvirker folkehelsen til samisk barn og unge</article></article></li><li data-name="e." value="5"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">har inngående kunnskap om epidemiologi.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Folkehelsearbeid – Ferdigheter</span></h3><article class="legalP" id="kapittel-2-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">kan anvende kunnskapsbaserte tilnærminger i helsefremmende og forebyggende arbeid og endringsarbeid i møte med individ, grupper og befolkning</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">kan bruke relevante kilder og en kunnskapsbasert tilnærming for systematisk folkehelsearbeid, herunder kunnskap om påvirkningsfaktorers betydning</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">kan identifisere behov for, kartlegge, initiere og utføre smittevernarbeid, herunder barnevaksinasjonsprogrammet.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Folkehelsearbeid – Generell kompetanse</span></h3><article class="legalP" id="kapittel-2-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">kan bidra til forståelse og respekt for menneskers forutsetninger og vilkår for livsvalg, utvikling og helse</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">kan anvende kunnskap og ferdigheter om urbefolkning, migranter og minoriteters særlige behov og utøver en kultursensitiv tilnærming i arbeidet</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">kan planlegge og gjennomføre tiltak som bidrar til å redusere sosiale ulikheter i helse.</article></article></li></ol></article></article></section><section class="section" data-name="kap3" id="kapittel-3" data-lovdata-URL="SF/forskrift/2025-07-04-1458/KAPITTEL_3"><h2>Kapittel 3. Læringsutbytte for kompetanseområdet barn, unge og deres familie/omsorgsgivere</h2><article class="legalArticle" data-lovdata-URL="SF/forskrift/2025-07-04-1458/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Barn, unge og deres familie/omsorgsgivere – Kunnskap</span></h3><article class="legalP" id="kapittel-3-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">har avansert kunnskap om spedbarn, barn og unges fysiske, psykiske, seksuelle og sosiale helse og utvikling</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">har inngående kunnskap om barn og unges beskyttelses- og risikofaktorer</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">har inngående kunnskap om tilknytning og samspill, familiens funksjon, behov og utfordringer, og identifiserer avvik, vurderer og følger opp familier</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">har inngående kunnskap om barn og unge som pårørende og virkningen av kriser, traumer og belastninger</article></article></li><li data-name="e." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">har avansert kunnskap om samiske barns rett til samisk språk, og om oppfølging av barnets språkutvikling, om nødvendig i samarbeid med andre instanser.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Barn, unge og deres familie/omsorgsgivere – Ferdigheter</span></h3><article class="legalP" id="kapittel-3-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">kan anvende kunnskapsbaserte metoder for å fremme informerte helsevalg, mestring og livskvalitet hos barn, unge og deres familie/omsorgsgivere</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">kan bruke relevante metoder for å selvstendig kartlegge og vurdere barn og unges helse, identifisere utviklingsavvik, sykdom og funksjonsnedsettelse, og iverksette tiltak etter behov</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">kan forebygge, identifisere og avverge psykososiale belastninger, omsorgssvikt, vold, seksuelle overgrep, rusmisbruk, selvskading og selvmordsatferd og iverksette relevante tiltak</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">kan forebygge, avdekke og følge opp fysiske og psykiske helseplager hos barn og unge</article></article></li><li data-name="e." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">kan selvstendig veilede om, rekvirere og administrere prevensjonsmidler, herunder langtidsvirkende prevensjonsmidler</article></article></li><li data-name="f." value="6"><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">kan selvstendig veilede om ernæring, ernæringsutfordringer, amming og vekst og henvise videre ved behov</article></article></li><li data-name="g." value="7"><article class="listArticle" id="kapittel-3-paragraf-2-ledd-1-punkt-7"><article class="legalP" id="kapittel-3-paragraf-2-ledd-1-punkt-7-ledd-1">kan anvende kunnskap om de vanligste fysiologiske og patofysiologiske prosesser, sykdom og sykdomslære hos nyfødte, barn og ungdom</article></article></li><li data-name="h." value="8"><article class="listArticle" id="kapittel-3-paragraf-2-ledd-1-punkt-8"><article class="legalP" id="kapittel-3-paragraf-2-ledd-1-punkt-8-ledd-1">kan anvende kunnskap om barn og unges bruk av digitale arenaer for å forstå og iverksette tiltak ved behov.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Barn, unge og deres familie/omsorgsgivere – generell kompetanse</span></h3><article class="legalP" id="kapittel-3-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">kan analysere faglige og etiske problemstillinger innen helsesykepleie</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">kan analysere faglige problemstillinger med medisinsk- og helsefaglig personell og andre profesjonsgrupper, for å bidra til forsvarlige helsetjenester til barn, unge og deres familie/omsorgsgivere.</article></article></li></ol></article></article></section><section class="section" data-name="kap4" id="kapittel-4" data-lovdata-URL="SF/forskrift/2025-07-04-1458/KAPITTEL_4"><h2>Kapittel 4. Læringsutbytte for kompetanseområdet kommunikasjon, relasjon og samhandling</h2><article class="legalArticle" data-lovdata-URL="SF/forskrift/2025-07-04-1458/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kommunikasjon, relasjon og samhandling – Kunnskap</span></h3><article class="legalP" id="kapittel-4-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">har avansert kunnskap om kommunikasjon og relasjonsbygging</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">har spesialisert kunnskap om samhandling, tverrfaglig og tverrsektorielt samarbeid og tjenestekoordinering på individ-, gruppe- og systemnivå</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">har inngående kunnskap om inkludering, likestilling og ikke-diskriminering, uavhengig av kjønn, språk, etnisitet, religion og livssyn, funksjonsnedsettelse, seksuell orientering, kjønnsidentitet, kjønnsuttrykk, alder og familieform.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kommunikasjon, relasjon og samhandling – Ferdigheter</span></h3><article class="legalP" id="kapittel-4-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">kan bruke kunnskapsbaserte og helsepedagogiske metoder i helseopplysning, veiledning og rådgivning</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">kan bruke relevante metoder for å undervise i helsefremmende og forebyggende arbeid og endringsarbeid på en selvstendig måte.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Kommunikasjon, relasjon og samhandling – Generell kompetanse</span></h3><article class="legalP" id="kapittel-4-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">kan formidle trygghet og tillit i møte med barn, unge og deres familie/omsorgsgiver</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">kan ivareta brukermedvirkning på individ-, gruppe- og systemnivå</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">kan anvende sine kunnskaper og ferdigheter til å arbeide kultursensitivt, samt å kunne kommunisere via tolk.</article></article></li></ol></article></article></section><section class="section" data-name="kap5" id="kapittel-5" data-lovdata-URL="SF/forskrift/2025-07-04-1458/KAPITTEL_5"><h2>Kapittel 5. Læringsutbytte for kompetanseområdet ledelse, tjenesteforbedring og innovasjon</h2><article class="legalArticle" data-lovdata-URL="SF/forskrift/2025-07-04-1458/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ledelse, tjenesteforbedring og innovasjon – Kunnskap</span></h3><article class="legalP" id="kapittel-5-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">har inngående kunnskap om teorier og metoder knyttet til ledelse, fagutvikling og tjenesteforbedring innenfor fagområdet</article></article></li><li data-name="b." value="2"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">har avansert kunnskap om bruk av teknologi i helsesektoren herunder relevante digitale løsninger og arbeidsprosesser.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ledelse, tjenesteforbedring og innovasjon – Ferdigheter</span></h3><article class="legalP" id="kapittel-5-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">kan planlegge, administrere, lede og utvikle helsesykepleiers arbeid i overensstemmelse med lover, forskrifter og rammebetingelser</article></article></li><li data-name="b." value="2"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">kan arbeide systematisk med kvalitetsforbedring og pasientsikkerhet, herunder dokumentasjons- og meldeplikt</article></article></li><li data-name="c." value="3"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">kan på en etisk og faglig forsvarlig måte, anvende digitale arenaer til å veilede og samhandle med barn, unge og familie/omsorgsgivere.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ledelse, tjenesteforbedring og innovasjon – Generell kompetanse</span></h3><article class="legalP" id="kapittel-5-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">kan bidra til utvikling og innovasjon i helsesykepleiers arbeid</article></article></li><li data-name="b." value="2"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">kan analysere helsesykepleiers arbeid i et globalt perspektiv</article></article></li><li data-name="c." value="3"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">kan anvende sine kunnskaper og ferdigheter til å lede eget arbeid, analysere egen kompetanse og har innsikt i andre profesjoners kompetanse og etater og sektorers tjenestetilbud</article></article></li><li data-name="d." value="4"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">kan anvende kunnskap og ferdigheter for selvivaretakelse, er bevisst egen sårbarhet og har evne til å søke veiledning.</article></article></li></ol></article></article></section><section class="section" data-name="kap6" id="kapittel-6" data-lovdata-URL="SF/forskrift/2025-07-04-1458/KAPITTEL_6"><h2>Kapittel 6. Læringsutbytte for kompetanseområdet forskning, formidling og fagutvikling del I</h2><article class="legalArticle" data-lovdata-URL="SF/forskrift/2025-07-04-1458/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Forskning, formidling og fagutvikling – Kunnskap</span></h3><article class="legalP" id="kapittel-6-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">har inngående kunnskap om fagområdets historie, vitenskapsteori, forskningsmetoder og forskningsetikk.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Forskning, formidling og fagutvikling – Ferdigheter</span></h3><article class="legalP" id="kapittel-6-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">kan analysere kilder, kliniske, faglige og etiske problemstillinger med implikasjon for helsesykepleiepraksis</article></article></li><li data-name="b." value="2"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">kan planlegge og gjennomføre et selvstendig fagutviklingsarbeid.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§18" data-name="§18" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Forskning, formidling og fagutvikling – Generell kompetanse</span></h3><article class="legalP" id="kapittel-6-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">kan formidle eget fag og forskning i møte med befolkning, samarbeidspartnere, og beslutningstakere lokalt, nasjonalt og globalt</article></article></li><li data-name="b." value="2"><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">kan anvende sine kunnskaper og ferdigheter til å innhente relevant forskningsbasert kunnskap og kritisk vurdere kvalitet, resultater og konklusjon og vurdere overførbarhet og implikasjoner for egen praksis.</article></article></li></ol></article></article></section><section class="section" data-name="kap7" id="kapittel-7" data-lovdata-URL="SF/forskrift/2025-07-04-1458/KAPITTEL_7"><h2>Kapittel 7. Læringsutbytte for kompetanseområdet forskning, formidling og fagutvikling del II</h2><article class="legalArticle" data-lovdata-URL="SF/forskrift/2025-07-04-1458/§19" data-name="§19" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Fordypning i forskning, formidling og fagutvikling – Kunnskap</span></h3><article class="legalP" id="kapittel-7-paragraf-1-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">har inngående kompetanse om kliniske studier som forskningsmetode</article></article></li><li data-name="b." value="2"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">har inngående kunnskap om en valgt problemstilling innen helsesykepleiers fagområde.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§20" data-name="§20" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Fordypning i forskning, formidling og fagutvikling – Ferdigheter</span></h3><article class="legalP" id="kapittel-7-paragraf-2-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">kan selvstendig anvende, analysere og fortolke relevante teorier og metoder</article></article></li><li data-name="b." value="2"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">kan gjennomføre et avgrenset vitenskapelig arbeid i tråd med forskningsetiske retningslinjer under veiledning.</article></article></li></ol></article></article><article class="legalArticle" data-lovdata-URL="SF/forskrift/2025-07-04-1458/§21" data-name="§21" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Fordypning i forskning, formidling og fagutvikling? Generell kompetanse</span></h3><article class="legalP" id="kapittel-7-paragraf-3-ledd-1">Kandidaten<ol class="defaultList" type="a"><li data-name="a." value="1"><article class="listArticle" id="kapittel-7-paragraf-3-ledd-1-punkt-1"><article class="legalP" id="kapittel-7-paragraf-3-ledd-1-punkt-1-ledd-1">kan identifisere aktuelle forskningsområder, og bidra til utvikling av ny kunnskap innen sitt fagområde.</article></article></li></ol></article></article></section><section class="section" data-name="kap8" id="kapittel-8" data-lovdata-URL="SF/forskrift/2025-07-04-1458/KAPITTEL_8"><h2>Kapittel 8. Studiets oppbygning og praksisstudier</h2><article class="legalArticle" data-lovdata-URL="SF/forskrift/2025-07-04-1458/§22" data-name="§22" id="kapittel-8-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Studiets oppbygning</span></h3><article class="legalP" id="kapittel-8-paragraf-1-ledd-1">Helsesykepleierutdanningen skal være helhetlig, der det faglige innholdet, de pedagogiske virkemidlene og praksisstudiene kobles sammen slik at læringsutbyttene oppnås. Det skal tilrettelegges for at kandidater kan avslutte utdanningen etter 90 studiepoeng.</article></article><article class="legalArticle" data-lovdata-URL="SF/forskrift/2025-07-04-1458/§23" data-name="§23" id="kapittel-8-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Praksisstudier</span></h3><article class="legalP" id="kapittel-8-paragraf-2-ledd-1">Praksisstudiene skal utformes slik at det sikrer at læringsutbyttene oppnås. Kvalitet i praksisstudiene og hvordan det virker sammen med undervisningen ved utdanningsinstitusjonen er avgjørende for den samlede studiekvaliteten.</article><article class="legalP" id="kapittel-8-paragraf-2-ledd-2">Praksisstudiene skal utgjøre minimum 10 uker. I tillegg kommer eventuell ferdighetstrening. Gjennom praksisstudiene skal studenten få variert erfaring i arbeid med ulike aldersgrupper, målgrupper og problemstillinger innen helsestasjons- og skolehelsetjenesten og helsestasjon for ungdom. Ved utvelging av praksistilbydere skal utdanningsinstitusjonene forsikre seg om at det tilbys relevante læresituasjoner, kunnskapsbaserte tjenester og kompetente veiledere. Utdanningsinstitusjonen har ansvar for å følge opp studentene hos praksistilbyder, skal være oppdatert i praksistilbyders problemstillinger og bistå i pedagogiske spørsmål inkludert planlegging av læringsaktiviteter, veiledningsmetodikk og evaluering. Praksistilbyderen har ansvar for den daglige veiledningen og oppfølgingen av studentene, og skal sørge for at praksisveileder som hovedregel er helsesykepleier. Praksisveileder skal ha relevant faglig kunnskap og bør som hovedregel ha formell veiledningskompetanse.</article><article class="legalP" id="kapittel-8-paragraf-2-ledd-3">Utdanningsinstitusjonene skal inngå samarbeidsavtaler med praksistilbyderen. Avtalene skal regulere ansvar, roller, kapasitet på praksisplasser, kompetanse og samarbeidsarenaer på alle relevante nivå, og kan også regulere forsknings-, utviklings- og innovasjonssamarbeid.</article></article></section><section class="section" data-name="kap9" id="kapittel-9" data-lovdata-URL="SF/forskrift/2025-07-04-1458/KAPITTEL_9"><h2>Kapittel 9. Ikrafttredelse og overgangsordninger</h2><article class="legalArticle" data-lovdata-URL="SF/forskrift/2025-07-04-1458/§24" data-name="§24" id="kapittel-9-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse, overgangsordninger og oppheving av forskrift</span></h3><article class="legalP" id="kapittel-9-paragraf-1-ledd-1">Forskriften trer i kraft 1. august 2025.</article><article class="legalP" id="kapittel-9-paragraf-1-ledd-2">Universiteter og høyskoler som tilbyr utdanningen, kan tilby eksamen etter <a href="forskrift/2005-12-01-1381">forskrift 1. desember 2005 nr. 1381 til rammeplan for helsesykepleierutdanning</a> inntil 31. desember 2027.</article><article class="legalP" id="kapittel-9-paragraf-1-ledd-3"><a href="forskrift/2021-04-09-1146">Forskrift 9. april 2021 nr. 1146 om nasjonal retningslinje for helsesykepleierutdanning</a> oppheves 1. august 2025.</article></article></section></main></body></html>