<!DOCTYPE html><html lang="no"><head><title>Forskrift om fastsetting av pensjonsgivende inntekt for året før det året da et medlem får rett til en trygdeytelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-11-202</dd><dt class="dokid">DokumentID</dt><dd class="dokid">SF/forskrift/1997-03-11-202</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="publishedIn">Publisert i</dt><dd class="publishedIn">I 1997 517</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-21-1008">forskrift/2023-06-21-1008</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§3-15">lov/1997-02-28-19/§3-15</a></li></ul></dd><dt class="title">Tittel</dt><dd class="title">Forskrift om fastsetting av pensjonsgivende inntekt for året før det året da et medlem får rett til en trygdeytelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 11. mars 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§3-15">§ 3-15</a> femte (nå sjette) ledd. <br /><strong>Endret</strong> ved <a href="forskrift/2000-11-01-1091">forskrifter 1 nov 2000 nr. 1091</a>, <a href="forskrift/2003-12-19-1668">19 des 2003 nr. 1668</a>, <a href="forskrift/2010-02-23-236">23 feb 2010 nr. 236</a>, <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</dd><dt class="refid">RefID</dt><dd class="refid">forskrift/1997-03-11-202</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fastsetting av pensjonsgivende inntekt for året før det året da et medlem får rett til en trygdeytelse</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-11-202" id="dokument"><h1>Forskrift om fastsetting av pensjonsgivende inntekt for året før det året da et medlem får rett til en trygdeytelse</h1><article class="legalArticle" data-lovdata-URL="SF/forskrift/1997-03-11-202/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Når en person får rett til pensjon eller overgangsstønad til gjenlevende ektefelle, omstillingsstønad til gjenlevende ektefelle, uførepensjon eller arbeidsavklaringspenger, men ligningen for året før ikke er lagt fram, skal den pensjonsgivende inntekten og/eller pensjonspoengtallet for det året foreløpig fastsettes etter bestemmelsene i denne paragrafen.</article><article class="legalP" id="paragraf-1-ledd-2">For en person som har rett til uførepensjon eller arbeidsavklaringspenger, skal den pensjonsgivende inntekten foreløpig fastsettes på grunnlag av lønnsoppgave fra arbeidsgiveren eller medlemmets selvangivelse.</article><article class="legalP" id="paragraf-1-ledd-3">For en person som har rett til pensjon eller overgangsstønad som gjenlevende ektefelle, skal den pensjonsgivende inntekten foreløpig fastsettes på grunnlag av lønnsoppgave fra den avdødes arbeidsgiver, eller enten den avdødes eller dødsboets selvangivelse.</article><article class="changesToParent">Endret ved <a href="forskrift/2000-11-01-1091">forskrifter 1 nov 2000 nr. 1091</a> (i kraft 1 jan 2001), <a href="forskrift/2003-12-19-1668">19 des 2003 nr. 1668</a> (i kraft 1 jan 2004), <a href="forskrift/2010-02-23-236">23 feb 2010 nr. 236</a> (i kraft 1 mars 2010), <a href="forskrift/2023-06-21-1008">21 juni 2023 nr. 1008</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1997-03-11-202/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Når tilleggspensjonen foreløpig er beregnet på grunnlag av bestemmelsene i <a href="forskrift/1997-03-11-202/§1">§ 1</a>, skal pensjonen omregnes når ligningen er lagt fram.</article><article class="legalP" id="paragraf-2-ledd-2">Dersom pensjonisten på grunn av den foreløpige beregningen har fått for liten pensjon, skal differansen etterbetales fra det tidspunktet pensjonen tok til å løpe.</article><article class="legalP" id="paragraf-2-ledd-3">Dersom pensjonisten har fått for mye utbetalt, skal pensjonen settes ned fra måneden etter at ligningen er lagt fram. Det som er utbetalt for mye, skal bare kreves tilbake dersom det kan påvises at pensjonisten har vært uredelig da den foreløpige inntekten ble fastsatt, se <a href="lov/1997-02-28-19/§22-15">folketrygdloven § 22-15</a> første ledd.</article></article><article class="legalArticle" data-lovdata-URL="SF/forskrift/1997-03-11-202/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Forskriften trer i kraft den 1. mai 1997.</article></article></main></body></html>