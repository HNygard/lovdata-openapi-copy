<!DOCTYPE html><html lang="no"><head><title>Tillatelse til akvakultur av andre arter enn laks, ørret og regnbueørret (andre arter-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-22-1799</dd><dt class="dokid">DokumentID</dt><dd class="dokid">SF/forskrift/2004-12-22-1799</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="publishedIn">Publisert i</dt><dd class="publishedIn">I 2004 hefte 17</dd><dt class="dateInForce">I kraft fra</dt><dd class="dateInForce">2005-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-08-01-1753">forskrift/2025-08-01-1753</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1990-07-11-547">forskrift/1990-07-11-547</a></li><li><a href="forskrift/1990-07-11-548">forskrift/1990-07-11-548</a></li><li><a href="forskrift/1985-12-20-2272">forskrift/1985-12-20-2272</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-79/§1">lov/2005-06-17-79/§1</a></li><li><a href="lov/2005-06-17-79/§2">lov/2005-06-17-79/§2</a></li><li><a href="lov/2005-06-17-79/§4">lov/2005-06-17-79/§4</a></li><li><a href="lov/2005-06-17-79/§5">lov/2005-06-17-79/§5</a></li><li><a href="lov/2005-06-17-79/§6">lov/2005-06-17-79/§6</a></li><li><a href="lov/2005-06-17-79/§8">lov/2005-06-17-79/§8</a></li><li><a href="lov/2005-06-17-79/§9">lov/2005-06-17-79/§9</a></li><li><a href="lov/2005-06-17-79/§10">lov/2005-06-17-79/§10</a></li><li><a href="lov/2005-06-17-79/§11">lov/2005-06-17-79/§11</a></li><li><a href="lov/2005-06-17-79/§16">lov/2005-06-17-79/§16</a></li><li><a href="lov/2005-06-17-79/§19">lov/2005-06-17-79/§19</a></li><li><a href="lov/2005-06-17-79/§24">lov/2005-06-17-79/§24</a></li><li><a href="lov/2005-06-17-79/§26">lov/2005-06-17-79/§26</a></li></ul></dd><dt class="dateOfPublication">Kunngjort</dt><dd class="dateOfPublication">2005-01-05</dd><dt class="lastupdated">Rettet</dt><dd class="lastupdated">2021-01-01 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Andre arter-forskriften</dd><dt class="title">Tittel</dt><dd class="title">Tillatelse til akvakultur av andre arter enn laks, ørret og regnbueørret (andre arter-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 22. desember 2004 med hjemmel i <a href="lov/2005-06-17-79">lov 17. juni 2005 nr. 79</a> om akvakultur (akvakulturloven) <a href="lov/2005-06-17-79/§1">§ 1</a>, <a href="lov/2005-06-17-79/§2">§ 2</a>, <a href="lov/2005-06-17-79/§4">§ 4</a>, <a href="lov/2005-06-17-79/§5">§ 5</a>, <a href="lov/2005-06-17-79/§6">§ 6</a>, <a href="lov/2005-06-17-79/§8">§ 8</a>, <a href="lov/2005-06-17-79/§9">§ 9</a>, <a href="lov/2005-06-17-79/§10">§ 10</a>, <a href="lov/2005-06-17-79/§11">§ 11</a>, <a href="lov/2005-06-17-79/§16">§ 16</a>, <a href="lov/2005-06-17-79/§19">§ 19</a>, <a href="lov/2005-06-17-79/§24">§ 24</a> og <a href="lov/2005-06-17-79/§26">§ 26</a>. <br /><strong>Endret</strong> ved <a href="forskrift/2005-12-28-1730">forskrift 28 des 2005 nr. 1730</a> (forskriften gjengitt i sin helhet etter endringer bl.a. i tittel og hjemmel), og <a href="forskrift/2007-03-23-308">forskrifter 23 mars 2007 nr. 308</a>, <a href="forskrift/2009-12-18-1727">18 des 2009 nr. 1727</a>, <a href="forskrift/2014-12-15-1831">15 des 2014 nr. 1831</a>, <a href="forskrift/2016-06-01-562">1 juni 2016 nr. 562</a>, <a href="forskrift/2018-12-05-1797">5 des 2018 nr. 1797</a>, <a href="forskrift/2020-12-18-3041">18 des 2020 nr. 3041</a> (i kraft 1 jan 2021), <a href="forskrift/2022-08-24-1487">24 aug 2022 nr. 1487</a>, <a href="forskrift/2023-03-06-367">6 mars 2023 nr. 367</a>, <a href="forskrift/2024-02-02-169">2 feb 2024 nr. 169</a>, <a href="forskrift/2024-02-07-226">7 feb 2024 nr. 226</a> (bl.a tittel), <a href="forskrift/2025-08-01-1753">1 aug 2025 nr. 1753</a>. <br /> <strong>Rettelser:</strong> 01.01.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2004-12-22-1799</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Tillatelse til akvakultur av andre arter enn laks, ørret og regnbueørret (andre arter-forskriften)</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Forskriftens virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 10b">Kapittel 2. Tildeling og lokalisering av akvakulturtillatelse mv.</a><ul class="tocSubUl"><li><a href="#kapittel-2-paragraf-1">§ 4. Krav om akvakulturtillatelse</a></li><li><a href="#kapittel-2-paragraf-2">§ 5. Særlig om tildeling av tillatelser til akvakultur av mat- og stamfisk i ferskvann</a></li><li><a href="#kapittel-2-paragraf-3">§ 6. (Opphevet 1 jan 2010, jf. forskrift 18 des 2009 nr. 1727.)</a></li><li><a href="#kapittel-2-paragraf-4">§ 7. Generelle vilkår for klarering av lokalitet</a></li><li><a href="#kapittel-2-paragraf-5">§ 8. Særlige krav til lokalitet for akvakultur av settefisk</a></li><li><a href="#kapittel-2-paragraf-6">§ 9. Søknadsbehandling</a></li><li><a href="#kapittel-2-paragraf-7">§ 10. Minstekrav til søknad</a></li><li><a href="#kapittel-2-paragraf-8">§ 10a. Særlige krav til sikkerhetsstillelse</a></li><li><a href="#kapittel-2-paragraf-9">§ 10b. Særlige krav for søknad om akvakultur av fisk på lokalitet i sjø</a></li></ul></li><li><a href="#kapittel-3" data-child-interval="§§ 11 – 14">Kapittel 3. Avgrensning av akvakulturtillatelse</a><ul class="tocSubUl"><li><a href="#kapittel-3-paragraf-1">§ 11. Akvakultur av mat- og stamfisk i ferskvann</a></li><li><a href="#kapittel-3-paragraf-2">§ 12. Akvakultur av matfisk og stamfisk i sjø og på land</a></li><li><a href="#kapittel-3-paragraf-3">§ 13. Akvakultur av bløtdyr, krepsdyr, pigghuder, sekkdyr og vannlevende planter</a></li><li><a href="#kapittel-3-paragraf-4">§ 14. (Opphevet)</a></li></ul></li><li><a href="#kapittel-4" data-child-interval="§§ 18 – 23">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 18. Tilbaketrekking av tillatelse ved passivitet</a></li><li><a href="#kapittel-4-paragraf-2">§ 19. Gebyr</a></li><li><a href="#kapittel-4-paragraf-3">§ 20. Straff og andre reaksjoner ved overtredelse</a></li><li><a href="#kapittel-4-paragraf-4">§ 21. Dispensasjon</a></li><li><a href="#kapittel-4-paragraf-5">§ 22. (Opphevet)</a></li><li><a href="#kapittel-4-paragraf-6">§ 23. Ikrafttredelse og opphevelse av andre forskrifter</a></li></ul></li><li><a href="#kapittel-5">Vedlegg 1 (Opphevet)</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-12-22-1799" id="dokument"><h1>Tillatelse til akvakultur av andre arter enn laks, ørret og regnbueørret (andre arter-forskriften)</h1><section class="section" data-name="kap1" id="kapittel-1" data-lovdata-URL="SF/forskrift/2004-12-22-1799/KAPITTEL_1"><h2>Kapittel 1. Formål, virkeområde og definisjoner</h2><article class="legalArticle" data-lovdata-URL="SF/forskrift/2004-12-22-1799/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal medvirke til at akvakultur av andre arter enn laks, ørret og regnbueørret blir lønnsom og konkurransekraftig innenfor rammene av en bærekraftig utvikling, og bidra til verdiskaping på kysten.</article></article><article class="legalArticle" data-lovdata-URL="SF/forskrift/2004-12-22-1799/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for norsk landterritorium og territorialfarvann, på kontinentalsokkelen og i Norges økonomiske sone.</article><article class="legalP" id="kapittel-1-paragraf-2-ledd-2">Forskriften gjelder tildeling, endring og opphør av tillatelser til produksjon av akvatiske organismer (akvakultur). Forskriften gjelder ikke akvakultur av laks, ørret og regnbueørret, fangstbasert akvakultur, levendelagring av villfanget fisk, akvakultur av krepsdyr, bløtdyr og pigghuder i form av bunnkultur uten at dyrene holdes i fangenskap (havbeite).</article><article class="changesToParent">Endret ved <a href="forskrift/2014-12-15-1831">forskrifter 15 des 2014 nr. 1831</a> (i kraft 1 jan 2015), <a href="forskrift/2018-12-05-1797">5 des 2018 nr. 1797</a> (i kraft 1 juni 2019), <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift forstås med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Akvakultur:</i> produksjon av akvatiske organismer. Som produksjon regnes ethvert tiltak for å påvirke levende akvatiske organismers vekt, størrelse, antall, egenskaper eller kvalitet.</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Akvakulturtillatelse:</i> tillatelse gitt i medhold av <a href="lov/2005-06-17-79">akvakulturloven</a>, som ved registrering i akvakulturregisteret gir rett til bestemt type produksjon av bestemt art, i bestemt omfang på en eller flere bestemte lokaliteter. Tillatelsen kan bestå av tilsagn og vedtak om klarering av lokalitet.</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Biomasse:</i> den til enhver tid stående mengde av levende fisk (målt i kilogram eller tonn)</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Bløtdyr:</i> leddsnegler, snegler, muslinger, blekkspruter og sjøtenner.</article></article></li><li data-name="e." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Ferskvann:</i> vann med inntil 0,5 promille saltinnhold.</article></article></li><li data-name="f." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Krepsdyr:</i> alle krepsdyr, herunder hummer og krabbe.</article></article></li><li data-name="g." value="7"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>Lokalitet:</i> geografisk avgrenset område enten på land eller i vann der det søkes om eller er gitt tillatelse til akvakultur.</article></article></li><li data-name="h." value="8"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>Matfisk:</i> fisk som produseres med sikte på slakting til konsum og som ikke kommer inn under definisjonen av settefisk eller stamfisk.</article></article></li><li data-name="i." value="9"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>Pigghuder:</i> sjøliljer, sjøstjerner, slangestjerner, sjøpiggsvin og sjøpølser.</article></article></li><li data-name="j." value="10"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>Settefisk:</i> rogn, yngel eller andre tidlige livsstadier som produseres med sikte på overføring til andre lokaliteter eller annen type produksjon.</article></article></li><li data-name="k." value="11"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>Sjøvann:</i> vann med minst 0,5 promille saltinnhold.</article></article></li><li data-name="l." value="12"><article class="listArticle" id="kapittel-1-paragraf-3-ledd-1-punkt-12"><article class="legalP" id="kapittel-1-paragraf-3-ledd-1-punkt-12-ledd-1"><i>Stamfisk:</i> fisk som skal strykes eller reproduseres på annen måte.</article></article></li><li data-name="m." value="13"><article class="listArticle" id="kapittel-1-paragraf-3-ledd-1-punkt-13"><article class="legalP" id="kapittel-1-paragraf-3-ledd-1-punkt-13-ledd-1"><i>Vannlevende planter:</i> Flercellede vannlevende organismer med fotosyntese, herunder makroalger.</article></article></li><li data-name="n." value="14"><article class="listArticle" id="kapittel-1-paragraf-3-ledd-1-punkt-14"><article class="legalP" id="kapittel-1-paragraf-3-ledd-1-punkt-14-ledd-1"><i>Sekkdyr:</i> dyr tilhørende klasse Ascidiacea.</article></article></li><li data-name="o." value="15"><article class="listArticle" id="kapittel-1-paragraf-3-ledd-1-punkt-15"><article class="legalP" id="kapittel-1-paragraf-3-ledd-1-punkt-15-ledd-1"><i>Tilsagn:</i> vedtak om tildeling av produksjonskapasitet til akvakultur.</article></article></li><li data-name="p." value="16"><article class="listArticle" id="kapittel-1-paragraf-3-ledd-1-punkt-16"><article class="legalP" id="kapittel-1-paragraf-3-ledd-1-punkt-16-ledd-1"><i>Klarering av lokalitet:</i> vedtak om tillatelse til bruk av et geografisk område til akvakultur avsagt etter nødvendige tillatelser og godkjennelser og en helhetlig vurdering gjort av tildelingsmyndigheten.</article></article></li></ol></article><article class="changesToParent">Endret ved <a href="forskrift/2009-12-18-1727">forskrifter 18 des 2009 nr. 1727</a> (i kraft 1 jan 2010), <a href="forskrift/2018-12-05-1797">5 des 2018 nr. 1797</a> (i kraft 1 juni 2019), <a href="forskrift/2024-02-07-226">7 feb 2024 nr. 226</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2004-12-22-1799/KAPITTEL_2"><h2>Kapittel 2. Tildeling og lokalisering av akvakulturtillatelse mv.</h2><article class="legalArticle" data-lovdata-URL="SF/forskrift/2004-12-22-1799/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav om akvakulturtillatelse</span></h3><article class="legalP" id="kapittel-2-paragraf-1-ledd-1">Ingen kan drive akvakultur uten tillatelse. Det kan ikke gis tillatelse til akvakultur av arter som ikke forekommer eller tidligere har forekommet naturlig i området.</article><article class="legalP" id="kapittel-2-paragraf-1-ledd-2">Tillatelse kan gis til:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">en bestemt art,</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">en bestemt lokalitet,</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">akvakultur basert på tidlige livsstadier, herunder oppbevaring og klekking av rogn og produksjon med sikte på overføring til andre lokaliteter eller annen type produksjon, og</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">akvakultur basert på senere livsstadier.</article></article></li></ol></article><article class="legalP" id="kapittel-2-paragraf-1-ledd-3">Fylkeskommunen kan tildele tillatelser til akvakultur av andre fiskearter enn laks, ørret og regnbueørret samt akvakultur av bløtdyr, krepsdyr, pigghuder, sekkdyr og akvakultur med vannlevende planter, med mindre annet fremgår av den enkelte bestemmelse. Utenfor én nautisk mil utenfor grunnlinjene kan Fiskeridirektoratet etter søknad gi tillatelse etter denne forskriften.</article><article class="legalP" id="kapittel-2-paragraf-1-ledd-4">Fiskeridirektoratet kan gi tilsagn om tillatelse til annen akvakultur.</article><article class="legalP" id="kapittel-2-paragraf-1-ledd-5">Ved utvidelse av tillatelsens avgrensning, lokalitet eller endring av areal må innehaver søke om ny klarering.</article><article class="legalP" id="kapittel-2-paragraf-1-ledd-6">Departementet kan stanse tildeling av akvakulturtillatelse til marin fisk eller bestemte arter av marin fisk helt eller delvis i bestemte tidsperioder eller geografiske områder.</article><article class="changesToParent">Endret ved <a href="forskrift/2009-12-18-1727">forskrifter 18 des 2009 nr. 1727</a> (i kraft 1 jan 2010), <a href="forskrift/2016-06-01-562">1 juni 2016 nr. 562</a>, <a href="forskrift/2018-12-05-1797">5 des 2018 nr. 1797</a> (i kraft 1 juni 2019), <a href="forskrift/2022-08-24-1487">24 aug 2022 nr. 1487</a>, <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Særlig om tildeling av tillatelser til akvakultur av mat- og stamfisk i ferskvann</span></h3><article class="legalP" id="kapittel-2-paragraf-2-ledd-1">Fiskeridirektoratet kan fastsette begrensninger av antall tillatelser til akvakultur av matfisk og stamfisk i et vassdrag. Fiskeridirektoratet kan også foreta en fordeling mellom søkere innenfor en biomassegrense som blant annet av miljøhensyn er fastsatt som maksimum for et vassdrag.</article><article class="changesToParent">Endret ved <a href="forskrift/2009-12-18-1727">forskrift 18 des 2009 nr. 1727</a> (i kraft 1 jan 2010).</article></article><article class="legalArticle" data-lovdata-URL="SF/forskrift/2004-12-22-1799/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet 1 jan 2010, jf. <a href="forskrift/2009-12-18-1727">forskrift 18 des 2009 nr. 1727</a>.)</span></h3></article><article class="legalArticle" data-lovdata-URL="SF/forskrift/2004-12-22-1799/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Generelle vilkår for klarering av lokalitet</span></h3><article class="legalP" id="kapittel-2-paragraf-4-ledd-1">Lokalitet for akvakultur kan klareres dersom<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">det er miljømessig forsvarlig. Lokaliteter for torsk skal ikke etableres i gyteområder eller gytefelt for vill torsk, slik disse til enhver tid vises i Fiskeridirektoratets nettbaserte kartverktøy;</article></article></li><li data-name="b." value="2"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">det er foretatt en avveining av arealinteresser, med særlig vekt på <ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-1-punkt-2-ledd-1-punkt-1"><article class="legalP" id="kapittel-2-paragraf-4-ledd-1-punkt-2-ledd-1-punkt-1-ledd-1">søkers behov for areal til planlagt akvakultur,</article></article></li><li data-name="2." value="2"><article class="listArticle" id="kapittel-2-paragraf-4-ledd-1-punkt-2-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1-punkt-2-ledd-1">alternativ bruk av området til annen akvakultur,</article></article></li><li data-name="3." value="3"><article class="listArticle" id="kapittel-2-paragraf-4-ledd-1-punkt-2-ledd-1-punkt-3"><article class="legalP" id="kapittel-2-paragraf-4-ledd-1-punkt-2-ledd-1-punkt-3-ledd-1">annen bruk av området, og</article></article></li><li data-name="4." value="4"><article class="listArticle" id="kapittel-2-paragraf-4-ledd-1-punkt-2-ledd-1-punkt-4"><article class="legalP" id="kapittel-2-paragraf-4-ledd-1-punkt-2-ledd-1-punkt-4-ledd-1">verneinteresser som ikke omfattes av bokstav d, herunder vedtak om vern etter <a href="lov/1981-05-29-38">lov 29. mai 1981 nr. 38</a> om viltet</article></article></li></ol></article></article></li><li data-name="c." value="3"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">det er gitt tillatelser som kreves etter <ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-1-punkt-3-ledd-1-punkt-1"><article class="legalP" id="kapittel-2-paragraf-4-ledd-1-punkt-3-ledd-1-punkt-1-ledd-1"><a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv.,</article></article></li><li data-name="2." value="2"><article class="listArticle" id="kapittel-2-paragraf-4-ledd-1-punkt-3-ledd-1-punkt-2"><article class="legalP" id="kapittel-2-paragraf-4-ledd-1-punkt-3-ledd-1-punkt-2-ledd-1"><a href="lov/1981-03-13-6">lov 13. mars 1981 nr. 6</a> om vern mot forurensninger og om avfall,</article></article></li><li data-name="3." value="3"><article class="listArticle" id="kapittel-2-paragraf-4-ledd-1-punkt-3-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1-punkt-3-ledd-1"><a href="lov/2019-06-21-70">lov 21. juni 2019 nr. 70 om havner og farvann</a>,</article></article></li><li data-name="4." value="4"><article class="listArticle" id="kapittel-2-paragraf-4-ledd-1-punkt-3-ledd-1-punkt-4"><article class="legalP" id="kapittel-2-paragraf-4-ledd-1-punkt-3-ledd-1-punkt-4-ledd-1"><a href="lov/2000-11-24-82">lov 24. november 2000 nr. 82</a> om vassdrag og grunnvann, og</article></article></li><li data-name="5." value="5"><article class="listArticle" id="kapittel-2-paragraf-4-ledd-1-punkt-3-ledd-1-punkt-5"><article class="legalP" id="kapittel-2-paragraf-4-ledd-1-punkt-3-ledd-1-punkt-5-ledd-1"><a href="lov/2009-06-19-97">lov 19. juni 2009 nr. 97</a> om dyrevelferd; og</article></article></li></ol></article></article></li><li data-name="d." value="4"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">det ikke er i strid med <ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-1-punkt-4-ledd-1-punkt-1"><article class="legalP" id="kapittel-2-paragraf-4-ledd-1-punkt-4-ledd-1-punkt-1-ledd-1">vedtatte arealplaner etter plan- og bygningsloven,</article></article></li><li data-name="2." value="2"><article class="listArticle" id="kapittel-2-paragraf-4-ledd-1-punkt-4-ledd-1-punkt-2"><article class="legalP" id="kapittel-2-paragraf-4-ledd-1-punkt-4-ledd-1-punkt-2-ledd-1">vedtatte vernetiltak etter kapittel V i <a href="lov/2009-06-19-100">lov 19. juni 2009 nr. 100</a> om forvaltning av naturens mangfold, eller</article></article></li><li data-name="3." value="3"><article class="listArticle" id="kapittel-2-paragraf-4-ledd-1-punkt-4-ledd-1-punkt-3"><article class="legalP" id="kapittel-2-paragraf-4-ledd-1-punkt-4-ledd-1-punkt-3-ledd-1">vedtatte vernetiltak etter <a href="lov/1978-06-09-50">lov 9. juni 1978 nr. 50</a> om kulturminner.</article></article></li></ol></article></article></li></ol><p class="leddfortsettelse">Selv om klarering kan være i strid med bokstav d) kan klarering gis dersom det foreligger samtykke fra vedkommende plan- eller vernemyndighet.</p></article><article class="legalP" id="kapittel-2-paragraf-4-ledd-2">Klarering kan gis for flere arter på samme lokalitet.</article><article class="changesToParent">Endret ved <a href="forskrift/2009-12-18-1727">forskrifter 18 des 2009 nr. 1727</a> (i kraft 1 jan 2010), <a href="forskrift/2016-06-01-562">1 juni 2016 nr. 562</a>, <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Særlige krav til lokalitet for akvakultur av settefisk</span></h3><article class="legalP" id="kapittel-2-paragraf-5-ledd-1">Det kan kun klareres lokalitet for settefisk på land.</article><article class="changesToParent">Endret ved <a href="forskrift/2009-12-18-1727">forskrifter 18 des 2009 nr. 1727</a> (i kraft 1 jan 2010), <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsbehandling</span></h3><article class="legalP" id="kapittel-2-paragraf-6-ledd-1">Søknad etter denne forskrift utfylles på skjema fastsatt av Fiskeridirektoratet. Søknad om tillatelse etter andre ledd skal sendes fylkeskommunen i det fylket det søkes om lokalisering. Søknader om tillatelser etter <a href="forskrift/2004-12-22-1799/§4/ledd/3">§ 4 tredje ledd</a> sendes Fiskeridirektoratet.</article><article class="legalP" id="kapittel-2-paragraf-6-ledd-2">Etter at fylkeskommunen har sendt søknad om tillatelse til den kommune det søkes om lokalisering i, skal søker etter anvisning fra kommunen sørge for at søknaden legges ut til offentlig ettersyn, og at dette kunngjøres i Norsk Lysingsblad og i to aviser som er vanlig lest på stedet.</article><article class="legalP" id="kapittel-2-paragraf-6-ledd-3">Søknad om dispensasjon etter <a href="forskrift/2004-12-22-1799/§21">§ 21</a> sendes Fiskeridirektoratet.</article><article class="legalP" id="kapittel-2-paragraf-6-ledd-4">Forvaltningsmyndigheter for fiskeri-, vilt-, naturvern- og friluftsinteresser skal gis adgang til uttalelse før lokalitet klareres etter <a href="forskrift/2004-12-22-1799/§7">§ 7</a>.</article><article class="changesToParent">Endret ved <a href="forskrift/2009-12-18-1727">forskrifter 18 des 2009 nr. 1727</a> (i kraft 1 jan 2010), <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Minstekrav til søknad</span></h3><article class="legalP" id="kapittel-2-paragraf-7-ledd-1">Søknad om akvakultur skal inneholde opplysninger om strømmålinger på lokaliteten.</article><article class="changesToParent">Endret ved forskrifter <a href="forskrift/2009-12-18-1727">18 des 2009 nr. 1727</a> (i kraft 1 jan 2010), <a href="forskrift/2020-12-18-3041">18 des 2020 nr. 3041</a> (i kraft 1 jan 2021), <a href="forskrift/2024-02-02-169">2 feb 2024 nr. 169</a>, <a href="forskrift/2025-08-01-1753">1 aug 2025 nr. 1753</a>.</article></article><article class="legalArticle" data-lovdata-URL="SF/forskrift/2004-12-22-1799/§10a" data-name="§10a" id="kapittel-2-paragraf-8"><h3 class="legalArticleHeader"><span class="legalArticleValue">§ 10a</span>. <span class="legalArticleTitle">Særlige krav til sikkerhetsstillelse</span></h3><article class="legalP" id="kapittel-2-paragraf-8-ledd-1">Søknad om tillatelse til akvakultur av blåskjell, sekkdyr og akvakultur med vannlevende planter med installasjon i sjø, skal inneholde dokumentasjon som viser at søker har<ol class="defaultList" type="a"><li data-name="a." value="1"><article class="listArticle" id="kapittel-2-paragraf-8-ledd-1-punkt-1"><article class="legalP" id="kapittel-2-paragraf-8-ledd-1-punkt-1-ledd-1">innbetalt et depositum på kr 3000 per omsøkt dekar til en sperret konto</article></article></li><li data-name="b." value="2"><article class="listArticle" id="kapittel-2-paragraf-8-ledd-1-punkt-2"><article class="legalP" id="kapittel-2-paragraf-8-ledd-1-punkt-2-ledd-1">en forsikring som gir tilsvarende dekning som i bokstav a), eller</article></article></li><li data-name="c." value="3"><article class="listArticle" id="kapittel-2-paragraf-8-ledd-1-punkt-3"><article class="legalP" id="kapittel-2-paragraf-8-ledd-1-punkt-3-ledd-1">stilt annen likeverdig sikkerhet som gir tilsvarende dekning som i bokstav a.</article></article></li></ol></article><article class="legalP" id="kapittel-2-paragraf-8-ledd-2">Før tillatelse utstedes må søker dokumentere et depositum, et forsikringsbevis eller annen likeverdig sikkerhet, i samsvar med det antall dekar tillatelsen skal lyde på.</article><article class="legalP" id="kapittel-2-paragraf-8-ledd-3">Dokumentasjonen skal foreligge i form av bekreftelse fra finansinstitusjon, forsikringsinstitusjon eller annen relevant institusjon. Det påligger søker å dokumentere at forsikring eller annen likeverdig sikkerhet gir tilsvarende dekning som kravet til depositum.</article><article class="legalP" id="kapittel-2-paragraf-8-ledd-4">Depositumet, forsikringen eller annen likeverdig sikkerhet skal være sikkerhet for opprydding etter permanent opphør av drift på en lokalitet, jf. <a href="forskrift/2008-06-17-822/§17">akvakulturdriftsforskriften § 17</a> annet ledd og <a href="lov/2005-06-17-79/§13">akvakulturloven § 13</a> første ledd.</article><article class="changesToParent">Tilføyd ved <a href="forskrift/2007-03-23-308">forskrift 23 mars 2007 nr. 308</a> (i kraft 1 april 2007), endret ved <a href="forskrift/2009-12-18-1727">forskrifter 18 des 2009 nr. 1727</a> (i kraft 1 jan 2010), <a href="forskrift/2018-12-05-1797">5 des 2018 nr. 1797</a> (i kraft 1 juni 2019), <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§10b" data-name="§10b" id="kapittel-2-paragraf-9"><h3 class="legalArticleHeader"><span class="legalArticleValue">§ 10b</span>. <span class="legalArticleTitle">Særlige krav for søknad om akvakultur av fisk på lokalitet i sjø</span></h3><article class="legalP" id="kapittel-2-paragraf-9-ledd-1">Søknaden om klarering av lokalitet for akvakultur av fisk i sjø skal inneholde en eller flere rapporter fra en forundersøkelse som er utført i løpet av de siste tre år før søknadsdato.</article><article class="legalP" id="kapittel-2-paragraf-9-ledd-2">Forundersøkelsen skal gjennomføres i henhold til NS 9410:2016 Miljøovervåking av bunnpåvirkning fra marine akvakulturanlegg eller tilsvarende internasjonal standard eller anerkjent norm, og skal minimum omfatte:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-9-ledd-2-punkt-1"><article class="legalP" id="kapittel-2-paragraf-9-ledd-2-punkt-1-ledd-1">utarbeidelse av kartdokumentasjon</article></article></li><li data-name="b." value="2"><article class="listArticle" id="kapittel-2-paragraf-9-ledd-2-punkt-2"><article class="legalP" id="kapittel-2-paragraf-9-ledd-2-punkt-2-ledd-1">partikkelanalyse for å beskrive bunnsubstratet</article></article></li><li data-name="c." value="3"><article class="listArticle" id="kapittel-2-paragraf-9-ledd-2-punkt-3"><article class="legalP" id="kapittel-2-paragraf-9-ledd-2-punkt-3-ledd-1">strømmålinger</article></article></li><li data-name="d." value="4"><article class="listArticle" id="kapittel-2-paragraf-9-ledd-2-punkt-4"><article class="legalP" id="kapittel-2-paragraf-9-ledd-2-punkt-4-ledd-1">hydrografimålinger i hele vannsøylen på den dypeste stasjon i overgangssonen og i eventuelle dypområder med risiko for oksygenmangel utenfor overgangssonen</article></article></li><li data-name="e." value="5"><article class="listArticle" id="kapittel-2-paragraf-9-ledd-2-punkt-5"><article class="legalP" id="kapittel-2-paragraf-9-ledd-2-punkt-5-ledd-1">undersøkelse av kjemiske og sensoriske parametere etter metodikken for B-undersøkelse</article></article></li><li data-name="f." value="6"><article class="listArticle" id="kapittel-2-paragraf-9-ledd-2-punkt-6"><article class="legalP" id="kapittel-2-paragraf-9-ledd-2-punkt-6-ledd-1">bunndyrsundersøkelser etter metodikken for C-undersøkelse på minst tre stasjoner</article></article></li><li data-name="g." value="7"><article class="listArticle" id="kapittel-2-paragraf-9-ledd-2-punkt-7"><article class="legalP" id="kapittel-2-paragraf-9-ledd-2-punkt-7-ledd-1">analyse av sedimentprøver fra minst to av stasjonene som nevnt i bokstav f for å avklare om og i hvilken grad sedimentene inneholder stoffer som det er grunn til å tro vil bli sluppet ut på lokaliteten og som enten er nevnt i <a href="forskrift/2006-12-15-1446/vedleggVIII">forskrift 15. desember 2006 nr. 1446 om rammer for vannforvaltning vedlegg VIII</a> C eller D nr. 2 eller er identifisert som vannregionspesifikke i veileder 02:2018 Klassifisering av miljøtilstand i vann.</article></article></li></ol></article><article class="legalP" id="kapittel-2-paragraf-9-ledd-3">Undersøkelser som nevnt i andre ledd bokstav a, b, d og f skal i tillegg gjennomføres på en referansestasjon minimum 1 km fra omsøkt.</article><article class="legalP" id="kapittel-2-paragraf-9-ledd-4">Der undersøkelser etter andre ledd bokstav b, e, f og g vanskelig lar seg gjennomføre grunnet stein- eller fjellbunn, kan fylkeskommunen i samråd med statsforvalteren og Fiskeridirektoratet kreve alternative undersøkelser.</article><article class="legalP" id="kapittel-2-paragraf-9-ledd-5">Forundersøkelsen skal utføres av organer som kan dokumentere relevant faglig kompetanse og er uavhengig oppdragsgiver. Bunndyrsundersøkelser etter andre ledd bokstav f og tredje ledd og analyse av sedimentprøver etter andre ledd bokstav g skal utføres av organer som er akkreditert for oppgaven.</article><article class="legalP" id="kapittel-2-paragraf-9-ledd-6">Rapporten eller rapportene som nevnt i første ledd skal inneholde<ol class="defaultList" type="a"><li data-name="a." value="1"><article class="listArticle" id="kapittel-2-paragraf-9-ledd-6-punkt-1"><article class="legalP" id="kapittel-2-paragraf-9-ledd-6-punkt-1-ledd-1">en sammenfatning av resultatene</article></article></li><li data-name="b." value="2"><article class="listArticle" id="kapittel-2-paragraf-9-ledd-6-punkt-2"><article class="legalP" id="kapittel-2-paragraf-9-ledd-6-punkt-2-ledd-1">en begrunnet vurdering eller modellering av grensene for anleggssone og overgangssone og forslag til plassering av prøvestasjoner for miljøovervåking, inkludert en referansestasjon, og</article></article></li><li data-name="c." value="3"><article class="listArticle" id="kapittel-2-paragraf-9-ledd-6-punkt-3"><article class="legalP" id="kapittel-2-paragraf-9-ledd-6-punkt-3-ledd-1">alle originaldata.</article></article></li></ol></article><article class="legalP" id="kapittel-2-paragraf-9-ledd-7">Tidligere utført forundersøkelse eller miljøovervåking kan danne tilstrekkelig kunnskapsgrunnlag ved søknad om klarering av lokalitet.</article><article class="legalP" id="kapittel-2-paragraf-9-ledd-8">Dersom forundersøkelsen ikke inneholder tilstrekkelige opplysninger kan fylkeskommunen, etter samråd med statsforvalteren og Fiskeridirektoratet, kreve ytterligere opplysninger eller undersøkelser.</article><article class="changesToParent">Tilføyd ved forskrift <a href="forskrift/2024-02-02-169">2 feb 2024 nr. 169</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2004-12-22-1799/KAPITTEL_3"><h2>Kapittel 3. Avgrensning av akvakulturtillatelse</h2><article class="legalArticle" data-lovdata-URL="SF/forskrift/2004-12-22-1799/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Akvakultur av mat- og stamfisk i ferskvann</span></h3><article class="legalP" id="kapittel-3-paragraf-1-ledd-1">Tillatelse til akvakultur av matfisk og stamfisk i ferskvann avgrenses til en biomasse på inntil 325 tonn.</article></article><article class="legalArticle" data-lovdata-URL="SF/forskrift/2004-12-22-1799/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Akvakultur av matfisk og stamfisk i sjø og på land</span></h3><article class="legalP" id="kapittel-3-paragraf-2-ledd-1">Tillatelse til akvakultur av matfisk og stamfisk i sjø og på land avgrenses til en biomasse fastsatt i det enkelte tilfelle, med mindre annet er fastsatt i andre ledd.</article><article class="legalP" id="kapittel-3-paragraf-2-ledd-2">Tillatelse til akvakultur av matfisk i sjø avgrenses til en biomasse på inntil 780 tonn.</article><article class="changesToParent">Endret ved forskrifter <a href="forskrift/2024-02-02-169">2 feb 2024 nr. 169</a>, <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Akvakultur av bløtdyr, krepsdyr, pigghuder, sekkdyr og vannlevende planter</span></h3><article class="legalP" id="kapittel-3-paragraf-3-ledd-1">Avgrensningen av en tillatelse til akvakultur av bløtdyr, krepsdyr, pigghuder, sekkdyr og akvakultur med vannlevende planter fastsettes i det enkelte tilfellet.</article><article class="legalP" id="kapittel-3-paragraf-3-ledd-2">Avgrensningen av tillatelse til akvakultur av blåskjell og akvakultur med vannlevende planter i sjø skal fastsettes i dekar.</article><article class="changesToParent">Endret ved <a href="forskrift/2007-03-23-308">forskrifter 23 mars 2007 nr. 308</a> (i kraft 1 april 2007), <a href="forskrift/2018-12-05-1797">5 des 2018 nr. 1797</a> (i kraft 1 juni 2019), <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2024-02-07-226">7 feb 2024 nr. 226</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/2004-12-22-1799/KAPITTEL_4"><h2>Kapittel 4. Avsluttende bestemmelser</h2><article class="changesToParent">Overskriften endret ved <a href="forskrift/2009-12-18-1727">forskrift 18 des 2009 nr. 1727</a> (i kraft 1 jan 2010).</article><article class="legalArticle" data-lovdata-URL="SF/forskrift/2004-12-22-1799/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tilbaketrekking av tillatelse ved passivitet</span></h3><article class="legalP" id="kapittel-4-paragraf-1-ledd-1">Fiskeridirektoratet kan trekke tilbake en akvakulturtillatelse dersom det innen tre år etter tillatelse er gitt, ikke er etablert virksomhet med mer enn en tredjedel av det tillatte. Det samme gjelder dersom det senere ikke har vært virksomhet som overstiger en tredjedel av det tillatte i en periode på tre år.</article><article class="legalP" id="kapittel-4-paragraf-1-ledd-2">Unntatt er tillatelse som ikke er blitt benyttet i tre år på grunn av pålagt brakklegging av lokaliteten. Denne kan trekkes tilbake dersom den i henhold til godkjent driftsplan ikke skal benyttes etter denne perioden.</article><article class="legalP" id="kapittel-4-paragraf-1-ledd-3">Overføring av tillatelse eller overføring av tilsagn om tillatelse medfører ikke fristavbrudd etter denne paragrafen.</article><article class="changesToParent">Endret ved forskrift <a href="forskrift/2023-03-06-367">6 mars 2023 nr. 367</a>.</article></article><article class="legalArticle" data-lovdata-URL="SF/forskrift/2004-12-22-1799/§19" data-name="§19" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Gebyr</span></h3><article class="legalP" id="kapittel-4-paragraf-2-ledd-1">For behandling av søknader etter denne forskriften skal det betales gebyr i den grad dette følger av <a href="forskrift/2001-12-21-1597">forskrift 21. desember 2001 nr. 1597</a> om gebyrer i forbindelse med akvakultur.</article></article><article class="legalArticle" data-lovdata-URL="SF/forskrift/2004-12-22-1799/§20" data-name="§20" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Straff og andre reaksjoner ved overtredelse</span></h3><article class="legalP" id="kapittel-4-paragraf-3-ledd-1">Overtredelse av forskriften eller vedtak fattet i medhold av den, kan medføre straff og andre reaksjoner etter <a href="lov/2005-06-17-79">lov 17. juni 2005 nr. 79</a> om akvakultur.</article></article><article class="legalArticle" data-lovdata-URL="SF/forskrift/2004-12-22-1799/§21" data-name="§21" id="kapittel-4-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-4-ledd-1">Fiskeridirektoratet kan i særlige tilfelle dispensere fra bestemmelsene i denne forskriften. Dispensasjon fra <a href="forskrift/2004-12-22-1799/§10b">§ 10b</a> skal likevel kun gis etter samtykke fra statsforvalteren.</article><article class="changesToParent">Endret ved forskrift <a href="forskrift/2024-02-02-169">2 feb 2024 nr. 169</a>.</article></article><article class="legalArticle" data-lovdata-URL="SF/forskrift/2004-12-22-1799/§22" data-name="§22" id="kapittel-4-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="forskrift/2018-12-04-1796">forskrift 4 des 2018 nr. 1796</a> (i kraft 1 jan 2019), opphevet ved forskrift <a href="forskrift/2024-02-07-226">7 feb 2024 nr. 226</a>.</article></article><article class="legalArticle" data-lovdata-URL="SF/forskrift/2004-12-22-1799/§23" data-name="§23" id="kapittel-4-paragraf-6"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse og opphevelse av andre forskrifter</span></h3><article class="legalP" id="kapittel-4-paragraf-6-ledd-1">Denne forskrift trer i kraft 1. januar 2005.</article><article class="legalP" id="kapittel-4-paragraf-6-ledd-2">Fra samme tid oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-1"><article class="legalP" id="kapittel-4-paragraf-6-ledd-2-punkt-1-ledd-1"><a href="forskrift/1990-07-11-547">forskrift 11. juli 1990 nr. 547</a> om oppdrett av skalldyr</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-2"><article class="legalP" id="kapittel-4-paragraf-6-ledd-2-punkt-2-ledd-1"><a href="forskrift/1990-07-11-548">forskrift 11. juli 1990 nr. 548</a> om oppdrett av andre fiskearter enn laks, ørret og regnbueørret i saltvann</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-3"><article class="legalP" id="kapittel-4-paragraf-6-ledd-2-punkt-3-ledd-1"><a href="forskrift/1985-12-20-2272">forskrift 20. desember 1985 nr. 2272</a> om oppdrett av fisk på ferskvannslokalitet.</article></article></li></ul></article><article class="changesToParent">Endret ved <a href="forskrift/2018-12-05-1797">forskrift 5 des 2018 nr. 1797</a> (i kraft 1 juni 2019, tidligere § 22).</article></article></section><section class="section" data-name="vedlegg1" id="kapittel-5" data-lovdata-URL="SF/forskrift/2004-12-22-1799/KAPITTEL_5"><h2>Vedlegg 1 (Opphevet)</h2><article class="changesToParent">Vedlegg 1 tilføyd ved <a href="forskrift/2009-12-18-1727">forskrift 18 des 2009 nr. 1727</a> (i kraft 1 jan 2010), opphevet ved forskrift <a href="forskrift/2024-02-07-226">7 feb 2024 nr. 226</a>.</article></section></main></body></html>