<!DOCTYPE html><html lang="nb"><head><title>Forskrift om opptak til høyere yrkesfaglig utdanning ved Fagskolen Rogaland (opptaksforskrift for Fagskolen Rogaland)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-19-2344</dd><dt class="dokid">DokumentID</dt><dd class="dokid">SF/forskrift/2024-09-19-2344</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Rogaland</li></ul></dd><dt class="dateInForce">I kraft fra</dt><dd class="dateInForce">2024-10-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2019-12-18-2022">forskrift/2019-12-18-2022</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2018-06-08-28/§5">lov/2018-06-08-28/§5</a></li><li><a href="lov/2018-06-08-28/§9">lov/2018-06-08-28/§9</a></li><li><a href="lov/2018-06-08-28/§16">lov/2018-06-08-28/§16</a></li><li><a href="lov/2018-06-08-28/§16a">lov/2018-06-08-28/§16a</a></li><li><a href="lov/2018-06-08-28/§27">lov/2018-06-08-28/§27</a></li><li><a href="lov/2018-06-08-28/§39">lov/2018-06-08-28/§39</a></li><li><a href="forskrift/2019-07-11-1005/§7">forskrift/2019-07-11-1005/§7</a></li><li><a href="forskrift/2019-07-11-1005/§9">forskrift/2019-07-11-1005/§9</a></li><li><a href="forskrift/2019-07-11-1005/§20">forskrift/2019-07-11-1005/§20</a></li><li><a href="forskrift/2019-07-11-1005/§11">forskrift/2019-07-11-1005/§11</a></li><li><a href="forskrift/2019-07-11-1005/§13">forskrift/2019-07-11-1005/§13</a></li><li><a href="forskrift/2019-07-11-1005/§14">forskrift/2019-07-11-1005/§14</a></li><li><a href="forskrift/2019-07-11-1005/§17">forskrift/2019-07-11-1005/§17</a></li><li><a href="forskrift/2019-07-11-1005/§23">forskrift/2019-07-11-1005/§23</a></li><li><a href="forskrift/2019-07-11-1005/§43">forskrift/2019-07-11-1005/§43</a></li></ul></dd><dt class="dateOfPublication">Kunngjort</dt><dd class="dateOfPublication">2024-10-02 14:30</dd><dt class="titleShort">Korttittel</dt><dd class="titleShort">Opptaksforskrift for Fagskolen Rogaland</dd><dt class="title">Tittel</dt><dd class="title">Forskrift om opptak til høyere yrkesfaglig utdanning ved Fagskolen Rogaland (opptaksforskrift for Fagskolen Rogaland)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Rogaland 19. september 2024 med hjemmel i <a href="lov/2018-06-08-28/§5">lov 8. juni 2018 nr. 28 om høyere yrkesfaglig utdanning (fagskoleloven) § 5</a>, <a href="lov/2018-06-08-28/§9">§ 9</a>, <a href="lov/2018-06-08-28/§16">§ 16</a>, <a href="lov/2018-06-08-28/§16a">§ 16 a</a>, <a href="lov/2018-06-08-28/§27">§ 27</a> og <a href="lov/2018-06-08-28/§39">§ 39</a> og <a href="forskrift/2019-07-11-1005/§7">forskrift 11. juli 2019 nr. 1005 om høyere yrkesfaglig utdanning (fagskoleforskriften) § 7</a>, <a href="forskrift/2019-07-11-1005/§9">§ 9</a>, <a href="forskrift/2019-07-11-1005/§20">§ 20</a>, <a href="forskrift/2019-07-11-1005/§11">§ 11</a>, <a href="forskrift/2019-07-11-1005/§13">§ 13</a>, <a href="forskrift/2019-07-11-1005/§14">§ 14</a>, <a href="forskrift/2019-07-11-1005/§17">§ 17</a>, <a href="forskrift/2019-07-11-1005/§23">§ 23</a> og <a href="forskrift/2019-07-11-1005/§43">§ 43</a>.</dd><dt class="refid">RefID</dt><dd class="refid">forskrift/2024-09-19-2344</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opptak til høyere yrkesfaglig utdanning ved Fagskolen Rogaland (opptaksforskrift for Fagskolen Rogaland)</a><ul class="tocSubUl"><li><a href="#kapittel-1" data-child-interval="§§ 1-1 – 1-5">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål og virkeområde</a></li><li><a href="#kapittel-1-paragraf-2">§ 1-2. Forholdet til annet lovverk</a></li><li><a href="#kapittel-1-paragraf-3">§ 1-3. Ansvar for opptak</a></li><li><a href="#kapittel-1-paragraf-4">§ 1-4. Definisjoner</a></li><li><a href="#kapittel-1-paragraf-5">§ 1-5. Søkerens undersøkelses- og opplysningsplikt</a></li></ul></li><li><a href="#kapittel-2" data-child-interval="§§ 2-1 – 2-6">Kapittel 2. Opptakskrav</a><ul class="tocSubUl"><li><a href="#kapittel-2-paragraf-1">§ 2-1. Generelt om opptak</a></li><li><a href="#kapittel-2-paragraf-2">§ 2-2. Opptakskrav</a></li><li><a href="#kapittel-2-paragraf-3">§ 2-3. Opptak på visse vilkår (betinget opptak)</a></li><li><a href="#kapittel-2-paragraf-4">§ 2-4. Søkere med utenlandsk utdanning</a></li><li><a href="#kapittel-2-paragraf-5">§ 2-5. Bruk av falske dokument ved opptak</a></li><li><a href="#kapittel-2-paragraf-6">§ 2-6. Reservasjon av studieplass</a></li></ul></li><li><a href="#kapittel-3" data-child-interval="§§ 3-1 – 3-3">Kapittel 3. Rangering ved opptak</a><ul class="tocSubUl"><li><a href="#kapittel-3-paragraf-1">§ 3-1. Poengberegning ved rangering av søkere</a></li><li><a href="#kapittel-3-paragraf-2">§ 3-2. Rangering av søkere</a></li><li><a href="#kapittel-3-paragraf-3">§ 3-3. Rangering av søkere som ikke kan poengberegnes (realkompetansevurdering)</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Politiattest</a><ul class="tocSubUl"><li><a href="#kapittel-4-paragraf-1">§ 4-1. Krav til politiattest</a></li><li><a href="#kapittel-4-paragraf-2">§ 4-2. Behandling av politiattest med merknad</a></li></ul></li><li><a href="#kapittel-5" data-child-interval="§ 5-1">Kapittel 5. Klage</a><ul class="tocSubUl"><li><a href="#kapittel-5-paragraf-1">§ 5-1. Klage på vedtak om opptak</a></li></ul></li><li><a href="#kapittel-6" data-child-interval="§ 6-1">Kapittel 6. Ikrafttredelse og opphevelse</a><ul class="tocSubUl"><li><a href="#kapittel-6-paragraf-1">§ 6-1. Ikrafttredelse og opphevelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-09-19-2344" id="dokument"><h1>Forskrift om opptak til høyere yrkesfaglig utdanning ved Fagskolen Rogaland (opptaksforskrift for Fagskolen Rogaland)</h1><section class="section" data-name="kap1" id="kapittel-1" data-lovdata-URL="SF/forskrift/2024-09-19-2344/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2024-09-19-2344/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål og virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Styret ved Fagskolen Rogaland fastsetter forskriften med hjemmel i <a href="lov/2018-06-08-28/§16">lov 8. juni 2018 nr. 28 om høyere yrkesfaglig utdanning (fagskoleloven) § 16</a> og <a href="forskrift/2019-07-11-1005/§9">forskrift 11. juli 2019 nr. 1005 om høyere yrkesfaglig utdanning (fagskoleforskriften) § 9</a>.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder personer som søker om opptak til studieprogram ved Fagskolen Rogaland. Formålet med forskriften er å gi utfyllende regler og informasjon knytta til opptak ved fagskolen.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriften har kortnavnet Opptaksforskrift for Fagskolen Rogaland.</article></article><article class="legalArticle" data-lovdata-URL="SF/forskrift/2024-09-19-2344/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Forholdet til annet lovverk</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) For studenter ved Fagskolen Rogaland gjelder <a href="lov/2018-06-08-28">lov om høyere yrkesfaglig utdanning</a> med tilhørende forskrifter.</article><article class="numberedLegalP" data-numerator="2" id="kapittel-1-paragraf-2-nummer-2">(2) Ved saksbehandling etter denne forskrift gjelder <a href="lov/1967-02-10/kapIII">forvaltningsloven kapittel III</a> til <a href="lov/1967-02-10/kapVI">VI</a> og <a href="lov/1967-02-10/kapVIII">VIII</a> for avgjørelser om opptak, jf. <a href="lov/2018-06-08-28/§39">fagskoleloven § 39</a>.</article><article class="numberedLegalP" data-numerator="3" id="kapittel-1-paragraf-2-nummer-3">(3) Er bestemmelsene i denne forskrift i strid med lov og forskrift gitt av lovgiver, gjelder bestemmelsene i loven med forskrifter.</article></article><article class="legalArticle" data-lovdata-URL="SF/forskrift/2024-09-19-2344/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Ansvar for opptak</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Rektor er ansvarlig for opptak og skal på vegne av styret ved Fagskolen Rogaland sørge for at opptaket til fagskoleutdanninger blir gjennomført korrekt.</article><article class="numberedLegalP" data-numerator="2" id="kapittel-1-paragraf-3-nummer-2">(2) Rektor kan delegere til avdelingsleder å gjennomføre det praktiske opptaket og vurdere realkompetanse.</article></article><article class="legalArticle" data-lovdata-URL="SF/forskrift/2024-09-19-2344/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Definisjoner</span></h3><ul class="defaultList"><li><article class="listArticle" id="kapittel-1-paragraf-4-punkt-1"><article class="legalP" id="kapittel-1-paragraf-4-punkt-1-ledd-1"><i>Emne:</i> De minste resultatbærende enhetene som gir uttelling i form av studiepoeng. Med minste resultatbærende enhet menes alle enheter som gir en selvstendig karakter, og som studenten må bestå for å få godkjent et vitnemålsgivende utdanningstilbud. Enhetene kan variere i omfang og skal komme frem på vitnemålet.</article></article></li><li><article class="listArticle" id="kapittel-1-paragraf-4-punkt-2"><article class="legalP" id="kapittel-1-paragraf-4-punkt-2-ledd-1"><i>Læringsutbytte:</i> det en person vet, kan og er i stand til å gjøre som et resultat av en læringsprosess. Læringsutbytte er beskrevet i kategoriene kunnskap, ferdigheter og generell kompetanse og nærmere beskrevet i Nasjonalt kvalifikasjonsrammeverk.</article></article></li><li><article class="listArticle" id="kapittel-1-paragraf-4-punkt-3"><article class="legalP" id="kapittel-1-paragraf-4-punkt-3-ledd-1"><i>Realkompetanse:</i> Realkompetanse er all kompetanse en person har tilegnet seg gjennom formell, ikke-formell og uformell læring. Dette kan være kunnskaper og ferdigheter tilegnet gjennom utdanning, lønnet eller ulønnet arbeid, organisasjonserfaring, fritidsaktiviteter, eller på annen måte.</article></article></li><li><article class="listArticle" id="kapittel-1-paragraf-4-punkt-4"><article class="legalP" id="kapittel-1-paragraf-4-punkt-4-ledd-1"><i>Realkompetansevurdering:</i> Kartlegging, vurdering, dokumentering av den realkompetanse en person innehar opp mot kriterier, f.eks. fastsatt i fagplan eller studieplan. Realkompetansevurdering kan gi grunnlag for opptak til fagskoleutdanning eller avkortning av opplæring gjennom godskriving og fritak fra deler av en fagskoleutdanning.</article></article></li><li><article class="listArticle" id="kapittel-1-paragraf-4-punkt-5"><article class="legalP" id="kapittel-1-paragraf-4-punkt-5-ledd-1"><i>Studiepoeng:</i> Studiepoeng er en betegnelse på læringsutbytte og normert studietid. Det gis 60 studiepoeng for læringsutbytte oppnådd på bakgrunn av tilsvarende ett års bestått fagskoleutdanning på heltid. Ett års fagskoleutdanning på heltid tilsvarer normalt ti måneder.</article><article class="legalP" id="kapittel-1-paragraf-4-punkt-5-ledd-2">Dersom fagskoleutdanningen er inndelt i emner, skal hvert emne tildeles studiepoeng etter den relative vekten det har i arbeidsbelastning for studentene og læringsutbytte innenfor utdanningen. Studiepoeng skal brukes ved vurdering av godskriving av utdanning mellom fagskoler og i karakterutskrifter for gjennomførte emner fra fagskoleutdanning.</article><article class="legalP" id="kapittel-1-paragraf-4-punkt-5-ledd-3">Antallet oppnådde studiepoeng skal fremgå av vitnemål og annen dokumentasjon for fullført fagskoleutdanning.</article></article></li><li><article class="listArticle" id="kapittel-1-paragraf-4-punkt-6"><article class="legalP" id="kapittel-1-paragraf-4-punkt-6-ledd-1"><i>Student:</i> en person som er tatt opp og har takket ja til et studietilbud ved Fagskolen Rogaland.</article></article></li><li><article class="listArticle" id="kapittel-1-paragraf-4-punkt-7"><article class="legalP" id="kapittel-1-paragraf-4-punkt-7-ledd-1"><i>Studieplan:</i> plan for innholdet i utdanningen og hvordan planen skal gjennomføres fastsatt av styret. Det skal blant annet fastsettes bestemmelser om obligatoriske kurs, praksisstudier, vurderingsformer og lignende.</article></article></li><li><article class="listArticle" id="kapittel-1-paragraf-4-punkt-8"><article class="legalP" id="kapittel-1-paragraf-4-punkt-8-ledd-1"><i>Studierett:</i> Retten som studenten har til å studere ved institusjonen. Når studenten har akseptert studieplass ved opptak og betalt studieavgiften innen frist, har studenten oppnådd studierett. Studieretten kan også gå tapt eller opphøre, f.eks. ved bestått eksamen eller oppnådd vitnemål. Se utfyllende bestemmelser i <a href="forskrift/2024-09-19-2345">utdanningsforskrift for Fagskolen Rogaland</a>.</article></article></li><li><article class="listArticle" id="kapittel-1-paragraf-4-punkt-9"><article class="legalP" id="kapittel-1-paragraf-4-punkt-9-ledd-1"><i>Utdanning:</i> utdanninger som har akkreditering etter <a href="lov/2018-06-08-28/§5">fagskoleloven § 5</a>. Fagskole og fagskoleutdanning er beskytta betegnelser.</article></article></li></ul></article><article class="legalArticle" data-lovdata-URL="SF/forskrift/2024-09-19-2344/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Søkerens undersøkelses- og opplysningsplikt</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Enhver søker plikter å sette seg inn i de til enhver tid gjeldende bestemmelser for Fagskolen Rogaland og spesifikke bestemmelser for opptak, slik de framgår i opptaksforskrift for Fagskolen Rogaland, studieplan for aktuelt utdanningstilbud, vilkår i Samordna opptak og i studiekontrakt.</article><article class="numberedLegalP" data-numerator="2" id="kapittel-1-paragraf-5-nummer-2">(2) Manglende kjennskap til ovennevnte kan ikke påberopes som et befriende forhold.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-09-19-2344/KAPITTEL_2"><h2>Kapittel 2. Opptakskrav</h2><article class="legalArticle" data-lovdata-URL="SF/forskrift/2024-09-19-2344/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Generelt om opptak</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Opptak til Fagskolen Rogaland skjer gjennom Samordna opptak, jf. <a href="forskrift/2019-07-11-1005/§3">fagskoleforskrifta § 3</a>. Ordinær søknadsfrist for fagskoleutdanning er 15. april. Ved lokalt opptak til f.eks. enkeltemner blir søknadsfristen kunngjort på Fagskolen Rogalands hjemmeside.</article><article class="numberedLegalP" data-numerator="2" id="kapittel-2-paragraf-1-nummer-2">(2) Opptak av kvalifiserte studenter skjer på grunnlag av rangering. Rangeringa skjer ved utrekning av poeng, jf. <a href="forskrift/2019-07-11-1005/§14/ledd/1">fagskoleforskriften § 14 (1)</a>.</article><article class="numberedLegalP" data-numerator="3" id="kapittel-2-paragraf-1-nummer-3">(3) Grunnlaget for rangering er karakterene fra den dokumentasjonen som kvalifiserer søkeren for ei fagskoleutdanning og annen dokumentasjon som gir tilleggspoeng, jf. <a href="forskrift/2019-07-11-1005/§14/ledd/2">fagskoleforskriften § 14 (2)</a>.</article><article class="numberedLegalP" data-numerator="4" id="kapittel-2-paragraf-1-nummer-4">(4) Kvalifiserte søkere som ikke kan poengberegnes, blir rangert på bakgrunn av ei realkompetansevurdering, jf. <a href="forskrift/2019-07-11-1005/§17/ledd/1">fagskoleforskriften § 17 (1)</a></article></article><article class="legalArticle" data-lovdata-URL="SF/forskrift/2024-09-19-2344/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptakskrav</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Opptak til studier ved Fagskolen Rogaland er enten relevant fag- eller svennebrev, treårig yrkesfaglig opplæring eller generell studiekompetanse, jf. nasjonalt kvalifikasjonsrammeverk for livslang læring nivå 4, eller tilsvarende realkompetanse, jf. <a href="forskrift/2019-07-11-1005/§7">fagskoleforskriften § 7</a>.</article><article class="numberedLegalP" data-numerator="2" id="kapittel-2-paragraf-2-nummer-2">(2) Spesielle opptakskrav eller tilleggskrav for opptak fastsatt av styret, inkludert hvilke fagbrev eller vitnemål som gir grunnlag for opptak ved Fagskolen Rogaland, skal framgå av studieplaner for aktuelle studieprogram, vedtatt av styret.</article><article class="numberedLegalP" data-numerator="3" id="kapittel-2-paragraf-2-nummer-3">(3) Realkompetansevurdering kan ikke foretas for opptak til fagskoleutdanninger der fagskolen har stilt som et opptakskrav at studenten har yrkesgodkjenning, autorisasjon eller sertifisering etter annen lovgivning, jf. <a href="forskrift/2019-07-11-1005/§7/ledd/3">fagskoleforskriften § 7 (3)</a>.</article></article><article class="legalArticle" data-lovdata-URL="SF/forskrift/2024-09-19-2344/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak på visse vilkår (betinget opptak)</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere som ikke har fullført og bestått fag- eller svenneprøve innen fristen for å sende inn dokumentasjon, og som derfor ikke er kvalifisert for opptak, kan likevel tildeles plass ved Fagskolen Rogaland dersom de kan dokumentere at de skal gjennomføre fag- eller svenneprøven i løpet av første semester etter opptak, jf. <a href="forskrift/2019-07-11-1005/§10/ledd/1">fagskoleforskriften § 10 (1)</a>.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søkere som søker opptak på grunnlag av treårig yrkesfaglig opplæring eller generell studiekompetanse, og som ikke kan gjennomføre eksamen i videregående opplæring på grunn av spesielle omstendigheter, kan likevel tildeles plass ved Fagskolen Rogaland etter <a href="forskrift/2019-07-11-1005/§11/ledd/1">fagskoleforskriften § 11 (1)</a> dersom følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">Søkeren består eksamen i ett eller flere fag i videregående opplæring i løpet av første semester etter opptak</article></article></li><li data-name="b." value="2"><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">søkeren har standpunktkarakteren 2 eller bedre i faget</article></article></li><li data-name="c." value="3"><article class="listArticle" id="kapittel-2-paragraf-3-nummer-2-punkt-3"><article class="legalP" id="kapittel-2-paragraf-3-nummer-2-punkt-3-ledd-1">søkeren har ikke allerede avsluttende vurdering i faget, og</article></article></li><li data-name="d." value="4"><article class="listArticle" id="kapittel-2-paragraf-3-nummer-2-punkt-4"><article class="legalP" id="kapittel-2-paragraf-3-nummer-2-punkt-4-ledd-1">søkeren oppfyller fastsette karakterkrav når eksamen er avlagt.</article></article></li></ol><p class="leddfortsettelse">Spesielle omstendigheter er her sykdom, ulykker eller dødsfall i nær familie. Fagskolen Rogaland kan vurdere opptak på grunn av andre spesielle omstendigheter særskilt, jf. <a href="forskrift/2019-07-11-1005/§11/ledd/2">fagskoleforskriften § 11 (2)</a>.</p></article><article class="numberedLegalP" data-numerator="3" id="kapittel-2-paragraf-3-nummer-3">(3) Etter <a href="forskrift/2019-07-11-1005/§10">fagskoleforskriften § 10</a> og <a href="forskrift/2019-07-11-1005/§11">§ 11</a> gjelder følgende for alle som har fått opptak på visse vilkår etter første og andre ledd:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-3-punkt-1"><article class="legalP" id="kapittel-2-paragraf-3-nummer-3-punkt-1-ledd-1">søkeren kan ikke reservere studieplassen til senere opptak</article></article></li><li data-name="b." value="2"><article class="listArticle" id="kapittel-2-paragraf-3-nummer-3-punkt-2"><article class="legalP" id="kapittel-2-paragraf-3-nummer-3-punkt-2-ledd-1">studenten mister studieplassen og studieretten dersom opptakskrava ikke blir oppfylt innen fristen</article></article></li><li data-name="c." value="3"><article class="listArticle" id="kapittel-2-paragraf-3-nummer-3-punkt-3"><article class="legalP" id="kapittel-2-paragraf-3-nummer-3-punkt-3-ledd-1">studenter som går opp til eksamen får ikke denne eksamen godkjent som bestått uten at opptakskravet er oppfylt.</article></article></li></ol></article><article class="numberedLegalP" data-numerator="4" id="kapittel-2-paragraf-3-nummer-4">(4) Fagskolen Rogaland skal så langt det er mulig og rimelig legge til rette for at studenter med opptak på visse vilkår kan gå opp til fag- eller svenneprøve eller utsatt eksamen i videregående opplæring, og samtidig gjennomføre utdanningen det er gitt betinga opptak til. Dersom Fagskolen Rogaland ikke finner å kunne legge til rette på denne måten, skal studenten få forlenga opptaket på visse vilkår til neste gang det blir arrangert utsatt eksamen i det aktuelle faget i videregående opplæring, jf. <a href="forskrift/2019-07-11-1005/§10/ledd/5">fagskoleforskriften § 10 (5)</a> og <a href="forskrift/2019-07-11-1005/§11/ledd/6">§ 11 (6)</a>.</article><article class="numberedLegalP" data-numerator="5" id="kapittel-2-paragraf-3-nummer-5">(5) Poengberegning av søkere som søker om opptak på visse vilkår er nærmere regulert i <a href="forskrift/2024-09-19-2344/§3-1">§ 3-1</a> i denne forskrifta.</article></article><article class="legalArticle" data-lovdata-URL="SF/forskrift/2024-09-19-2344/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Søkere med bestått og fullført videregående opplæring fra de andre nordiske landene er kvalifiserte for opptak uten tilleggskrav i norsk, når den videregående opplæringa i de respektive landene gir generelt opptaksgrunnlag til tertiærutdanning tilsvarende norsk fagskoleutdanning, jf. <a href="forskrift/2019-07-11-1005/§9/ledd/1">fagskoleforskriften § 9 (1)</a>.</article><article class="numberedLegalP" data-numerator="2" id="kapittel-2-paragraf-4-nummer-2">(2) Søkere med fullført og bestått treårig videregående opplæring fra land utenfor Norden, kan søke departementet om godkjenning av utenlandsk fag- og yrkesopplæring, jf. <a href="lov/2023-06-09-30/§23-3">opplæringsloven § 23-3</a>. Alternativt må en dokumentere opplæring og praksis med oversettelser til norsk fra autorisert translatør og ha bestått eller ha likeverdig realkompetanse i de felles allmenne fagene tilsvarende Vg1 og Vg2 i yrkesfaglige studieretninger. Søkeren må i tillegg dokumentere kunnskaper i norsk på nivå B2 i «test i norsk, høyere nivå («Bergenstesten»)» eller tilsvarende, jf. <a href="forskrift/2019-07-11-1005/§9/ledd/3">fagskoleforskriften § 9 (3)</a>.</article><article class="numberedLegalP" data-numerator="3" id="kapittel-2-paragraf-4-nummer-3">(3) Ved utdanninger som stiller språkkrav til engelsk, skal disse kravene framkomme tydelig i utdanningenes studieplan.</article><article class="numberedLegalP" data-numerator="4" id="kapittel-2-paragraf-4-nummer-4">(4) Søkere til maritime og tekniske utdanninger på nivå 5.2 og som inngår i høyere fagskolegrad, må dokumentere kunnskaper i engelsk på minimum nivå B2 i Europarådets referanserammeverk for språk.</article><article class="numberedLegalP" data-numerator="5" id="kapittel-2-paragraf-4-nummer-5">(5) Det blir vist til <a href="forskrift/2019-07-11-1005/§9">fagskoleforskriften § 9</a> om utfyllende regler om språkkrav for søkere med utenlandsk utdanning.</article></article><article class="legalArticle" data-lovdata-URL="SF/forskrift/2024-09-19-2344/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Bruk av falske dokument ved opptak</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Bruk av falske vitnemål, andre falske dokument eller dokument fra falske institusjoner er ved opptak til Fagskolen Rogaland forbudt, jf. <a href="lov/2018-06-08-28/§16a/ledd/1">fagskoleloven § 16a første ledd</a>. Søkere som handler i strid med denne forskrifta ved opptak til utdanning vil bli meldt til politiet, jf. <a href="lov/2018-06-08-28/§16a/ledd/2">fagskoleloven § 16a andre ledd</a>.</article><article class="numberedLegalP" data-numerator="2" id="kapittel-2-paragraf-5-nummer-2">(2) En søker som har søkt opptak til Fagskolen Rogaland ved bruk av falske vitnemål, falske dokument eller dokument fra falske institusjoner, vil få dokumentene inndratt og får ikke opptak til utdanning ved fagskolen i inntil ett år, jf. <a href="lov/2018-06-08-28/§16a/ledd/3">fagskoleloven § 16a tredje ledd</a>.</article><article class="numberedLegalP" data-numerator="3" id="kapittel-2-paragraf-5-nummer-3">(3) Vedtak om inndragning og karantenetid etter denne forskriften blir fattet av den lokale klagenemnda ved Fagskolen Rogaland med to tredels flertall. Klage skal behandles av Nasjonal klagenemnd for høyere yrkesfaglig utdanning, jf. <a href="lov/2018-06-08-28/§16a/ledd/3">fagskoleloven § 16a tredje ledd</a>, jf. <a href="lov/2018-06-08-28/§20">§ 20</a>. Klage blir behandlet nærmere i <a href="forskrift/2024-09-19-2345/kap5">kapittel 5</a> i <a href="forskrift/2024-09-19-2345">utdanningsforskrift for Fagskolen Rogaland</a>.</article></article><article class="legalArticle" data-lovdata-URL="SF/forskrift/2024-09-19-2344/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Reservasjon av studieplass</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Søkere som er tatt opp som student ved Fagskolen Rogaland, kan etter søknad få inntil to års utsettelse av studiestart ved reservasjon av studieplass, jf. <a href="forskrift/2019-07-11-1005/§13/ledd/1">fagskoleforskriften § 13 (1)</a> ved sykdom, svangerskap/barsel, verneplikt eller andre tungtveiende grunner. Innvilga søknad skjer under forutsetning av at det aktuelle studiet starter opp det året søker får permisjon til.</article><article class="numberedLegalP" data-numerator="2" id="kapittel-2-paragraf-6-nummer-2">(2) Søknad med dokumentasjon sendes Fagskolen Rogaland innen tre uker fra tilbudet om studieplass ble mottatt, jf. <a href="forskrift/2019-07-11-1005/§13/ledd/2">fagskoleforskriften § 13 (2)</a>.</article><article class="numberedLegalP" data-numerator="3" id="kapittel-2-paragraf-6-nummer-3">(3) Søkere som har fått opptak på vilkår etter <a href="forskrift/2024-09-19-2344/§2-3">§ 2-3</a> i denne forskrifta kan ikke reservere studieplassen til senere opptak, jf. <a href="forskrift/2024-09-19-2344/§2-3/ledd/3/bokstav/a">§ 2-3 (3) bokstav a</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-09-19-2344/KAPITTEL_3"><h2>Kapittel 3. Rangering ved opptak</h2><article class="legalArticle" data-lovdata-URL="SF/forskrift/2024-09-19-2344/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Poengberegning ved rangering av søkere</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Følgende tabell benyttes ved beregning av poeng: <table><thead><tr><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Poeng</i></th></tr></thead><tbody><tr><td data-text-align="left" data-vertical-align="top">Det generelle grunnlaget for opptak etter <a href="forskrift/2024-09-19-2344/§2-2/ledd/1">§ 2-2 (1)</a></td><td data-text-align="left" data-vertical-align="top">10 poeng</td></tr><tr><td data-text-align="left" data-vertical-align="top">Relevant yrkespraksis i 100&#xa0;% stilling utover det generelle grunnlaget for opptak, jf. gjeldende studieplan</td><td data-text-align="left" data-vertical-align="top">1 poeng per 6 md. (inntil 10 poeng)</td></tr><tr><td data-text-align="left" data-vertical-align="top">Fagprøve med «meget godt»</td><td data-text-align="left" data-vertical-align="top">5 poeng</td></tr><tr><td data-text-align="left" data-vertical-align="top">Relevant fagprøve i anna fag utover det generelle opptakskravet inkl. praksistid</td><td data-text-align="left" data-vertical-align="top">5 poeng</td></tr><tr><td data-text-align="left" data-vertical-align="top">Relevant fagprøve i anna fag utover det generelle opptakskravet med «meget godt»</td><td data-text-align="left" data-vertical-align="top">2 poeng</td></tr><tr><td data-text-align="left" data-vertical-align="top">Gjennomsnittlig karakterpoeng av tallkarakterene i alle fag</td><td data-text-align="left" data-vertical-align="top">Multipliseres med 10</td></tr></tbody></table></article><article class="numberedLegalP" data-numerator="2" id="kapittel-3-paragraf-1-nummer-2">(2) Ved opptak på visse vilkår etter <a href="forskrift/2024-09-19-2344/§2-3">§ 2-3</a> (1) i denne forskrifta blir søkeren tildelt rangeringspoeng for å ha oppfylt det generelle grunnlaget for opptak, selv om fag- eller svenneprøven enda ikke er fullført og bestått. Opptak ved ei slik forhåndstildeling av rangeringspoeng innebærer at eventuelle tilleggspoeng oppnådd etter søknadsfristen 15. april ikke kan bli tillagt vekt.</article><article class="numberedLegalP" data-numerator="3" id="kapittel-3-paragraf-1-nummer-3">(3) Ved opptak på visse vilkår etter <a href="forskrift/2024-09-19-2344/§2-3">§ 2-3</a> (2) i denne forskrifta blir søkeren poengberegna på bakgrunn av alle tilgjengelige karakterer som søkeren har oppnådd på tidspunktet for opptak, selv om den videregående opplæringa enda ikke er fullført og bestått. Dette innebærer at karakterer oppnådd etter søknadsfristen 15. april ikke kan tillegges vekt.</article></article><article class="legalArticle" data-lovdata-URL="SF/forskrift/2024-09-19-2344/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Rangering av søkere</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Søkere med høy poengsum skal rangeres foran søkere med lav poengsum. Søkere med lik poengsum skal rangeres etter alder, der eldre søkere blir rangert først, jf. <a href="forskrift/2019-07-11-1005/§14/ledd/3">fagskoleforskriften § 14 (3)</a>.</article><article class="numberedLegalP" data-numerator="2" id="kapittel-3-paragraf-2-nummer-2">(2) Dersom det er ledige studieplasser etter at det ordinære opptaket er gjennomført, kan Fagskolen Rogaland selv tilby disse studieplassene til kvalifiserte søkere. Søknader om opptak til slike ledige studieplasser blir behandla i den rekkefølgen de blir mottatt, uten hensyn til rangeringsreglene i første ledd, jf. <a href="forskrift/2019-07-11-1005/§14/ledd/4">fagskoleforskriften § 14 (4)</a>.</article><article class="numberedLegalP" data-numerator="3" id="kapittel-3-paragraf-2-nummer-3">(3) Dersom det er venteliste etter at det ordinære opptaket er gjennomført, men fagskolen får ledige studieplasser etter studiestart, skal Fagskolen Rogaland tilby de ledige studieplassene til søkerne på venteliste, jf. <a href="forskrift/2019-07-11-1005/§14/ledd/5">fagskoleforskriften § 14 (5)</a>.</article><article class="numberedLegalP" data-numerator="4" id="kapittel-3-paragraf-2-nummer-4">(4) Ti dager etter studiestart kan fagskolen tilby eventuelle resterende studieplasser til kvalifiserte søkere, uten hensyn til rangeringsreglene i første ledd, jf. <a href="forskrift/2019-07-11-1005/§14/ledd/5">fagskoleforskriften § 14 (5)</a>.</article></article><article class="legalArticle" data-lovdata-URL="SF/forskrift/2024-09-19-2344/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Rangering av søkere som ikke kan poengberegnes (realkompetansevurdering)</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Kvalifiserte søkere som ikke kan poengberegnes, og som er 23 år eller eldre i opptaksåret, blir rangert etter ei individuell vurdering basert på skjønn, jf. <a href="forskrift/2019-07-11-1005/§17/ledd/1">fagskoleforskriften § 17 (1)</a>, jf. <a href="lov/2018-06-08-28/§16/ledd/1">fagskoleloven § 16 første ledd</a>. Fagskolen Rogaland fastsetter selv kriteriene for denne vurderinga, jf. <a href="forskrift/2019-07-11-1005/§17/ledd/1">fagskoleforskriften § 17 (1)</a>.</article><article class="numberedLegalP" data-numerator="2" id="kapittel-3-paragraf-3-nummer-2">(2) Formålet med vurderinga er å avdekke om søkeren har likeverdige ferdigheter og kunnskaper jamført med søkere som får tilbud om opptak etter rangering på grunnlag av poengberegning, jf. <a href="forskrift/2019-07-11-1005/§17/ledd/1">fagskoleforskriften § 17 (1)</a>. Opptak gjort på bakgrunn av realkompetanse vil kun gjelde for den utdanninga søkeren blir realkompetansevurdert til.</article><article class="numberedLegalP" data-numerator="3" id="kapittel-3-paragraf-3-nummer-3">(3) I vurderingen skal fagskolen legge vekt på søkerens reelle kvalifikasjoner for studiet, herunder søkerens norskkunnskaper.</article><article class="numberedLegalP" data-numerator="4" id="kapittel-3-paragraf-3-nummer-4">(4) Rektor er ansvarlig for opptak på bakgrunn av realkompetanse etter innstilling fra avdelingsleder, jf. <a href="forskrift/2024-09-19-2344/§1-3">§ 1-3</a> i denne forskrifta.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-09-19-2344/KAPITTEL_4"><h2>Kapittel 4. Politiattest</h2><article class="legalArticle" data-lovdata-URL="SF/forskrift/2024-09-19-2344/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Krav til politiattest</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) I utdanninger der studenter kan komme i kontakt med mindreårige som del av praksis eller klinisk undervisning, skal fagskolen kreve at studenten legger fram politiattest som omtalt i <a href="lov/2010-05-28-16/§39/ledd/1">politiregisterloven § 39 første ledd</a>. Fagskolen kan kreve at politiattest blir lagt fram både ved opptak og underveis i utdanninga, jf. <a href="lov/2018-06-08-28/§27/ledd/1">fagskoleloven § 27 første ledd</a>.</article><article class="numberedLegalP" data-numerator="2" id="kapittel-4-paragraf-1-nummer-2">(2) Det er styret ved klagenemnden som fatter vedtak om at en student skal miste retten til å delta i praksis eller klinisk undervisning basert på politiattest og innstilling fra rektor ved fagskolen. Studenten kan klage på vedtaket til Nasjonal klagenemnd for fagskoleutdanning.</article><article class="numberedLegalP" data-numerator="3" id="kapittel-4-paragraf-1-nummer-3">(3) Fornyet vandelskontroll kan foretas i samsvar med <a href="lov/2010-05-28-16/§43">politiregisterloven § 43</a>. jf. <a href="forskrift/2019-07-11-1005/§22">forskrift om høyere yrkesfaglig utdanning § 22</a>.</article><article class="numberedLegalP" data-numerator="4" id="kapittel-4-paragraf-1-nummer-4">(4) Se <a href="forskrift/2019-07-11-1005/kap5">kapittel 5</a> om klage og klagebehandling.</article></article><article class="legalArticle" data-lovdata-URL="SF/forskrift/2024-09-19-2344/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Behandling av politiattest med merknad</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Søkeren eller studenten skal bidra til å opplyse saken ved å fremlegge dokumentasjon om forhold som ligger til grunn for merknader på politiattesten. Søker eller student som ikke fremlegger slik dokumentasjon, har ikke rett til å delta i klinisk undervisning eller praksisopplæring ved den aktuelle utdanningen.</article><article class="numberedLegalP" data-numerator="2" id="kapittel-4-paragraf-2-nummer-2">(2) Fagskolen skal snarest mulig og senest innen ti dager etter at all dokumentasjon i saken foreligger, fremlegge politiattesten til styret eller den lokale klagenemnda, jf. <a href="forskrift/2019-07-11-1005/§23/ledd/2">fagskoleforskriften § 23 (2)</a> og <a href="lov/2018-06-08-28/§27">fagskoleloven § 27</a>. Med politiattesten skal det følge en oversikt over innhold og veiledning i den kliniske undervisningen eller praksisstudiene og en begrunnet uttalelse om hvorvidt studenten bør utelukkes fra å delta i denne. Studenten skal samtidig få kopi av fagskolens uttalelse til styret eller nemnda med vedlegg, og gis fjorten dagers frist til å uttale seg.</article><article class="numberedLegalP" data-numerator="3" id="kapittel-4-paragraf-2-nummer-3">(3) Saken skal behandles snarest mulig, og senest innen fire uker etter at den er mottatt av styret eller den lokale klagenemnda. Studenten har ikke rett til å delta i klinisk undervisning eller praksisstudier før det er fattet vedtak i saken.</article><article class="numberedLegalP" data-numerator="4" id="kapittel-4-paragraf-2-nummer-4">(4) Styret eller den lokale klagenemnda skal vurdere om hensynet til pasienter, brukere, barnehagebarn, elever eller andre sårbare grupper skal føre til at studenten utestenges fra klinisk undervisning eller praksisstudier.</article><article class="numberedLegalP" data-numerator="5" id="kapittel-4-paragraf-2-nummer-5">(5) Styret eller den lokale klagenemnda kan innkalle studenten til møte dersom det er nødvendig for å få saken tilfredsstillende opplyst.</article><article class="numberedLegalP" data-numerator="6" id="kapittel-4-paragraf-2-nummer-6">(6) Nasjonal klagenemnd for fagskoleutdanning er klageinstans.</article><article class="numberedLegalP" data-numerator="7" id="kapittel-4-paragraf-2-nummer-7">(7) Politiattesten skal oppbevares i samsvar med <a href="forskrift/2013-09-20-1097/§37-2">politiregisterforskriften § 37-2</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-09-19-2344/KAPITTEL_5"><h2>Kapittel 5. Klage</h2><article class="legalArticle" data-lovdata-URL="SF/forskrift/2024-09-19-2344/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klage på vedtak om opptak</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Om ikke annet er bestemt, gjelder <a href="lov/1967-02-10/kapIII">forvaltningsloven kapittel III</a> til <a href="lov/1967-02-10/kapVI">VI</a> og <a href="lov/1967-02-10/kapVIII">VIII</a> for avgjørelser om opptak, jf. <a href="lov/2018-06-08-28/§39/ledd/2">fagskoleloven § 39 andre ledd</a>. Fagskolen Rogaland skal behandle saker i samsvar med <a href="lov/1967-02-10">forvaltningslovens</a> bestemmelser om habilitet (§§ 6–10) og taushetsplikt (§§ 13–13e). Nærmere bestemmelser for klage blir behandlet i <a href="forskrift/2024-09-19-2345/kap5">kapittel 5</a> i utdanningsforskrift for Fagskolen Rogaland.</article><article class="numberedLegalP" data-numerator="2" id="kapittel-5-paragraf-1-nummer-2">(2) Klage på enkeltvedtak om opptak basert på relevant fag- eller svennebrev, treårig yrkesfaglig opplæring eller generell studiekompetanse skal behandles av Nasjonal klagenemnd for høyere yrkesfaglig utdanning, jf. <a href="forskrift/2019-07-11-1005/§43/bokstav/a">fagskoleforskriften § 43 bokstav a</a>.</article><article class="numberedLegalP" data-numerator="3" id="kapittel-5-paragraf-1-nummer-3">(3) Klage på enkeltvedtak om opptak basert på realkompetanse eller spesielle opptakskrav skal behandles av den lokale klagenemnda ved Fagskolen Rogaland, jf. <a href="forskrift/2019-07-11-1005/§43/bokstav/a">fagskoleforskriften § 43 bokstav a</a>.</article></article></section><section class="section" data-name="kap6" id="kapittel-6" data-lovdata-URL="SF/forskrift/2024-09-19-2344/KAPITTEL_6"><h2>Kapittel 6. Ikrafttredelse og opphevelse</h2><article class="legalArticle" data-lovdata-URL="SF/forskrift/2024-09-19-2344/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse og opphevelse</span></h3><article class="legalP" id="kapittel-6-paragraf-1-ledd-1">Denne forskriften trer i kraft 1. oktober 2024. Fra samme tid blir <a href="forskrift/2019-12-18-2022">forskrift 18. desember 2019 nr. 2022 om høyere yrkesfaglig utdanning ved Fagskolen Rogaland (forskrift for Fagskolen Rogaland)</a>, gjeldende fra 1. januar 2020, opphevet.</article></article></section></main></body></html>