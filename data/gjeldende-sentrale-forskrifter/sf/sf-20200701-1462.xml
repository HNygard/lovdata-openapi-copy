<!DOCTYPE html><html lang="no"><head><title>Forskrift om midlertidig støtte til aktivitet for utøvende kunstnere rammet av oppdrags- eller inntektsbortfall som følge av covid-19-utbruddet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-01-1462</dd><dt class="dokid">DokumentID</dt><dd class="dokid">SF/forskrift/2020-07-01-1462</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for medier og kunst</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-07-01 17:05</dd><dt class="titleShort">Korttittel</dt><dd class="titleShort">Forskrift om midl. støtte til aktivitet for utøvende kunstnere som følge av covid-19-utbruddet</dd><dt class="title">Tittel</dt><dd class="title">Forskrift om midlertidig støtte til aktivitet for utøvende kunstnere rammet av oppdrags- eller inntektsbortfall som følge av covid-19-utbruddet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 1. juli 2020 til gjennomføring av Stortingets budsjettvedtak 19. juni 2020.</dd><dt class="refid">RefID</dt><dd class="refid">forskrift/2020-07-01-1462</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midlertidig støtte til aktivitet for utøvende kunstnere rammet av oppdrags- eller inntektsbortfall som følge av covid-19-utbruddet</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Målgruppe</a></li><li><a href="#paragraf-3">§ 3. Generelle vilkår</a></li><li><a href="#paragraf-4">§ 4. Hva det kan gis støtte til</a></li><li><a href="#paragraf-5">§ 5. Tildelingskriterier</a></li><li><a href="#paragraf-6">§ 6. Krav til søknaden</a></li><li><a href="#paragraf-7">§ 7. Dokumentasjon</a></li><li><a href="#paragraf-8">§ 8. Saksbehandlingsregler</a></li><li><a href="#paragraf-9">§ 9. Kontroll</a></li><li><a href="#paragraf-10">§ 10. Tilbakebetaling</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-07-01-1462" id="dokument"><h1>Forskrift om midlertidig støtte til aktivitet for utøvende kunstnere rammet av oppdrags- eller inntektsbortfall som følge av covid-19-utbruddet</h1><article class="legalArticle" data-lovdata-URL="SF/forskrift/2020-07-01-1462/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskriften etablerer en midlertidig ordning for å opprettholde aktivitet og motvirke langtidsuvirksomhet blant utøvende kunstnere som har oppdrags- eller inntektsbortfall som følge av pålegg eller råd gitt av myndighetene i forbindelse med covid-19-utbruddet.</article></article><article class="legalArticle" data-lovdata-URL="SF/forskrift/2020-07-01-1462/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" id="paragraf-2-ledd-1">Målgruppen er profesjonelle utøvende kunstnere som er rammet av covid-19-utbruddet slik at deres kunstneriske aktiviteter har blitt avlyst eller begrenset på annen måte. Med utøvende kunstnere menes musikere, sangere, skuespillere, dansere, dirigenter, sceneinstruktører og andre som gjennom sin kunst fremfører åndsverk eller tradisjonsuttrykk.</article></article><article class="legalArticle" data-lovdata-URL="SF/forskrift/2020-07-01-1462/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle vilkår</span></h2><article class="legalP" id="paragraf-3-ledd-1">Det kan etter søknad gis støtte når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Søkeren er utøvende kunstner og har dette som hovederverv som frilanser, personlig næringsdrivende eller ansatt i egen virksomhet.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Kunstneren bor og har hovedsakelig sitt virke i Norge.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Kunstneren har oppdrags- eller inntektsbortfall som følge av covid-19-utbruddet.</article></article></li></ol></article></article><article class="legalArticle" data-lovdata-URL="SF/forskrift/2020-07-01-1462/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva det kan gis støtte til</span></h2><article class="legalP" id="paragraf-4-ledd-1">Det kan gis støtte til fortsatt kunstnerisk aktivitet i perioden med oppdrags- eller inntektsbortfall, herunder forberedelser til aktiviteter som vil finne sted når smitteverntiltakene tillater det. Det kan kun gis støtte for aktiviteter planlagt gjennomført i Norge.</article></article><article class="legalArticle" data-lovdata-URL="SF/forskrift/2020-07-01-1462/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildelingskriterier</span></h2><article class="legalP" id="paragraf-5-ledd-1">Utøvende kunstnere som inngir søknad som oppfyller ordningens vilkår, kan tildeles støtte for hele eller deler av søknadsbeløpet. Tildeling vil skje på grunnlag av innsendt dokumentasjon og etter en kunstfaglig vurdering. Det skal tas hensyn til om og eventuelt hvor mye søkeren har mottatt i støtte for samme periode eller samme aktivitet fra andre hold, herunder kulturfond og særskilte kompensasjonsytelser knyttet til covid-19-utbruddet. Det kan tas hensyn til omfanget av kunstnerens oppdrags- eller inntektsbortfall. Det tildeles støtte etter denne ordningen kun én gang per utøvende kunstner per søknadsperiode.</article><article class="legalP" id="paragraf-5-ledd-2">Maksimalt søknadsbeløp er 200&#xa0;000 kroner per søker. Ordningen er rammestyrt.</article><article class="legalP" id="paragraf-5-ledd-3">Tildelt støtte utbetales ikke dersom det innen utbetalingen blir åpnet konkurs hos søkeren.</article></article><article class="legalArticle" data-lovdata-URL="SF/forskrift/2020-07-01-1462/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknaden</span></h2><article class="legalP" id="paragraf-6-ledd-1">Søknaden skal blant annet inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Erklæring om at vilkårene i <a href="forskrift/2020-07-01-1462/§3">§ 3</a> er oppfylt.</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Beskrivelse av kunstnerisk aktivitet som det søkes om støtte til etter <a href="forskrift/2020-07-01-1462/§4">§ 4</a>.</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Opplysning om hvorvidt søker har mottatt støtte eller kompensasjonsytelser utenfor denne ordningen, jf. <a href="forskrift/2020-07-01-1462/§5">§ 5</a> første ledd tredje punktum.</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Opplysning om søkerens oppdrags- eller inntektsbortfall som følge av covid-19-utbruddet, jf. <a href="forskrift/2020-07-01-1462/§5">§ 5</a> første ledd fjerde punktum.</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Erklæring om at søker ikke er under konkursbehandling.</article></article></li></ol></article><article class="legalP" id="paragraf-6-ledd-2">Fond for utøvende kunstnere kan be om ytterligere opplysninger som er nødvendige for behandling av søknader etter denne forskriften.</article></article><article class="legalArticle" data-lovdata-URL="SF/forskrift/2020-07-01-1462/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dokumentasjon</span></h2><article class="legalP" id="paragraf-7-ledd-1">Så langt det er mulig må søker på forespørsel kunne dokumentere opplysninger gitt i søknaden.</article></article><article class="legalArticle" data-lovdata-URL="SF/forskrift/2020-07-01-1462/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksbehandlingsregler</span></h2><article class="legalP" id="paragraf-8-ledd-1">Ordningen forvaltes av Fond for utøvende kunstnere. Søknadsfrist og søknadsskjema fastsettes av Fond for utøvende kunstnere.</article><article class="legalP" id="paragraf-8-ledd-2">Kulturdepartementet er klageinstans for Fond for utøvende kunstneres vedtak etter forskriften. Det er ikke adgang til å klage over vedtak etter forskriften for så vidt gjelder skjønnsutøvelsen.</article></article><article class="legalArticle" data-lovdata-URL="SF/forskrift/2020-07-01-1462/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Fond for utøvende kunstnere fører kontroll med at vilkårene for å motta støtte er oppfylt. Det kan gjennomføres etterhåndskontroll av søkere som mottar støtte. Søker plikter på forespørsel å fremlegge alle opplysninger som er nødvendige for at Fond for utøvende kunstnere kan føre kontroll. Søker skal oppbevare all dokumentasjon for at vilkårene for å motta støtte er oppfylt i tre år beregnet fra året etter søknadsåret.</article></article><article class="legalArticle" data-lovdata-URL="SF/forskrift/2020-07-01-1462/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakebetaling</span></h2><article class="legalP" id="paragraf-10-ledd-1">Dersom en søker gir ufullstendige eller feilaktige opplysninger, og dette medfører at det utbetales uberettiget eller for høyt beløp, kan støtten helt eller delvis kreves tilbake. Dersom støtten ennå ikke er utbetalt, kan den holdes helt eller delvis tilbake eller bortfalle.</article></article><article class="legalArticle" data-lovdata-URL="SF/forskrift/2020-07-01-1462/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks.</article></article></main></body></html>