<!DOCTYPE html><html lang="no"><head><title>Forskrift om håndtering av dyrekadaver ved utbrudd av smittsomme dyresjukdommer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-05-07-438</dd><dt class="dokid">DokumentID</dt><dd class="dokid">SF/forskrift/2008-05-07-438</dd><dt class="ministry">Departement</dt><dd class="ministry"><ul><li>Klima- og miljødepartementet</li><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Forurensningsavd.</li></ul></dd><dt class="publishedIn">Publisert i</dt><dd class="publishedIn">I 2008 hefte 5</dd><dt class="dateInForce">I kraft fra</dt><dd class="dateInForce">2008-05-07</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-06-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-14-3341">forskrift/2020-12-14-3341</a> fra 2021-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-03-13-6/§9">lov/1981-03-13-6/§9</a></li><li><a href="lov/1981-03-13-6/§32">lov/1981-03-13-6/§32</a></li><li><a href="forskrift/1983-07-08-1245">forskrift/1983-07-08-1245</a></li><li><a href="lov/2003-12-19-124/§19">lov/2003-12-19-124/§19</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="dateOfPublication">Kunngjort</dt><dd class="dateOfPublication">2008-05-09 15:55</dd><dt class="titleShort">Korttittel</dt><dd class="titleShort">Forskrift om håndtering av dyrekadaver</dd><dt class="title">Tittel</dt><dd class="title">Forskrift om håndtering av dyrekadaver ved utbrudd av smittsomme dyresjukdommer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Miljøverndepartementet 7. mai 2008 med hjemmel i <a href="lov/1981-03-13-6">lov 13. mars 1981 nr. 6</a> om vern mot forurensninger og om avfall (Forurensningsloven) <a href="lov/1981-03-13-6/§9">§ 9</a> første ledd og <a href="lov/1981-03-13-6/§32">§ 32</a> annet ledd, jf. <a href="forskrift/1983-07-08-1245">delegeringsvedtak 8. juli 1983 nr. 1245</a> og <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§19">§ 19</a> tredje ledd, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /> <strong>Endret</strong> ved forskrift <a href="forskrift/2020-12-14-3341">14 des 2020 nr. 3341</a> (i kraft 1 juni 2021).</dd><dt class="refid">RefID</dt><dd class="refid">forskrift/2008-05-07-438</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om håndtering av dyrekadaver ved utbrudd av smittsomme dyresjukdommer</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Forskriftens virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Generelle bestemmelser</a></li><li><a href="#paragraf-5">§ 5. Nedgraving av kadaver</a></li><li><a href="#paragraf-6">§ 6. Brenning av kadaver</a></li><li><a href="#paragraf-7">§ 7. Tilsyn</a></li><li><a href="#paragraf-8">§ 8. Tvangsmulkt</a></li><li><a href="#paragraf-9">§ 9. Straff</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-05-07-438" id="dokument"><h1>Forskrift om håndtering av dyrekadaver ved utbrudd av smittsomme dyresjukdommer</h1><article class="legalArticle" data-lovdata-URL="SF/forskrift/2008-05-07-438/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at håndteringen av dyrekadaver skjer på en måte som reduserer risikoen for spredning av smittsom dyresjukdom, samtidig som de miljømessige hensyn ivaretas på en hensiktsmessig måte.</article></article><article class="legalArticle" data-lovdata-URL="SF/forskrift/2008-05-07-438/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h2><article class="legalP" id="paragraf-2-ledd-1">Forskriften gjelder håndtering av døde produksjonsdyr ved mistanke om eller bekreftet utbrudd av smittsom dyresjukdom som kan gi vesentlige samfunnsmessige konsekvenser.</article></article><article class="legalArticle" data-lovdata-URL="SF/forskrift/2008-05-07-438/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:<p class="leddfortsettelse"><i>Kadaver:</i> produksjonsdyr som er døde på grunn av, eller er blitt avlivet i forbindelse med bekjempelse av smittsom sykdom som kan gi vesentlige samfunnsmessige konsekvenser.</p></article></article><article class="legalArticle" data-lovdata-URL="SF/forskrift/2008-05-07-438/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle bestemmelser</span></h2><article class="legalP" id="paragraf-4-ledd-1">Nedgraving eller brenning kan skje når det av smittevernmessige hensyn ikke er mulig å benytte godkjente bearbeidingsanlegg for animalske biprodukter eller godkjente forbrenningsanlegg, eller når det er stor risiko for smittespredning ved transport. Nedgraving eller brenning skal skje etter anvisning og under tilsyn av Mattilsynet i henhold til <a href="forskrift/2002-06-27-732">forskrift 27. juni 2002 nr. 732</a> om bekjempelse av dyresjukdommer eller annen særskilt forskrift om bekjempelse av smittsom sjukdom. Mattilsynet skal i samråd med kommunen utpeke sted for nedgraving eller brenning.</article><article class="legalP" id="paragraf-4-ledd-2">I tilfeller der kadaver må graves ned eller brennes på grunneiers eller dyreeiers grunn, skal grunneier eller dyreeier gis en tidsbegrenset frist til å uttale seg før det utpekes sted for nedgraving eller brenning.</article><article class="legalP" id="paragraf-4-ledd-3">Nedgraving eller brenning av kadaver i samsvar med <a href="forskrift/2008-05-07-438/§4">§ 4</a>, <a href="forskrift/2008-05-07-438/§5">§ 5</a> og <a href="forskrift/2008-05-07-438/§6">§ 6</a> kan foregå uten tillatelse etter <a href="lov/1981-03-13-6/§11">forurensningsloven § 11</a>.</article></article><article class="legalArticle" data-lovdata-URL="SF/forskrift/2008-05-07-438/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nedgraving av kadaver</span></h2><article class="legalP" id="paragraf-5-ledd-1">Nedgraving av kadaver skal gjøres slik at det ikke medfører forurensning av nevneverdig betydning. Nedgraving skal skje så dypt at ikke kjøttetende dyr kan grave opp de døde dyrene, men ikke så dypt at det blir innsig av grunnvann.</article><article class="legalP" id="paragraf-5-ledd-2">Det skal tas hensyn til avstand til driftsbygninger og bolighus samt vanninntak, vannkilder, avløpsrør, jordkabler, drensrør og lignende.</article><article class="legalP" id="paragraf-5-ledd-3">Reglene i <a href="forskrift/2004-06-01-930/kap9">avfallsforskriften kapittel 9</a> om deponering av avfall kommer ikke til anvendelse.</article></article><article class="legalArticle" data-lovdata-URL="SF/forskrift/2008-05-07-438/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Brenning av kadaver</span></h2><article class="legalP" id="paragraf-6-ledd-1">Brenning av kadaver kan gjøres dersom nedgraving eller transport til destruksjonsanlegg ikke er mulig, eller når særlige forskrifter om sykdomsbekjempelse krever det. Brenning skal skje innenfor et nærmere avgrenset område på egnet sted. Det skal sørges for at kadaver blir fullstendig brent opp. Forurensning skal reduseres så langt det er mulig. Det skal særlig tas hensyn til at store mengder røykgass ikke spres til bebyggelse.</article></article><article class="legalArticle" data-lovdata-URL="SF/forskrift/2008-05-07-438/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn</span></h2><article class="legalP" id="paragraf-7-ledd-1">Mattilsynet og statsforvalteren fører tilsyn med denne forskriften. Mattilsynet har tilsynsansvar for smittevern og statsforvalteren for forurensning.</article><article class="changesToParent">Endret ved forskrift <a href="forskrift/2020-12-14-3341">14 des 2020 nr. 3341</a> (i kraft 1 juni 2021).</article></article><article class="legalArticle" data-lovdata-URL="SF/forskrift/2008-05-07-438/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tvangsmulkt</span></h2><article class="legalP" id="paragraf-8-ledd-1">For å sikre at bestemmelsene i denne forskriften blir gjennomført, kan statsforvalteren treffe vedtak om tvangsmulkt i medhold av <a href="lov/1981-03-13-6/§73">forurensningsloven § 73</a> og <a href="lov/2003-12-19-124/§26">matloven § 26</a>.</article><article class="changesToParent">Endret ved forskrift <a href="forskrift/2020-12-14-3341">14 des 2020 nr. 3341</a> (i kraft 1 juni 2021).</article></article><article class="legalArticle" data-lovdata-URL="SF/forskrift/2008-05-07-438/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Overtredelse av denne forskriften straffes etter bestemmelsene i <a href="lov/1981-03-13-6/§78">forurensningsloven § 78</a> og <a href="lov/1981-03-13-6/§79">§ 79</a> og matloven <a href="lov/1981-03-13-6/§28">§ 28</a>.</article></article><article class="legalArticle" data-lovdata-URL="SF/forskrift/2008-05-07-438/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>