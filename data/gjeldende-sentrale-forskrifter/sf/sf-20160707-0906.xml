<!DOCTYPE html><html lang="no"><head><title>Forskrift om offentlige undersøkelser av luftfartsulykker og luftfartshendelser innen sivil luftfart</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-07-07-906</dd><dt class="dokid">DokumentID</dt><dd class="dokid">SF/forskrift/2016-07-07-906</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="publishedIn">Publisert i</dt><dd class="publishedIn">I 2016 hefte 10</dd><dt class="dateInForce">I kraft fra</dt><dd class="dateInForce">2016-07-07</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-02-26-188">forskrift/2020-02-26-188</a> fra 2020-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2014-12-19-1848">forskrift/2014-12-19-1848</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§12-6">lov/1993-06-11-101/§12-6</a></li><li><a href="lov/1993-06-11-101/§12-10">lov/1993-06-11-101/§12-10</a></li><li><a href="lov/1993-06-11-101/§15-4">lov/1993-06-11-101/§15-4</a></li></ul></dd><dt class="dateOfPublication">Kunngjort</dt><dd class="dateOfPublication">2016-07-08 14:15</dd><dt class="lastupdated">Rettet</dt><dd class="lastupdated">2020-12-17 (EØS-henvisningsfeltet)</dd><dt class="titleShort">Korttittel</dt><dd class="titleShort">Forskrift om undersøkelser av luftfartsulykker mv.</dd><dt class="title">Tittel</dt><dd class="title">Forskrift om offentlige undersøkelser av luftfartsulykker og luftfartshendelser innen sivil luftfart</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 7. juli 2016 med hjemmel i <a href="lov/1993-06-11-101">lov 11. juni 1993 nr. 101</a> om luftfart (luftfartsloven) <a href="lov/1993-06-11-101/§12-6">§ 12-6</a> femte ledd, <a href="lov/1993-06-11-101/§12-10">§ 12-10</a> annet ledd og <a href="lov/1993-06-11-101/§15-4">§ 15-4</a>. <br /><strong>EØS-henvisninger:</strong> EØS-avtalen vedlegg XIII nr. 66d (forordning <a href="eu/32010r0996">(EU) nr. 996/2010</a>), nr. 66da (beslutning <a href="eu/32012d0780">2012/780/EU</a>), nr. 66gd (forordning <a href="eu/32015r1018">(EU) 2015/1018</a>) og nr. 66da (beslutning (EU) <a href="eu/32019d1128">2019/1128</a>). <br /><strong>Endret</strong> ved <a href="forskrift/2020-02-19-160">forskrifter 19 feb 2020 nr. 160</a>, <a href="forskrift/2020-02-26-188">26 feb 2020 nr. 188</a> (i kraft 1 juli 2020). <br /> <strong>Rettelser:</strong></dd><dt class="refid">RefID</dt><dd class="refid">forskrift/2016-07-07-906</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om offentlige undersøkelser av luftfartsulykker og luftfartshendelser innen sivil luftfart</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2. (Opphevet)</a></li><li><a href="#paragraf-3">§ 3. Undersøkelsesmyndighet</a></li><li><a href="#paragraf-4">§ 4. Når undersøkelse skal foretas og undersøkelsens omfang</a></li><li><a href="#paragraf-5">§ 5. Hva undersøkelsen ikke skal omfatte</a></li><li><a href="#paragraf-6">§ 6. Internasjonale undersøkelser</a></li><li><a href="#paragraf-7">§ 7. Bevisopptak og bevisførsel</a></li><li><a href="#paragraf-8">§ 8. Oppfølging av sikkerhetstilrådinger</a></li><li><a href="#paragraf-9">§ 9. Håndheving</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-07-07-906" id="dokument"><h1>Forskrift om offentlige undersøkelser av luftfartsulykker og luftfartshendelser innen sivil luftfart</h1><article class="legalArticle" data-lovdata-URL="SF/forskrift/2016-07-07-906/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1"><i>Virkeområde</i> 17.12.2020 (EØS-henvisningsfeltet).</article><article class="legalP" id="paragraf-1-ledd-2">Forskriften gjelder undersøkelse av luftfartsulykker og luftfartshendelser i sivil luftfart, herunder situasjoner der både militære og sivile luftfartøyer er involvert, og der sivile ytere av flysikringstjenester har ytt tjenester til militære brukere. Forskriften utfyller de grunnleggende bestemmelsene som følger av forordning <a href="eu/32010r0996">(EU) nr. 996/2010</a> av 20. oktober 2010 om undersøkelse og forebygging av ulykker og hendelser innen sivil luftfart og om oppheving av direktiv <a href="eu/31994l0056*">94/56/EF</a> (undersøkelsesforordningen) slik denne er gjennomført i <a href="lov/1993-06-11-101/§12-6">luftfartsloven § 12-6</a> første ledd.</article><article class="changesToParent">Endret ved <a href="forskrift/2020-02-26-188">forskrift 26 feb 2020 nr. 188</a> (i kraft 1 juli 2020).</article></article><article class="legalArticle" data-lovdata-URL="SF/forskrift/2016-07-07-906/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2020-02-19-160">forskrift 19 feb 2020 nr. 160</a>.</article></article><article class="legalArticle" data-lovdata-URL="SF/forskrift/2016-07-07-906/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Undersøkelsesmyndighet</span></h2><article class="legalP" id="paragraf-3-ledd-1">Statens havarikommisjon er undersøkelsesmyndighet som nevnt i <a href="lov/1993-06-11-101/§12-6">luftfartsloven § 12-6</a> annet ledd og nasjonal myndighet med ansvar for sikkerhetsundersøkelser innen sivil luftfart som nevnt i undersøkelsesforordningen artikkel 4 nr. 1.</article><article class="legalP" id="paragraf-3-ledd-2">Undersøkelsesmyndigheten og de enkelte inspektørene utfører sine oppgaver på den måten og med dem myndigheten og de forpliktelsene som fremgår av undersøkelsesforordningens bestemmelser. De har den uavhengigheten som fremgår av forordningen artikkel 4, og kan ikke motta instrukser i faglige spørsmål.</article><article class="changesToParent">Endret ved <a href="forskrift/2020-02-26-188">forskrift 26 feb 2020 nr. 188</a> (i kraft 1 juli 2020).</article></article><article class="legalArticle" data-lovdata-URL="SF/forskrift/2016-07-07-906/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Når undersøkelse skal foretas og undersøkelsens omfang</span></h2><article class="legalP" id="paragraf-4-ledd-1">Undersøkelsesmyndigheten skal undersøke alle luftfartsulykker og alvorlige luftfartshendelser<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">som er omfattet av undersøkelsesforordningen artikkel 5,</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">med fartøy som benyttes til tolltjeneste, polititjeneste og andre ikke-militære flygninger i statlig regi.</article></article></li></ol></article><article class="legalP" id="paragraf-4-ledd-2">Undersøkelsesmyndigheten kan undersøke andre luftfartsulykker og luftfartshendelser enn de som faller innenfor forordningens virkeområde, dersom den forventer å trekke lærdom av betydning for flysikkerheten av undersøkelsen. Samferdselsdepartementet kan pålegge undersøkelsesmyndigheten å undersøke andre luftfartsulykker eller luftfartshendelser, eller andre særskilte sikkerhetsundersøkelser.</article><article class="legalP" id="paragraf-4-ledd-3">Undersøkelsesmyndigheten avgjør selv omfanget av undersøkelsen i tråd med undersøkelsesforordningen artikkel 5 nr. 5.</article><article class="legalP" id="paragraf-4-ledd-4">Undersøkelsesmyndigheten bestemmer selv om en undersøkelse som er avsluttet skal gjenåpnes.</article></article><article class="legalArticle" data-lovdata-URL="SF/forskrift/2016-07-07-906/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Hva undersøkelsen ikke skal omfatte</span></h2><article class="legalP" id="paragraf-5-ledd-1">Undersøkelsen skal ikke fordele sivilrettslig eller strafferettslig skyld eller ansvar, slik det fremgår av undersøkelsesforordningen artikkel 1 nr. 1, 5 nr. 5, 16 nr. 1 og 17 nr. 3.</article></article><article class="legalArticle" data-lovdata-URL="SF/forskrift/2016-07-07-906/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Internasjonale undersøkelser</span></h2><article class="legalP" id="paragraf-6-ledd-1">For luftfartsulykker og luftfartshendelser som ikke kun omfatter norske forhold, gjelder reglene i vedlegg 13 til Chicago-konvensjonen som forskrift. For luftfartsulykker og alvorlige luftfartshendelser med tilknytning til EØS-medlemsstater, gjelder i tillegg undersøkelsesforordningens bestemmelser. Alle stater som er berørt på en måte som gir dem rett til å delta i undersøkelser etter bestemmelsene i Chicago-konvensjonen har slik rett, selv om undersøkelsesforordningen ikke gir en slik rett.</article></article><article class="legalArticle" data-lovdata-URL="SF/forskrift/2016-07-07-906/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bevisopptak og bevisførsel</span></h2><article class="legalP" id="paragraf-7-ledd-1">Dersom det er nødvendig, kan forklaring av vitner som nevnt i undersøkelsesforordningen artikkel 11 nr. 2 bokstav f skje som bevisopptak etter reglene i <a href="lov/1915-08-13-5/§43">domstolsloven § 43</a>.</article><article class="legalP" id="paragraf-7-ledd-2">Beslutning om frigivelse av opplysninger som nevnt i undersøkelsesforordningen artikkel 14 nr. 3 første punktum kan bare tas av domstolene.</article></article><article class="legalArticle" data-lovdata-URL="SF/forskrift/2016-07-07-906/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Oppfølging av sikkerhetstilrådinger</span></h2><article class="legalP" id="paragraf-8-ledd-1">Luftfartstilsynet skal som luftfartsmyndighet foreta en selvstendig vurdering av om sikkerhetstilrådinger er tilstrekkelig fulgt opp av private aktører og av tilsynet selv uten å gripe inn i oppgavefordelingen etter undersøkelsesforordningen artikkel 18. Tilsynet skal føre en oversikt over status for oppfølging av alle sikkerhetstilrådinger. Undersøkelsesmyndigheten og Luftfartstilsynet skal inngå en avtale som regulerer den praktiske oppgavefordelingen dem imellom ved forvaltningen av undersøkelsesforordningen artikkel 18 og ved tilsynets oppfølging av forpliktelsene som følger av første punktum. Utkast til avtale sendes Samferdselsdepartementet for godkjenning.</article></article><article class="legalArticle" data-lovdata-URL="SF/forskrift/2016-07-07-906/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Håndheving</span></h2><article class="legalP" id="paragraf-9-ledd-1">Luftfartstilsynet fører tilsyn med de bestemmelsene i undersøkelsesforordningen artikkel 20 og 21 som retter seg mot flyselskaper. Som ledd i tilsynet kan Luftfartstilsynet gi pålegg og ilegge tvangsmulkt som nevnt i luftfartsloven § 13a-3 og § 13a-4.</article><article class="legalP" id="paragraf-9-ledd-2">Politiet skal holde kontakt med pårørende til personer som nevnt i undersøkelsesforordningen artikkel 20 nr. 2. Listen over personer om bord skal legges frem av flyselskapene for politiet.</article></article><article class="legalArticle" data-lovdata-URL="SF/forskrift/2016-07-07-906/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article><article class="legalP" id="paragraf-10-ledd-2">Fra samme tid oppheves <a href="forskrift/2014-12-19-1848">forskrift 19. desember 2014 nr. 1848</a> om offentlig undersøkelse av luftfartsulykker og luftfartshendelser innen sivil luftfart.</article></article></main></body></html>