<!DOCTYPE html><html lang="no"><head><title>Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. november 2021 til 28. februar 2022 som følge av covid-19-utbruddet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-08-345</dd><dt class="dokid">DokumentID</dt><dd class="dokid">SF/forskrift/2022-03-08-345</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medie- og kunstavdelingen</li></ul></dd><dt class="dateInForce">I kraft fra</dt><dd class="dateInForce">2022-03-08</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2022-03-09 15:45</dd><dt class="title">Tittel</dt><dd class="title">Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. november 2021 til 28. februar 2022 som følge av covid-19-utbruddet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 8. mars 2022 til gjennomføring av Stortingets budsjettvedtak.</dd><dt class="refid">RefID</dt><dd class="refid">forskrift/2022-03-08-345</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. november 2021 til 28. februar 2022 som følge av covid-19-utbruddet</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1 – Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Kompensasjonsperioder</a></li><li><a href="#kapittel-1-paragraf-4">§ 4. Kulturarrangement</a></li></ul></li><li><a href="#kapittel-2" data-child-interval="§§ 5 – 7">Kapittel 2 – Hvem som kan motta kompensasjon</a><ul class="tocSubUl"><li><a href="#kapittel-2-paragraf-1">§ 5. Hvilke arrangører som kan tildeles kompensasjon</a></li><li><a href="#kapittel-2-paragraf-2">§ 6. Hvilke underleverandører som kan tildeles kompensasjon</a></li><li><a href="#kapittel-2-paragraf-3">§ 7. Beregning av omsetningsfall</a></li></ul></li><li><a href="#kapittel-3" data-child-interval="§§ 8 – 13">Kapittel 3 – Hva det gis kompensasjon for og kompensasjonens størrelse</a><ul class="tocSubUl"><li><a href="#kapittel-3-paragraf-1">§ 8. Hva det kan gis kompensasjon for</a></li><li><a href="#kapittel-3-paragraf-2">§ 9. Tapte inntekter</a></li><li><a href="#kapittel-3-paragraf-3">§ 10. Hvordan kompensasjonen skal beregnes</a></li><li><a href="#kapittel-3-paragraf-4">§ 11. Øvre grenser for kompensasjon</a></li><li><a href="#kapittel-3-paragraf-5">§ 12. Øvrige tildelingskriterier</a></li><li><a href="#kapittel-3-paragraf-6">§ 13. Kompensasjon</a></li></ul></li><li><a href="#kapittel-4" data-child-interval="§§ 14 – 16">Kapittel 4 – Forvaltning, krav til søknaden og dokumentasjon</a><ul class="tocSubUl"><li><a href="#kapittel-4-paragraf-1">§ 14. Forvaltning</a></li><li><a href="#kapittel-4-paragraf-2">§ 15. Krav til søknaden mv.</a></li><li><a href="#kapittel-4-paragraf-3">§ 16. Dokumentasjon</a></li></ul></li><li><a href="#kapittel-5" data-child-interval="§§ 17 – 20">Kapittel 5 – Kontroll, tilbakebetaling, klage og forbud mot utbytte</a><ul class="tocSubUl"><li><a href="#kapittel-5-paragraf-1">§ 17. Kontroll</a></li><li><a href="#kapittel-5-paragraf-2">§ 18. Forbud mot å utdele utbytte</a></li><li><a href="#kapittel-5-paragraf-3">§ 19. Tilbakebetaling</a></li><li><a href="#kapittel-5-paragraf-4">§ 20. Klage</a></li></ul></li><li><a href="#kapittel-6" data-child-interval="§ 21">Kapittel 6 – Ikrafttredelse</a><ul class="tocSubUl"><li><a href="#kapittel-6-paragraf-1">§ 21. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2022-03-08-345" id="dokument"><h1>Forskrift om midlertidig kompensasjonsordning for avlyste, stengte eller nedskalerte kulturarrangementer i perioden 1. november 2021 til 28. februar 2022 som følge av covid-19-utbruddet</h1><section class="section" data-name="kap1" id="kapittel-1" data-lovdata-URL="SF/forskrift/2022-03-08-345/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="SF/forskrift/2022-03-08-345/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne ordningen er å kompensere arrangører og underleverandører i kultursektoren for tap knyttet til avlyste, stengte eller nedskalerte kulturarrangementer som følge av råd eller pålegg gitt av offentlige myndigheter i forbindelse med covid-19-utbruddet.</article></article><article class="legalArticle" data-lovdata-URL="SF/forskrift/2022-03-08-345/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for avlyste, stengte eller nedskalerte kulturarrangementer i Norge, inkludert Svalbard og Jan Mayen.</article></article><article class="legalArticle" data-lovdata-URL="SF/forskrift/2022-03-08-345/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kompensasjonsperioder</span></h3><article class="legalP" id="kapittel-1-paragraf-3-ledd-1">Kompensasjonsperioder etter denne forskriften er:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">1. november til 30. november 2021</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">1. desember til 31. desember 2021</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">1. januar til 31. januar 2022</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">1. februar til 28. februar 2022.</article></article></li></ol></article></article><article class="legalArticle" data-lovdata-URL="SF/forskrift/2022-03-08-345/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kulturarrangement</span></h3><article class="legalP" id="kapittel-1-paragraf-4-ledd-1">Med kulturarrangement som nevnt i denne forskrift, menes arrangement som er<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">konserter</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">teater- og danseforestillinger</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">stand-up</article></article></li><li data-name="d." value="4"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">sirkus</article></article></li><li data-name="e." value="5"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">litteraturarrangement</article></article></li><li data-name="f." value="6"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1">filmvisninger og nasjonal distribusjon av film til kino</article></article></li><li data-name="g." value="7"><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1">kunstutstillinger, museumsutstillinger og formidlingstiltak i museum</article></article></li><li data-name="h." value="8"><article class="listArticle" id="kapittel-1-paragraf-4-ledd-1-punkt-8"><article class="legalP" id="kapittel-1-paragraf-4-ledd-1-punkt-8-ledd-1">annet arrangement som i hovedsak formidler et kulturelt eller kunstnerisk innhold.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2022-03-08-345/KAPITTEL_2"><h2>Kapittel 2 – Hvem som kan motta kompensasjon</h2><article class="legalArticle" data-lovdata-URL="SF/forskrift/2022-03-08-345/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hvilke arrangører som kan tildeles kompensasjon</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Arrangører som i hovedsak formidler eller gjør kunst og kultur tilgjengelig til allmennheten, kan tildeles kompensasjon når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">Arrangøren har sin hovedvirksomhet i Norge og var registrert i Enhetsregisteret før 1. oktober 2021.</article></article></li><li data-name="b." value="2"><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">Arrangøren har hatt et omsetningsfall på minst 30 prosent i kompensasjonsperioden, jf. <a href="forskrift/2022-03-08-345/§7">§ 7</a>.</article></article></li></ol></article><article class="numberedLegalP" data-numerator="2" id="kapittel-2-paragraf-1-nummer-2">(2) Kompensasjon kan ikke gis til arrangører som:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">er under konkursbehandling,</article></article></li><li data-name="b." value="2"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">mottok 60 prosent eller mer av sine inntekter fra offentlig tilskudd i 2019,</article></article></li><li data-name="c." value="3"><article class="listArticle" id="kapittel-2-paragraf-1-nummer-2-punkt-3"><article class="legalP" id="kapittel-2-paragraf-1-nummer-2-punkt-3-ledd-1">på søknadstidspunktet er registrert i Frivillighetsregisteret, eller</article></article></li><li data-name="d." value="4"><article class="listArticle" id="kapittel-2-paragraf-1-nummer-2-punkt-4"><article class="legalP" id="kapittel-2-paragraf-1-nummer-2-punkt-4-ledd-1">på tildelingstidspunktet er et foretak i vanskeligheter slik definert i forordning <a href="eu/32014r0651">(EU) nr. 651/2014</a> <a href="eu/32014r0651/a2">artikkel 2</a> nr. 18, jf. <a href="forskrift/2008-11-14-1213/§1">forskrift 14. november 2008 nr. 1213 om unntak fra notifikasjonsplikt for offentlig støtte § 1</a>, hvis arrangøren også var i vanskeligheter 31. desember 2019.</article></article></li></ol></article><article class="numberedLegalP" data-numerator="3" id="kapittel-2-paragraf-1-nummer-3">(3) Det utbetales ikke kompensasjon dersom det innen utbetalingen blir åpnet konkurs hos arrangøren.</article></article><article class="legalArticle" data-lovdata-URL="SF/forskrift/2022-03-08-345/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvilke underleverandører som kan tildeles kompensasjon</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Underleverandører til kulturarrangement kan tildeles kompensasjon når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Underleverandøren har sin hovedvirksomhet i Norge og var registrert i Enhetsregisteret før 1. oktober 2021</article></article></li><li data-name="b." value="2"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Underleverandøren har hatt et omsetningsfall på minst 30 prosent i kompensasjonsperioden, jf. <a href="forskrift/2022-03-08-345/§7">§ 7</a>.</article></article></li></ol></article><article class="numberedLegalP" data-numerator="2" id="kapittel-2-paragraf-2-nummer-2">(2) Kompensasjon kan ikke gis til underleverandører som:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-nummer-2-punkt-1"><article class="legalP" id="kapittel-2-paragraf-2-nummer-2-punkt-1-ledd-1">er under konkursbehandling,</article></article></li><li data-name="b." value="2"><article class="listArticle" id="kapittel-2-paragraf-2-nummer-2-punkt-2"><article class="legalP" id="kapittel-2-paragraf-2-nummer-2-punkt-2-ledd-1">mottok 60 prosent eller mer av sine inntekter fra offentlig tilskudd i 2019</article></article></li><li data-name="c." value="3"><article class="listArticle" id="kapittel-2-paragraf-2-nummer-2-punkt-3"><article class="legalP" id="kapittel-2-paragraf-2-nummer-2-punkt-3-ledd-1">på søknadstidspunktet er registrert i Frivillighetsregisteret, eller</article></article></li><li data-name="d." value="4"><article class="listArticle" id="kapittel-2-paragraf-2-nummer-2-punkt-4"><article class="legalP" id="kapittel-2-paragraf-2-nummer-2-punkt-4-ledd-1">på tildelingstidspunktet er et foretak i vanskeligheter slik definert i forordning <a href="eu/32014r0651">(EU) nr. 651/2014</a> <a href="eu/32014r0651/a2">artikkel 2</a> nr. 18, jf. <a href="forskrift/2008-11-14-1213/§1">forskrift 14. november 2008 nr. 1213 om unntak fra notifikasjonsplikt for offentlig støtte § 1</a>, hvis underleverandøren også var i vanskeligheter 31. desember 2019.</article></article></li></ol></article><article class="numberedLegalP" data-numerator="3" id="kapittel-2-paragraf-2-nummer-3">(3) Med underleverandør menes aktører innenfor lys, lyd, bilde og rigg, artister, management, booking og filmdistributører som leverer tjenester eller innhold til et kulturarrangement, billettselskaper og aktører som leier ut lokaler der det skal gjennomføres et kulturarrangement.</article><article class="numberedLegalP" data-numerator="4" id="kapittel-2-paragraf-2-nummer-4">(4) Det utbetales ikke kompensasjon dersom det innen utbetalingen blir åpnet konkurs hos underleverandøren.</article></article><article class="legalArticle" data-lovdata-URL="SF/forskrift/2022-03-08-345/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av omsetningsfall</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Fallet i omsetning, jf. <a href="forskrift/2022-03-08-345/§5">§ 5</a> (1) bokstav b) og <a href="forskrift/2022-03-08-345/§6">6</a> (1) bokstav b), settes til den prosentvise differansen mellom omsetning i kompensasjonsperioden og gjennomsnittet av omsetning i samme periode i alle år mellom 2017–2019, eller i årene fra første år foretaket hadde omsetning dersom foretaket ble etablert etter 1. januar 2017.</article><article class="numberedLegalP" data-numerator="2" id="kapittel-2-paragraf-3-nummer-2">(2) Foretak som er etablert etter 31. desember 2018 kan alternativt bruke gjennomsnittlig månedlig omsetning i kalendermånedene januar og februar 2020 som grunnlag for beregning av omsetningsfallet.</article><article class="numberedLegalP" data-numerator="3" id="kapittel-2-paragraf-3-nummer-3">(3) For foretak som er etablert etter 1. januar 2020 og som ikke har relevant omsetning i kalendermånedene januar og februar 2020, skal fallet i omsetning settes til den prosentvise differansen mellom omsetning i kompensasjonsperioden og realistisk budsjettert omsetning i kompensasjonsperioden.</article><article class="numberedLegalP" data-numerator="4" id="kapittel-2-paragraf-3-nummer-4">(4) Fall i omsetning som har eller kunne ha blitt dekket av foretakets forsikringsordning, ved å gjøre gjeldende avtaleklausuler mv., regnes ikke som omsetningsfall.</article></article></section><section class="section" data-name="kap3" id="kapittel-3" data-lovdata-URL="SF/forskrift/2022-03-08-345/KAPITTEL_3"><h2>Kapittel 3 – Hva det gis kompensasjon for og kompensasjonens størrelse</h2><article class="legalArticle" data-lovdata-URL="SF/forskrift/2022-03-08-345/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Hva det kan gis kompensasjon for</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Det kan gis kompensasjon til en arrangør på inntil 70 prosent av tapte inntekter knyttet til et kulturarrangement når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">Kulturarrangementet ble eller skulle ha blitt avholdt i en av kompensasjonsperiodene, jf. <a href="forskrift/2022-03-08-345/§3">§ 3</a></article></article></li><li data-name="b." value="2"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">Kulturarrangementet ble avlyst, stengt eller nedskalert som følge av klare og dokumenterbare råd eller pålegg gitt av offentlige myndigheter i forbindelse med covid-19-utbruddet</article></article></li><li data-name="c." value="3"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">Kulturarrangementet var eller skulle vært billettert og åpent for allmennheten</article></article></li><li data-name="d." value="4"><article class="listArticle" id="kapittel-3-paragraf-1-nummer-1-punkt-4"><article class="legalP" id="kapittel-3-paragraf-1-nummer-1-punkt-4-ledd-1">Kulturarrangementet var senest planlagt 15 dager før gjennomføringsdato.</article></article></li></ol></article><article class="numberedLegalP" data-numerator="2" id="kapittel-3-paragraf-1-nummer-2">(2) Det kan gis kompensasjon til en underleverandør på inntil 70 prosent av tapte inntekter knyttet til kulturarrangement som underleverandøren skulle levere eller leverte tjenester eller innhold til når følgende vilkår er oppfylt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-nummer-2-punkt-1"><article class="legalP" id="kapittel-3-paragraf-1-nummer-2-punkt-1-ledd-1">Kulturarrangementet ble eller skulle ha blitt avholdt i en av kompensasjonsperiodene, jf. <a href="forskrift/2022-03-08-345/§3">§ 3</a></article></article></li><li data-name="b." value="2"><article class="listArticle" id="kapittel-3-paragraf-1-nummer-2-punkt-2"><article class="legalP" id="kapittel-3-paragraf-1-nummer-2-punkt-2-ledd-1">Kulturarrangementet ble avlyst, stengt eller nedskalert som følge av klare og dokumenterbare råd eller pålegg gitt av offentlige myndigheter i forbindelse med covid-19-utbruddet</article></article></li><li data-name="c." value="3"><article class="listArticle" id="kapittel-3-paragraf-1-nummer-2-punkt-3"><article class="legalP" id="kapittel-3-paragraf-1-nummer-2-punkt-3-ledd-1">Kulturarrangementet var eller skulle vært åpent for allmennheten</article></article></li><li data-name="d." value="4"><article class="listArticle" id="kapittel-3-paragraf-1-nummer-2-punkt-4"><article class="legalP" id="kapittel-3-paragraf-1-nummer-2-punkt-4-ledd-1">Kulturarrangementet var senest planlagt 15 dager før gjennomføringsdato.</article></article></li></ol></article><article class="numberedLegalP" data-numerator="3" id="kapittel-3-paragraf-1-nummer-3">(3) Det gis ikke kompensasjon dersom foretaket har mottatt støtte til samme arrangement i henhold til <a href="forskrift/2021-05-14-1521">forskrift 14. mai 2021 nr. 1521 om midlertidig tilskudd til kulturarrangement fra juli 2021 som følge av covid-19</a> (stimuleringsordningen), eller i henhold til støtteordningen for midlertidig tilskudd til frivillighetssektoren som følge av covid-19-utbruddet.</article></article><article class="legalArticle" data-lovdata-URL="SF/forskrift/2022-03-08-345/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tapte inntekter</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Med tapte inntekter menes differansen mellom faktiske inntekter fra kulturarrangementet det søkes kompensasjon for, og gjennomsnittet av faktiske inntekter fra tilsvarende eller sammenlignbare kulturarrangementer avholdt i samme periode i 2017–2019.</article><article class="numberedLegalP" data-numerator="2" id="kapittel-3-paragraf-2-nummer-2">(2) For arrangører uten inntekter fra tilsvarende eller sammenlignbare kulturarrangementer i sammenligningsperioden etter første ledd som hadde planlagt eller gjennomført et kulturarrangement i en av kompensasjonsperiodene, kan kompensasjonen for tapte inntekter i stedet beregnes ut fra de tapte budsjetterte inntektene.</article><article class="numberedLegalP" data-numerator="3" id="kapittel-3-paragraf-2-nummer-3">(3) For underleverandører uten inntekter fra tilsvarende eller sammenlignbare kulturarrangementer i sammenligningsperioden etter første ledd som har kontrakt på leveranse til kulturarrangement i en av kompensasjonsperiodene, kan kompensasjonen for tapte inntekter i stedet beregnes ut fra de tapte kontraktsfestede inntektene for det avlyste, stengte eller nedskalerte kulturarrangementet.</article><article class="numberedLegalP" data-numerator="4" id="kapittel-3-paragraf-2-nummer-4">(4) Lotteri- og stiftelsestilsynet kan vurdere de budsjetterte eller kontraktsfestede inntektene etter andre og tredje ledd opp mot inntekter fra tidligere eller lignende kulturarrangementer. Ved større avvik mellom de budsjetterte eller kontraktsfestede inntektene og inntekter fra tidligere eller liknende kulturarrangementer, vil det avvikende beløpet trekkes fra før beregning av kompensasjon eller kreves tilbakebetalt hvis kompensasjon allerede er tildelt.</article><article class="numberedLegalP" data-numerator="5" id="kapittel-3-paragraf-2-nummer-5">(5) Som tapte inntekter etter denne bestemmelsen regnes ikke inntekter fra bar-, café- og kiosksalg eller lignende serveringsinntekter.</article></article><article class="legalArticle" data-lovdata-URL="SF/forskrift/2022-03-08-345/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Hvordan kompensasjonen skal beregnes</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Kompensasjonen beregnes ved at tapte inntekter i henhold til <a href="forskrift/2022-03-08-345/§9">§ 9</a> målt i kroner, multipliseres med 0,7. Summen utgjør beregnet kompensasjon.</article><article class="numberedLegalP" data-numerator="2" id="kapittel-3-paragraf-3-nummer-2">(2) Tapte inntekter som har blitt dekket eller kan dekkes av foretakets forsikringsordning eller avtale mv. skal trekkes fra beregnet kompensasjon.</article><article class="numberedLegalP" data-numerator="3" id="kapittel-3-paragraf-3-nummer-3">(3) Tapte inntekter som har blitt kompensert fra andre offentlige covid-19-ordninger skal trekkes fra beregnet kompensasjon. Dette gjelder likevel ikke tilskudd mottatt som, eller i henhold til<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-nummer-3-punkt-1"><article class="legalP" id="kapittel-3-paragraf-3-nummer-3-punkt-1-ledd-1">forskrifter til utfylling og gjennomføring av <a href="lov/2020-12-18-156">lov 18. desember 2020 nr. 156 om midlertidig tilskuddsordning for foretak med stort omsetningsfall</a> (kompensasjonsordningen for næringslivet).</article></article></li><li data-name="b." value="2"><article class="listArticle" id="kapittel-3-paragraf-3-nummer-3-punkt-2"><article class="legalP" id="kapittel-3-paragraf-3-nummer-3-punkt-2-ledd-1">forskrifter til utfylling og gjennomføring av <a href="lov/2022-01-28-2">lov 28. januar 2022 nr. 2 om lønnsstøtte (økonomiske tiltak i møte med pandemien)</a> (lønnsstøtteordningen).</article></article></li><li data-name="c." value="3"><article class="listArticle" id="kapittel-3-paragraf-3-nummer-3-punkt-3"><article class="legalP" id="kapittel-3-paragraf-3-nummer-3-punkt-3-ledd-1">uspesifisert støtte fra kommunene som er gitt i tråd med regelverket om bagatellmessig støtte.</article></article></li></ol></article></article><article class="legalArticle" data-lovdata-URL="SF/forskrift/2022-03-08-345/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Øvre grenser for kompensasjon</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Maksimal kompensasjon til et foretak er 2,25 mill. kroner per kompensasjonsperiode.</article><article class="numberedLegalP" data-numerator="2" id="kapittel-3-paragraf-4-nummer-2">(2) For konsern kan summen av kompensasjon til alle foretakene i konsernet som mottar kompensasjon etter denne forskriften, samt etter <a href="forskrift/2021-05-26-1642">forskrift 26. mai 2021 nr. 1642</a>, <a href="forskrift/2021-10-01-2923">forskrift 1. oktober 2021 nr. 2923</a> eller andre norske covid-19-ordninger hjemlet i kapittel 3.1. i EU-kommisjonens midlertidige ramme for offentlig støtte for økonomien under covid-19-utbruddet ikke overstige 23 mill. kroner. Et konsern må utpeke et foretak med en kontaktperson som er ansvarlig for å opplyse om konsernets eierstruktur og konsernets øvrige innsendte opplysninger. Alle foretak må i søknaden opplyse om de inngår i et konsern, og om ansvarlig foretak i konsernet.</article><article class="numberedLegalP" data-numerator="3" id="kapittel-3-paragraf-4-nummer-3">(3) Følgende grenser gjelder:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-4-nummer-3-punkt-1"><article class="legalP" id="kapittel-3-paragraf-4-nummer-3-punkt-1-ledd-1">Kompensasjon, jf. <a href="forskrift/2022-03-08-345/§10">§ 10</a>, justert for eventuell avkortning etter dette kapittelet, kan ikke gi et positivt ordinært resultat før skattekostnad i foretaket i kompensasjonsperioden som overstiger foretakets gjennomsnittlige resultat i sammenligningsperioden, jf. <a href="forskrift/2022-03-08-345/§7">§ 7</a> (1), i 2017–2019. I slike tilfeller vil kompensasjonen bli avkortet, slik at resultatet i kompensasjonsperioden tilsvarer det gjennomsnittlige resultatet i sammenligningsperioden i 2017–2019.</article></article></li><li data-name="b." value="2"><article class="listArticle" id="kapittel-3-paragraf-4-nummer-3-punkt-2"><article class="legalP" id="kapittel-3-paragraf-4-nummer-3-punkt-2-ledd-1">For foretak som har beregnet omsetningsfall etter <a href="forskrift/2022-03-08-345/§7">§ 7</a> (2) vil kompensasjonen bli avkortet slik at resultatet i kompensasjonsperioden tilsvarer det gjennomsnittlige resultatet i kalendermånedene januar og februar 2020.</article></article></li><li data-name="c." value="3"><article class="listArticle" id="kapittel-3-paragraf-4-nummer-3-punkt-3"><article class="legalP" id="kapittel-3-paragraf-4-nummer-3-punkt-3-ledd-1">For foretak som har beregnet omsetningsfall etter <a href="forskrift/2022-03-08-345/§7">§ 7</a> (3) kan kompensasjonen ikke gi et positivt ordinært resultat før skattekostnad for foretaket i kompensasjonsperioden.</article></article></li></ol></article><article class="numberedLegalP" data-numerator="4" id="kapittel-3-paragraf-4-nummer-4">(4) Selvstendig næringsdrivende registrert i Brønnøysundregistret som enkeltpersonforetak (ENK) eller ansvarlig selskap (ANS/DA), kan, alternativt til resultatet etter beregningen i tredje ledd, ha et positivt ordinært resultat i selskapet før skattekostnad på 36&#xa0;081 kroner pr. kompensasjonsperiode inkludert kompensasjon fra denne ordningen.</article></article><article class="legalArticle" data-lovdata-URL="SF/forskrift/2022-03-08-345/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Øvrige tildelingskriterier</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Foretak som inngir søknad som oppfyller ordningens vilkår, vil få kompensasjon.</article><article class="numberedLegalP" data-numerator="2" id="kapittel-3-paragraf-5-nummer-2">(2) Ordningen er rammestyrt og basert på bevilget beløp. Det vil bli tildelt midler etter søknad innenfor ordningens ramme. Dersom rammen ikke rekker til full kompensasjon, vil den prosentvise avkortningen være lik for alle søkere som oppfyller ordningens vilkår.</article></article><article class="legalArticle" data-lovdata-URL="SF/forskrift/2022-03-08-345/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kompensasjon</span></h3><article class="legalP" id="kapittel-3-paragraf-6-ledd-1">Beregnet kompensasjon, jf. <a href="forskrift/2022-03-08-345/§10">§ 10</a>, justert i samsvar med øvrige bestemmelser i dette kapittelet, utgjør foretakets kompensasjon.</article></article></section><section class="section" data-name="kap4" id="kapittel-4" data-lovdata-URL="SF/forskrift/2022-03-08-345/KAPITTEL_4"><h2>Kapittel 4 – Forvaltning, krav til søknaden og dokumentasjon</h2><article class="legalArticle" data-lovdata-URL="SF/forskrift/2022-03-08-345/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Forvaltning</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Ordningen forvaltes av Lotteri- og stiftelsestilsynet.</article><article class="numberedLegalP" data-numerator="2" id="kapittel-4-paragraf-1-nummer-2">(2) Lotteri- og stiftelsestilsynet kan sammenstille nødvendige opplysninger og treffe vedtak som utelukkende er basert på automatisert behandling av opplysninger. Søker plikter å oppgi korrekte opplysninger.</article></article><article class="legalArticle" data-lovdata-URL="SF/forskrift/2022-03-08-345/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Krav til søknaden mv.</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Søknad om kompensasjon skal leveres elektronisk via Lotteri- og stiftelsestilsynets nettsider i den formen Lotteri- og stiftelsestilsynet bestemmer. Lotteri- og stiftelsestilsynet kan fastsette nærmere krav til søknaden.</article><article class="numberedLegalP" data-numerator="2" id="kapittel-4-paragraf-2-nummer-2">(2) Søknadsfrister fastsettes av Lotteri- og stiftelsestilsynet.</article><article class="numberedLegalP" data-numerator="3" id="kapittel-4-paragraf-2-nummer-3">(3) Dersom et arrangement er et samarbeid mellom flere arrangører, skal den enkelte arrangøren søke om kompensasjon for sin andel av de tapte inntektene i henhold til <a href="forskrift/2022-03-08-345/kap3">kapittel 3</a>.</article><article class="numberedLegalP" data-numerator="4" id="kapittel-4-paragraf-2-nummer-4">(4) Dersom underleverandører søker kompensasjon på grunnlag av kontrakt, jf. <a href="forskrift/2022-03-08-345/§9">§ 9</a> tredje ledd, og flere underleverandører er part i samme kontrakt eller i underliggende kontrakt, skal hver enkelt underleverandør kun søke om kompensasjon for sin andel av tapte inntekter.</article><article class="numberedLegalP" data-numerator="5" id="kapittel-4-paragraf-2-nummer-5">(5) Et foretak kan ikke søke om kompensasjon som både arrangør og underleverandør på samme kulturarrangement.</article></article><article class="legalArticle" data-lovdata-URL="SF/forskrift/2022-03-08-345/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dokumentasjon</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Søkere skal på forespørsel gi alle opplysninger og dokumentasjon som er nødvendig for at Lotteri- og stiftelsestilsynet skal kunne kontrollere at vilkårene i forskriften for å motta kompensasjon er oppfylt.</article><article class="numberedLegalP" data-numerator="2" id="kapittel-4-paragraf-3-nummer-2">(2) Budsjett og regnskap skal på forespørsel bekreftes av daglig leder, styreleder eller begge.</article><article class="numberedLegalP" data-numerator="3" id="kapittel-4-paragraf-3-nummer-3">(3) Dersom omsøkt beløp i søknaden, totalt sett og uavhengig av kompensasjonsperiodene i denne forskrift, overstiger 200&#xa0;000 kroner, skal det fremlegges attestasjon fra revisor eller autorisert regnskapsfører for beregningen av kompensasjonsbeløpet. Revisor eller autorisert regnskapsfører skal bekrefte innhold i søknaden. Bekreftelsen skal gis elektronisk i den formen Lotteri- og stiftelsestilsynet bestemmer før søknad sendes inn. Samme revisor eller autorisert regnskapsfører må bekrefte innhold i søknadene i en tilskuddsperiode for alle foretakene i et konsern som søker om kompensasjon. Lotteri- og stiftelsestilsynet fastsetter og offentliggjør krav til kontrollhandlinger som revisor eller autorisert regnskapsfører skal utføre i forbindelse med bekreftelse av opplysningene.</article><article class="numberedLegalP" data-numerator="4" id="kapittel-4-paragraf-3-nummer-4">(4) For søkere som må fremlegge attestasjon etter tredje ledd, kan beregnet kompensasjon, jf. <a href="forskrift/2022-03-08-345/§10">§ 10</a>, økes tilsvarende kostnaden knyttet til attestasjonen, med inntil 10&#xa0;000 kroner.</article></article></section><section class="section" data-name="kap5" id="kapittel-5" data-lovdata-URL="SF/forskrift/2022-03-08-345/KAPITTEL_5"><h2>Kapittel 5 – Kontroll, tilbakebetaling, klage og forbud mot utbytte</h2><article class="legalArticle" data-lovdata-URL="SF/forskrift/2022-03-08-345/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kontroll</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Lotteri- og stiftelsestilsynet fører kontroll med at vilkårene for å motta kompensasjon etter ordningen er oppfylt. Det skal gjennomføres etterhåndskontroll basert på en risiko- og vesentlighetsvurdering, av søkere som får kompensasjon etter denne forskriften.</article><article class="numberedLegalP" data-numerator="2" id="kapittel-5-paragraf-1-nummer-2">(2) Søker plikter på forespørsel å fremlegge alle opplysninger som er nødvendige for at Lotteri- og stiftelsestilsynet kan føre kontroll etter denne forskriften. Søker skal oppbevare all dokumentasjon om at vilkårene for å motta kompensasjon er oppfylt i ti år beregnet fra året etter søknadsåret.</article></article><article class="legalArticle" data-lovdata-URL="SF/forskrift/2022-03-08-345/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Forbud mot å utdele utbytte</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Foretak som mottar kompensasjon etter denne forskriften kan ikke utdele utbytte. Dette innebærer at følgende disposisjoner ikke kan foretas:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-nummer-1-punkt-1"><article class="legalP" id="kapittel-5-paragraf-2-nummer-1-punkt-1-ledd-1">vedtak om eller utbetaling av utbytte, eller</article></article></li><li data-name="b." value="2"><article class="listArticle" id="kapittel-5-paragraf-2-nummer-1-punkt-2"><article class="legalP" id="kapittel-5-paragraf-2-nummer-1-punkt-2-ledd-1">vedtak eller gjennomføring av andre disposisjoner som skal ligge innenfor rammen av de midler selskapet kan benytte til utdeling av utbytte etter <a href="lov/1997-06-13-44">aksjeloven</a> eller <a href="lov/1997-06-13-45/§8-1">allmennaksjeloven § 8-1</a>.</article></article></li></ol></article><article class="numberedLegalP" data-numerator="2" id="kapittel-5-paragraf-2-nummer-2">(2) Forbudet etter første ledd gjelder fra forskriften trer i kraft og til og med 31. desember 2022.</article><article class="numberedLegalP" data-numerator="3" id="kapittel-5-paragraf-2-nummer-3">(3) Lotteri- og stiftelsestilsynet fører, basert på en risiko- og vesentlighetsvurdering, kontroll med at det ikke er foretatt disposisjoner i strid med denne bestemmelsen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Dersom det foretas disposisjoner i strid med denne bestemmelsen, kan hele kompensasjonen utbetalt etter denne forskriften kreves tilbake.</article></article><article class="legalArticle" data-lovdata-URL="SF/forskrift/2022-03-08-345/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilbakebetaling</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Dersom det er utbetalt kompensasjon i strid med bestemmelsene etter denne forskriften skal det uriktig utbetalte beløpet tilbakebetales. Uriktig utbetalt kompensasjon tilbakebetales til og innkreves av Lotteri- og stiftelsestilsynet.</article><article class="numberedLegalP" data-numerator="2" id="kapittel-5-paragraf-3-nummer-2">(2) Krav om tilbakebetaling etter første ledd forfaller til betaling tre uker etter at melding om vedtak om tilbakebetaling er sendt til skyldner.</article><article class="numberedLegalP" data-numerator="3" id="kapittel-5-paragraf-3-nummer-3">(3) For tilbakebetalingskrav som ikke er betalt innen forfall etter andre ledd, betales forsinkelsesrente. Rentesatsen tilsvarer den til enhver tid gjeldende rentesats fastsatt i forskrift med hjemmel i <a href="lov/1976-12-17-100/§3">lov 17. desember 1976 nr. 100 om renter ved forsinket betaling m.m. (forsinkelsesrenteloven) § 3</a> første ledd første punktum. Rentene beregnes fra forfall etter andre ledd og inntil betaling skjer. <a href="lov/1976-12-17-100/§2">Forsinkelsesrenteloven § 2</a> annet ledd gjelder tilsvarende.</article><article class="numberedLegalP" data-numerator="4" id="kapittel-5-paragraf-3-nummer-4">(4) Krav om tilbakebetaling av tilskudd er tvangsgrunnlag for utlegg.</article></article><article class="legalArticle" data-lovdata-URL="SF/forskrift/2022-03-08-345/§20" data-name="§20" id="kapittel-5-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Klage</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Klagenemnda for tilskudd til kulturarrangementer er klageinstans for Lotteri- og stiftelsestilsynets vedtak etter forskriften.</article><article class="numberedLegalP" data-numerator="2" id="kapittel-5-paragraf-4-nummer-2">(2) Klagenemnda kan ikke omgjøre Lotteri- og stiftelsestilsynets vedtak etter eget tiltak.</article><article class="numberedLegalP" data-numerator="3" id="kapittel-5-paragraf-4-nummer-3">(3) Klagenemnda er vedtaksfør når minst tre medlemmer er til stede, og avgjør sakene med vanlig flertall. Ved stemmelikhet har lederen dobbeltstemme. Nemndleder kan fatte vedtak alene i saker der klagen klart ikke kan føre frem.</article><article class="numberedLegalP" data-numerator="4" id="kapittel-5-paragraf-4-nummer-4">(4) Departementet kan ikke instruere klagenemnda i enkeltsaker eller omgjøre klagenemndas vedtak etter forskriften.</article></article></section><section class="section" data-name="kap6" id="kapittel-6" data-lovdata-URL="SF/forskrift/2022-03-08-345/KAPITTEL_6"><h2>Kapittel 6 – Ikrafttredelse</h2><article class="legalArticle" data-lovdata-URL="SF/forskrift/2022-03-08-345/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft straks.</article></article></section></main></body></html>