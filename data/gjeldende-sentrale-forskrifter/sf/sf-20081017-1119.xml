<!DOCTYPE html><html lang="no"><head><title>Forskrift til offentleglova (offentlegforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-10-17-1119</dd><dt class="dokid">DokumentID</dt><dd class="dokid">SF/forskrift/2008-10-17-1119</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavd., Samfunnssikkerhetsavd. (JD), Handelspolitisk avd (NHD).</li></ul></dd><dt class="publishedIn">Publisert i</dt><dd class="publishedIn">I 2008 hefte 11</dd><dt class="dateInForce">I kraft fra</dt><dd class="dateInForce">2009-01-01, departementet fastset</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-12-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-09-2106">forskrift/2022-12-09-2106</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1986-02-14-351">forskrift/1986-02-14-351</a></li><li><a href="forskrift/1986-12-19-2202">forskrift/1986-12-19-2202</a></li><li><a href="forskrift/2001-03-02-183">forskrift/2001-03-02-183</a></li><li><a href="forskrift/2001-11-30-1322">forskrift/2001-11-30-1322</a></li><li><a href="forskrift/2005-10-07-1116">forskrift/2005-10-07-1116</a></li><li><a href="forskrift/1972-03-17-3352">forskrift/1972-03-17-3352</a></li><li><a href="forskrift/1973-04-06-9740">forskrift/1973-04-06-9740</a></li><li><a href="forskrift/1974-08-09-6">forskrift/1974-08-09-6</a></li><li><a href="forskrift/1976-06-25-5">forskrift/1976-06-25-5</a></li><li><a href="forskrift/1978-12-22-4">forskrift/1978-12-22-4</a></li><li><a href="forskrift/1991-01-11-13">forskrift/1991-01-11-13</a></li><li><a href="forskrift/1996-12-20-1161">forskrift/1996-12-20-1161</a></li><li><a href="forskrift/1998-12-11-1193">forskrift/1998-12-11-1193</a></li><li><a href="forskrift/1999-08-06-885">forskrift/1999-08-06-885</a></li><li><a href="forskrift/2001-06-15-635">forskrift/2001-06-15-635</a></li><li><a href="forskrift/2004-12-10-1641">forskrift/2004-12-10-1641</a></li><li><a href="forskrift/2004-06-25-988">forskrift/2004-06-25-988</a></li><li><a href="forskrift/2005-12-16-1477">forskrift/2005-12-16-1477</a></li><li><a href="forskrift/2006-04-07-402">forskrift/2006-04-07-402</a></li><li><a href="forskrift/2006-12-15-1456">forskrift/2006-12-15-1456</a></li><li><a href="forskrift/2007-12-14-1417">forskrift/2007-12-14-1417</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2006-05-19-16/§2">lov/2006-05-19-16/§2</a></li><li><a href="lov/2006-05-19-16/§8">lov/2006-05-19-16/§8</a></li><li><a href="lov/2006-05-19-16/§10">lov/2006-05-19-16/§10</a></li><li><a href="lov/2006-05-19-16/§14">lov/2006-05-19-16/§14</a></li><li><a href="lov/2006-05-19-16/§27">lov/2006-05-19-16/§27</a></li><li><a href="lov/2006-05-19-16/§29">lov/2006-05-19-16/§29</a></li><li><a href="lov/2006-05-19-16/§30">lov/2006-05-19-16/§30</a></li><li><a href="lov/2006-05-19-16/§32">lov/2006-05-19-16/§32</a></li><li><a href="lov/1967-02-10/§18a">lov/1967-02-10/§18a</a></li></ul></dd><dt class="dateOfPublication">Kunngjort</dt><dd class="dateOfPublication">2008-10-17 15:35</dd><dt class="lastupdated">Rettet</dt><dd class="lastupdated">2021-02-11 (tegnsetting i lister tilpassa universell utforming).</dd><dt class="titleShort">Korttittel</dt><dd class="titleShort">Offentlegforskrifta</dd><dt class="title">Tittel</dt><dd class="title">Forskrift til offentleglova (offentlegforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett ved kgl.res. 17. oktober 2008 med heimel i <a href="lov/2006-05-19-16">lov 19. mai 2006 nr. 16</a> om rett til innsyn i dokument i offentleg verksemd <a href="lov/2006-05-19-16">(offentleglova)</a> <a href="lov/2006-05-19-16/§2">§ 2</a> andre og fjerde ledd, <a href="lov/2006-05-19-16/§8">§ 8</a> andre og tredje ledd, <a href="lov/2006-05-19-16/§10">§ 10</a> andre og tredje ledd, <a href="lov/2006-05-19-16/§14">§ 14</a> tredje ledd, <a href="lov/2006-05-19-16/§27">§ 27</a>, <a href="lov/2006-05-19-16/§29">§ 29</a> andre ledd, <a href="lov/2006-05-19-16/§30">§ 30</a> fyrste ledd, <a href="lov/2006-05-19-16/§32">§ 32</a> fyrste ledd og <a href="lov/1967-02-10">lov 10. februar 1967</a> om behandlingsmåten i forvaltningssaker <a href="lov/1967-02-10">(forvaltningsloven)</a> <a href="lov/1967-02-10/§18a">§ 18a</a> andre ledd. Fremja av Justis- og politidepartementet. <br /><strong>Endra</strong> ved forskrifter <a href="forskrift/2012-06-22-572">22 juni 2012 nr. 572</a>, <a href="forskrift/2013-07-25-929">25 juli 2013 nr. 929</a>, <a href="forskrift/2017-04-28-503">28 april 2017 nr. 503</a>, <a href="forskrift/2017-12-15-2105">15 des 2017 nr. 2105</a>, <a href="forskrift/2018-06-15-876">15 juni 2018 nr. 876</a>, <a href="forskrift/2019-06-21-855">21 juni 2019 nr. 855</a>, <a href="forskrift/2021-01-08-369">8 jan 2021 nr. 369</a>, <a href="forskrift/2021-06-18-2010">18 juni 2021 nr. 2010</a> (i kraft 1 juli 2021), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2022-06-03-966">3 juni 2022 nr. 966</a>, <a href="forskrift/2022-12-09-2106">9 des 2022 nr. 2106</a>. <br /><strong>Rettingar:</strong> 11.12.2008 (<a href="forskrift/2008-10-17-1119/§6">§ 6</a>), 01.06.2013 (<a href="forskrift/2008-10-17-1119/§9">§ 9</a>, <a href="forskrift/2008-10-17-1119/§11">§ 11</a>, ortogr.), 11.02.2021 (tegnsetting i lister tilpassa universell utforming).</dd><dt class="refid">RefID</dt><dd class="refid">forskrift/2008-10-17-1119</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til offentleglova (offentlegforskrifta)</a><ul class="tocSubUl"><li><a href="#paragraf-1">§ 1. Unntak frå verkeområdet til offentleglova</a></li><li><a href="#paragraf-2">§ 2. Utviding av verkeområdet til offentleglova</a></li><li><a href="#paragraf-3">§ 3. Tilhøvet til rettsstellovene</a></li><li><a href="#paragraf-4">§ 4. Betaling for innsyn</a></li><li><a href="#paragraf-5">§ 5. Unntak frå rett til kopi</a></li><li><a href="#paragraf-6">§ 6. Tilgjengeleggjering av journalar på Internett</a></li><li><a href="#paragraf-7">§ 7. Tilgjengeleggjering av dokument på Internett</a></li><li><a href="#paragraf-8">§ 8. Dokument utarbeidde for eiga saksførebuing (organinterne dokument)</a></li><li><a href="#paragraf-9">§ 9. Unntak for dokument og journalar</a></li><li><a href="#paragraf-10">§ 10. Innsyn i graderte dokument</a></li><li><a href="#paragraf-11">§ 11. Klageinstans</a></li><li><a href="#paragraf-12">§ 12. Iverksetjing og overgangsreglar</a></li><li><a href="#paragraf-13">§ 13. Oppheving av eldre forskrifter</a></li><li><a href="#paragraf-14">§ 14. Endringar i andre forskrifter</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-10-17-1119" id="dokument"><h1>Forskrift til offentleglova (offentlegforskrifta)</h1><article class="legalArticle" data-lovdata-URL="SF/forskrift/2008-10-17-1119/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak frå verkeområdet til offentleglova</span></h2><article class="legalP" id="paragraf-1-ledd-1"><a href="lov/2006-05-19-16">Offentleglova</a> gjeld ikkje for desse rettssubjekta:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Norges sjømatråd AS</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">SIVA Eigedom Holding AS</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Gassco AS</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">NRK Aktivum AS</article></article></li><li data-name="e." value="5"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Petoro AS</article></article></li><li data-name="f." value="6"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">Posten Noreg AS</article></article></li><li data-name="g." value="7"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">Statkraft SF</article></article></li><li data-name="h." value="8"><article class="listArticle" id="paragraf-1-ledd-1-punkt-8"><article class="legalP" id="paragraf-1-ledd-1-punkt-8-ledd-1">Norsk Tipping AS</article></article></li><li data-name="i." value="9"><article class="listArticle" id="paragraf-1-ledd-1-punkt-9"><article class="legalP" id="paragraf-1-ledd-1-punkt-9-ledd-1">Stiftelsen Norsk Rikstoto.</article></article></li></ol></article><article class="legalP" id="paragraf-1-ledd-2"><a href="lov/2006-05-19-16">Offentleglova</a> gjeld heller ikkje for:<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">sjølvstendige rettssubjekt utan fast tilsette i administrativ stilling</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">sjølvstendige rettssubjekt som utelukkande har til oppgåve å vareta medlemmene sine interesser som arbeidsgivar eller liknande (interesseorganisasjonar).</article></article></li></ol></article><article class="legalP" id="paragraf-1-ledd-3"><a href="lov/2006-05-19-16">Offentleglova</a> gjeld ikkje for desse dokumenta hos sjølvstendige rettssubjekt:<ol class="defaultList" type="a"><li data-name="a." value="1"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">dokument som gjeld kunstnarleg og fagleg programmering og planlegging av repertoar i kulturinstitusjonar</article></article></li><li data-name="b." value="2"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">dokument knytte til formuesforvaltning hos rettssubjekt som har slik forvaltning som føremål</article></article></li><li data-name="c." value="3"><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">dokument hos arbeidsmarknadsføretak godkjent av Arbeids- og velferdsetaten (NAV) som gjeld enkeltpersonar som får bistand frå føretaket</article></article></li><li data-name="d." value="4"><article class="listArticle" id="paragraf-1-ledd-3-punkt-4"><article class="legalP" id="paragraf-1-ledd-3-punkt-4-ledd-1">dokument knytte til sak om kommersiell utnytting av forskingsresultat og sak om bidrags- eller oppdragsforsking i rettssubjekt innanfor universitets- og høgskulesektoren</article></article></li><li data-name="e." value="5"><article class="listArticle" id="paragraf-1-ledd-3-punkt-5"><article class="legalP" id="paragraf-1-ledd-3-punkt-5-ledd-1">dokument i sak om søknad om finansiering hos Enova SF</article></article></li><li data-name="f." value="6"><article class="listArticle" id="paragraf-1-ledd-3-punkt-6"><article class="legalP" id="paragraf-1-ledd-3-punkt-6-ledd-1">dokument knytte til forvaltning av statens interesser i CO<sub>2</sub> -handteringsprosjekt hos Gassnova SF</article></article></li><li data-name="g." value="7"><article class="listArticle" id="paragraf-1-ledd-3-punkt-7"><article class="legalP" id="paragraf-1-ledd-3-punkt-7-ledd-1">dokument i sak om søknad om finansiering hos Innovasjon Noreg, med unntak for positive avgjerder, og dokument knytte til Innovasjon Noregs eksportfremmande verksemd og rådgivingsverksemd overfor idéskaparar og oppfinnarar</article></article></li><li data-name="h." value="8"><article class="listArticle" id="paragraf-1-ledd-3-punkt-8"><article class="legalP" id="paragraf-1-ledd-3-punkt-8-ledd-1">dokument i saker om finansiering og investering hos Statens investeringsfond for næringsverksemd i utviklingsland (NORFUND)</article></article></li><li data-name="i." value="9"><article class="listArticle" id="paragraf-1-ledd-3-punkt-9"><article class="legalP" id="paragraf-1-ledd-3-punkt-9-ledd-1">dokument hos NRK AS som er knytte til redaksjons- og programverksemda i selskapet</article></article></li><li data-name="j." value="10"><article class="listArticle" id="paragraf-1-ledd-3-punkt-10"><article class="legalP" id="paragraf-1-ledd-3-punkt-10-ledd-1">dokument hos Statnett SF som kan påverke prisane på kraftmarknaden, inntil opplysningane som går fram av dokumenta er offentleggjorde gjennom formelle kanalar, og dokument hos Statnett SF knytte til internasjonale samarbeidsforhold og kommersielle prosjekt som Statnett SF tek del i</article></article></li><li data-name="k." value="11"><article class="listArticle" id="paragraf-1-ledd-3-punkt-11"><article class="legalP" id="paragraf-1-ledd-3-punkt-11-ledd-1">dokument i sak om registrering av domenenamn hos UNINETT Norid AS</article></article></li><li data-name="l." value="12"><article class="listArticle" id="paragraf-1-ledd-3-punkt-12"><article class="legalP" id="paragraf-1-ledd-3-punkt-12-ledd-1">korrespondanse mellom NSB AS og dotterselskap av dette selskapet, samt mellom NSB AS og kundar av selskapet.</article></article></li></ol><p class="leddfortsettelse">Bokstavane e, h og k gjeld ikkje for positive avgjerder.</p></article><article class="legalP" id="paragraf-1-ledd-4">Paragrafen her gjeld ikkje i saker der eit sjølvstendig rettssubjekt gjer enkeltvedtak eller utferdar forskrift. Føresegnene i <a href="lov/2006-05-19-16/§6">offentleglova § 6</a>, <a href="lov/2006-05-19-16/§7">§ 7</a> andre ledd, <a href="lov/2006-05-19-16/§8">§ 8</a> tredje ledd andre punktum, fjerde ledd og femte ledd og <a href="lov/2006-05-19-16/§30">§ 30</a> fyrste ledd tredje punktum og andre ledd gjeld uavhengig av paragrafen her for alle verksemder som er omfatta av <a href="avtale/avt-1992-05-02-1-v11">EØS-avtalen vedlegg XI</a> nr. 5k (direktiv <a href="eu/32003l0098">2003/98/EF</a>) om vidarebruk av informasjon frå offentleg sektor.</article><article class="changesToParent">Endra ved <a href="forskrift/2012-06-22-572">forskrifter 22 juni 2012 nr. 572</a> (i kraft 1 juli 2012), <a href="forskrift/2013-07-25-929">25 juli 2013 nr. 929</a>, <a href="forskrift/2021-06-18-2010">18 juni 2021 nr. 2010</a> (i kraft 1 juli 2021), <a href="forskrift/2022-12-09-2106">9 des 2022 nr. 2106</a>.</article></article><article class="legalArticle" data-lovdata-URL="SF/forskrift/2008-10-17-1119/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utviding av verkeområdet til offentleglova</span></h2><article class="legalP" id="paragraf-2-ledd-1"><a href="lov/2006-05-19-16">Offentleglova</a> gjeld for Stiftelsen Nasjonalmuseet for kunst. Lova gjeld likevel berre for dokument som er komne inn til eller som er oppretta av Stiftelsen Nasjonalmuseet for kunst etter at forskrifta her tek til å gjelde.</article></article><article class="legalArticle" data-lovdata-URL="SF/forskrift/2008-10-17-1119/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilhøvet til rettsstellovene</span></h2><article class="legalP" id="paragraf-3-ledd-1"><a href="lov/1915-08-13-5">Domstollova</a>, <a href="lov/1981-05-22-25">straffeprosesslova</a>, <a href="lov/2005-06-17-90">tvistelova</a>, skilsdomslova <a href="lov/2004-05-14-25">(voldgiftslova)</a>, <a href="lov/1992-06-26-86">tvangsfullføringslova</a>, <a href="lov/1917-06-01-1">skjønnslova</a>, <a href="lov/1992-07-17-99">gjeldsordningslova</a>, <a href="lov/1984-06-08-58">konkurslova</a>, <a href="lov/1930-02-21">skiftelova</a> og <a href="lov/2013-06-21-100">jordskiftelova</a> skal reknast som rettsstellover etter <a href="lov/2006-05-19-16/§2">offentleglova § 2</a> fjerde ledd. <a href="lov/2006-05-19-16">Offentleglova</a> gjeld for saker om gebyrfastsetjing og om salærfastsetjing til forsvararar, prosessfullmektigar og sakkunnige.</article><article class="legalP" id="paragraf-3-ledd-2"><a href="lov/2006-05-19-16">Offentleglova</a> gjeld ikkje for gjeremål som Arbeidsretten har etter <a href="lov/2012-01-27-9/kap2">arbeidstvistlova andre kapittel</a> og tenestetvistlova <a href="lov/2012-01-27-9/kap6">sjette kapittel</a>. Lova gjeld heller ikkje for gjeremål som Rikslønnsnemnda har etter <a href="lov/2012-01-27-10/§1">lønnsnemndlova § 1</a> andre ledd og tenestetvistlova sjuande kapittel, og gjeremål som Husleigetvistutvalet har i tvistar etter husleigelovene, jf. <a href="lov/1999-03-26-17/§12-5">husleigelova § 12-5</a>.</article></article><article class="legalArticle" data-lovdata-URL="SF/forskrift/2008-10-17-1119/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Betaling for innsyn</span></h2><article class="legalP" id="paragraf-4-ledd-1">Det kan krevjast betaling for innsyn i form av vanlege avskrifter, utskrifter eller kopiar til papir, og for utsendinga, når talet overstig hundre ark i A4-format i éi sak. I slike tilfelle kan organet krevje éi krone per ark utover hundre og betaling for kostnadene for heile utsendinga (porto). Dersom same person krev innsyn fleire gonger i same sak kan det takast omsyn til det ved vurderinga opp mot grensa etter fyrste punktum, dersom dei dokumenta som det blir kravd innsyn i låg føre da eit tidlegare innsynskrav vart framsett.</article><article class="legalP" id="paragraf-4-ledd-2">Det kan vidare krevjast betaling for utskrifter eller kopiar til papir når det gjeld uvanlege format, høgkvalitetskopiar eller liknande dersom kostnadene med dette i vesentleg grad overstig kostnadene ved vanleg kopiering. Det same gjeld ved kopiering til anna lagringsmedium enn papir. Betalinga skal ikkje overstige dei faktiske kostnadene organet blir påført. Det kan ikkje takast omsyn til tida som går med til å behandle innsynskrav, skrive ut eller kopiere dokument og til å sende ut dokument. Det kan ikkje krevjast betaling når dokument som alt er tilgjengeleg i elektronisk versjon blir sendt som elektronisk post.</article><article class="legalP" id="paragraf-4-ledd-3">Arkivdepot kan krevje betaling for avskrifter, utskrifter og kopiar til papir av arkivmateriale etter satsar fastsette av Kultur- og kyrkjedepartementet. Andre ledd tredje til femte punktum gjeld tilsvarande.</article><article class="legalP" id="paragraf-4-ledd-4">Det kan krevjast betaling for informasjon som blir produsert eller tilarbeidd utelukkande for å dekkje eit behov hos eksterne aktørar. Betalingssatsane skal ikkje overstige kostnadene ved innsamling, produksjon, reproduksjon og formidling av informasjonen, med tillegg av ei rimeleg avkastning av investeringane.</article><article class="legalP" id="paragraf-4-ledd-5">Det kan krevjast betaling for geodata (kart mv.) og eigedomsinformasjon. Betalingssatsane skal vere slik at inntektene ikkje overstig dei faktiske kostnadene ved innsamling, produksjon, reproduksjon og formidling av informasjon. Organ som har utarbeiding og utlevering av geodata eller eigedomsinformasjon som ei hovudoppgåve i si verksemd, kan likevel krevje betaling for informasjon etter fyrste punktum etter slik betalingssats at inntektene tilsvarar dei faktiske kostnadene ved innsamling, produksjon, reproduksjon og formidling av informasjon, med tillegg av ei rimeleg avkastning av investeringane.</article><article class="legalP" id="paragraf-4-ledd-6">Organ som skal drivast på kommersiell basis, eller som heilt eller dels skal vere sjølvfinansierande, kan ta betaling for informasjon, så langt det er fastsett at betaling for informasjon skal vere ein del av inntektsgrunnlaget til organet. Reglane om betalingssatsar i femte ledd tredje punktum gjeld tilsvarande.</article><article class="legalP" id="paragraf-4-ledd-7">Arkiv, bibliotek og museum kan, i tillegg til å krevje betaling som nemnt i andre til femte ledd, krevje betaling for faktiske kostnader til lisensiering og bevaring. Det kan ikkje krevjast betaling for meir enn 20&#xa0;% av bevaringskostnadene, utanom når behovet for bevaring av dokumentet har oppstått som følgje av ein konkret innsynsførespurnad. Det kan ikkje krevjast betaling for kostnader som gjeld lisensiering eller bevaring meir enn 2 år tilbake i tid.</article><article class="legalP" id="paragraf-4-ledd-8">Føresegnene i paragrafen her eller <a href="lov/2006-05-19-16/§8">offentleglova § 8</a> gjeld ikkje høvet til å ta betalt for tenester som går ut over innsynsretten etter <a href="lov/2006-05-19-16">offentleglova</a> eller anna lovgiving.</article><article class="changesToParent">Endra ved <a href="forskrift/2017-04-28-503">forskrift 28 april 2017 nr. 503</a>.</article></article><article class="legalArticle" data-lovdata-URL="SF/forskrift/2008-10-17-1119/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak frå rett til kopi</span></h2><article class="legalP" id="paragraf-5-ledd-1">Det kan ikkje givast elektronisk kopi av materiale som ein tredjeperson har immaterielle rettar til, så langt materialet har økonomisk verdi, og det medfører fare for at materialet kan bli misbrukt i kommersiell samanheng om kopi blir gitt. Unntaket etter fyrste punktum gjeld ikkje for søknadar, argumentasjonsskriv, høyringsfråsegner og liknande vanleg materiale som blir sendt inn i samband med ei sak.</article><article class="legalP" id="paragraf-5-ledd-2">Retten til kopi gjeld ikkje for journalar og dokument som er avleverte til arkivdepot, og som er i så dårleg stand at dei kan bli skadde eller øydelagde ved kopiering.</article></article><article class="legalArticle" data-lovdata-URL="SF/forskrift/2008-10-17-1119/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilgjengeleggjering av journalar på Internett</span></h2><article class="legalP" id="paragraf-6-ledd-1">Følgjande organ som fører elektronisk journal, skal gjere journalen tilgjengeleg for ålmenta på Internett:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">alle departementa og Statsministerens kontor</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">alle dei statlege direktorata som har heile landet som verkeområde</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">alle dei statlege tilsyna som har heile landet som verkeområde</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">statsforvaltarane</article></article></li></ol><p class="leddfortsettelse">Plikta til å gjere journalen tilgjengeleg på Internett omfattar berre den sentrale eininga i eit direktorat eller eit tilsyn som også har regionale einingar. Utanriksdepartementet kan fastsetje at utanriksstasjonar som fører eigen elektronisk journal, skal gjere han tilgjengeleg for ålmenta på Internett. Det overordna departementet avgjer i tvilstilfelle om eit underlagt organ er omfatta av plikta til å gjere journalen tilgjengeleg på Internett.</p></article><article class="legalP" id="paragraf-6-ledd-2">Følgjande organ er ikkje i noko tilfelle omfatta av plikta til å gjere elektronisk journal tilgjengeleg på Internett:<ol class="defaultList" type="a"><li data-name="a." value="1"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">Regjeringsadvokaten</article></article></li><li data-name="b." value="2"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">Riksadvokaten</article></article></li><li data-name="c." value="3"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">Etterretningstenesta</article></article></li><li data-name="d." value="4"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">Politiets tryggingsteneste (PST)</article></article></li><li data-name="e." value="5"><article class="listArticle" id="paragraf-6-ledd-2-punkt-5"><article class="legalP" id="paragraf-6-ledd-2-punkt-5-ledd-1">Patentstyret</article></article></li><li data-name="f." value="6"><article class="listArticle" id="paragraf-6-ledd-2-punkt-6"><article class="legalP" id="paragraf-6-ledd-2-punkt-6-ledd-1">Nasjonalt tryggingsorgan</article></article></li><li data-name="g." value="7"><article class="listArticle" id="paragraf-6-ledd-2-punkt-7"><article class="legalP" id="paragraf-6-ledd-2-punkt-7-ledd-1">Norsk pasientskadeserstatning</article></article></li><li data-name="h." value="8"><article class="listArticle" id="paragraf-6-ledd-2-punkt-8"><article class="legalP" id="paragraf-6-ledd-2-punkt-8-ledd-1">Pasientskadenemnda.</article></article></li></ol></article><article class="legalP" id="paragraf-6-ledd-3">Innhaldet i journalar som blir gjorde tilgjengelege på Internett, skal vere i samsvar med <a href="forskrift/2017-12-15-2105/§10">arkivforskrifta § 10</a> fyrste ledd tredje punktum bokstavane a til e. I tillegg skal journalen opplyse om kontaktpunkt for den enkelte sak hos det aktuelle organet. Når opplysningar ikkje er tekne med i offentleg journal, jf. <a href="forskrift/2017-12-15-2105/§10">arkivforskrifta § 10</a> andre ledd, skal utelatinga og fullstendig unntaksheimel gå fram av journalen. Dersom det er teke avgjerd om at eit dokument heilt eller dels skal vere unnateke frå innsyn, kan journalen innehalde opplysning om dette i form av fullstendig unntaksheimel og med opplysning om unntaket gjeld heile eller delar av dokumentet.</article><article class="legalP" id="paragraf-6-ledd-4">Opplysningar som er nemnde i <a href="forskrift/2008-10-17-1119/§7">§ 7</a> andre ledd, skal ikkje gå fram av offentleg elektronisk journal. Slike opplysningar skal heller ikkje gå fram av journal eller liknande register som eit organ som ikkje er omfatta av ordninga etter fyrste ledd gjer tilgjengeleg på Internett. Offentleg elektronisk journal for organ som er omfatta av ordninga etter fyrste ledd, skal innrettast slik at det ikkje skal vere mogleg å få treff på personnamn i innførslar i journalane som er eldre enn eit år.</article><article class="legalP" data-text-size="small" id="paragraf-6-ledd-5">Trer i kraft når departementet bestemmer.</article><article class="changesToParent">Endra ved <a href="forskrift/2017-12-15-2105">forskrifter 15 des 2017 nr. 2105</a> (i kraft 1 jan 2018), <a href="forskrift/2019-06-21-855">21 juni 2019 nr. 855</a>, <a href="forskrift/2021-10-08-2958">8 okt 2021 nr. 2958</a> (i kraft 1 nov 2021).</article></article><article class="legalArticle" data-lovdata-URL="SF/forskrift/2008-10-17-1119/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilgjengeleggjering av dokument på Internett</span></h2><article class="legalP" id="paragraf-7-ledd-1">Organ som er omfatta av <a href="lov/2006-05-19-16">offentleglova</a>, kan gjere dokument tilgjengelege for ålmenta på Internett.</article><article class="legalP" id="paragraf-7-ledd-2">Følgjande skal ikkje gjerast tilgjengeleg på Internett:<ol class="defaultList" type="a"><li data-name="a." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">opplysningar som er underlagde teieplikt i lov eller i medhald av lov</article></article></li><li data-name="b." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">opplysningar som det kan gjerast unntak frå innsyn for etter <a href="forskrift/2008-10-17-1119/§9">§ 9</a> i forskrifta her</article></article></li><li data-name="c." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">opplysningar som nemnde i personvernforordninga artikkel 9 og 10</article></article></li><li data-name="d." value="4"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">fødselsnummer, personnummer og nummer med tilsvarande funksjon</article></article></li><li data-name="e." value="5"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">opplysningar om lønn og godtgjering til fysiske personar, med unntak for opplysningar om lønn og godtgjering til personar i leiande stillingar i det offentlege og i leiande stillingar eller i styret i sjølvstendige rettssubjekt</article></article></li><li data-name="f." value="6"><article class="listArticle" id="paragraf-7-ledd-2-punkt-6"><article class="legalP" id="paragraf-7-ledd-2-punkt-6-ledd-1">materiale som ein tredjepart har immaterielle rettar til, med unntak for slikt materiale som er nemnd i <a href="forskrift/2008-10-17-1119/§5">§ 5</a> fyrste ledd andre punktum og for materiale der rettshavaren samtykkjer til at materialet blir gjort tilgjengeleg.</article></article></li></ol></article><article class="legalP" id="paragraf-7-ledd-3">Organ som gjer dokument tilgjengeleg for ålmenta på Internett, skal opplyse kva for kriterium som ligg til grunn for utvalet av dokument.</article><article class="changesToParent">Endra ved <a href="forskrift/2018-06-15-876">forskrift 15 juni 2018 nr. 876</a> (i kraft 20 juli 2018).</article></article><article class="legalArticle" data-lovdata-URL="SF/forskrift/2008-10-17-1119/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dokument utarbeidde for eiga saksførebuing (organinterne dokument)</span></h2><article class="legalP" id="paragraf-8-ledd-1">Unntaket i <a href="lov/2006-05-19-16/§14">offentleglova § 14</a> fyrste ledd for organinterne dokument gjeld ikkje for dokument frå administrasjonen til styret i føretak etter helseføretakslova, dokument frå administrasjonen til kollegial eining ved universitet og høgskular og dokument som blir utveksla mellom fakultet ved universitet og høgskular.</article></article><article class="legalArticle" data-lovdata-URL="SF/forskrift/2008-10-17-1119/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak for dokument og journalar</span></h2><article class="legalP" id="paragraf-9-ledd-1">Det kan gjerast unntak frå innsyn i dokument og journalar som er avleverte til arkivdepot når originalane er i så dårleg stand at dei ikkje toler handtering eller kopiering, eller arkivordninga gjer det urimeleg arbeidskrevjande å finne materialet eller å sikre at opplysningar som er underlagde teieplikt eller graderte ikkje blir leverte ut.</article><article class="legalP" id="paragraf-9-ledd-2">Det kan gjerast unntak frå innsyn for tilbod og protokollar i tilbodskonkurransar som gjeld kjøp av flyrutetenester etter regelverk gitt i medhald av <a href="lov/1993-06-11-101">luftfartslova</a>, inntil val av leverandør er gjort.</article><article class="legalP" id="paragraf-9-ledd-3">Det kan gjerast unntak frå innsyn i dokument som gjeld saker hos Etterretningstenesta og hos Politiets tryggingsteneste (PST) og frå innsyn i journalar hos desse organa.</article><article class="legalP" id="paragraf-9-ledd-4">Det kan gjerast unntak frå innsyn for journalinnføringar og dokument i enkeltsaker hos Meklingsnemnda for arbeidstakaroppfinningar, i saker om utferding av lån og garantiar hos Eksportfinansiering Norge og i enkeltsaker etter <a href="lov/2008-05-15-35">utlendingslova</a>, <a href="lov/2001-06-15-53">pasientskadelova</a> og <a href="lov/2005-06-10-51">statsborgarlova</a>.</article><article class="legalP" id="paragraf-9-ledd-5">Det kan gjerast unntak frå innsyn for journalinnføringar i følgjande sakstypar:<ol class="defaultList" type="a"><li data-name="a." value="1"><article class="listArticle" id="paragraf-9-ledd-5-punkt-1"><article class="legalP" id="paragraf-9-ledd-5-punkt-1-ledd-1">enkeltsaker om adopsjon, ekteskap, partnarskap, separasjon, skilsmål, farskap, nedstamming, barnefordeling og bidrag</article></article></li><li data-name="b." value="2"><article class="listArticle" id="paragraf-9-ledd-5-punkt-2"><article class="legalP" id="paragraf-9-ledd-5-punkt-2-ledd-1">enkeltsaker som gjeld konsulær bistand frå utanrikstenesta</article></article></li><li data-name="c." value="3"><article class="listArticle" id="paragraf-9-ledd-5-punkt-3"><article class="legalP" id="paragraf-9-ledd-5-punkt-3-ledd-1">enkeltsaker etter barnevernlova, <a href="lov/2009-12-18-131">sosialtenestelova</a>, <a href="lov/1999-07-02-62">psykisk helsevernlova</a> og <a href="lov/2010-03-26-9">verjemålslova</a>.</article></article></li></ol></article><article class="changesToParent">Endra ved forskrift <a href="forskrift/2021-06-18-2010">18 juni 2021 nr. 2010</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2008-10-17-1119/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innsyn i graderte dokument</span></h2><article class="legalP" id="paragraf-10-ledd-1">Ved krav om innsyn i dokument som inneheld materiale som er påført gradering etter <a href="lov/2018-06-01-24">sikkerhetsloven</a> eller <a href="forskrift/1972-03-17-3352">beskyttelsesinstruksen</a>, skal spørsmål om avgradering leggjast fram for den som har oppretta dokumentet, for avgjerd i samsvar med <a href="forskrift/2018-12-20-2053/§33">virksomhetsikkerhetsforskriften § 33</a> eller <a href="forskrift/1972-03-17-3352/§5">beskyttelsesinstruksen § 5</a>. Organet som mottek innsynskravet, kan likevel avslå eit krav om innsyn, utan at spørsmålet om avgradering fyrst har vore lagt fram etter fyrste punktum, dersom<ol class="defaultList" type="a"><li data-name="a." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">det uavhengig av graderinga ikkje skal givast innsyn i dokumentet, eller</article></article></li><li data-name="b." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">det uavhengig av graderinga kan gjerast unntak frå innsyn i dokumentet, og organet som mottek innsynskravet, finn at meirinnsyn ikkje skal givast.</article></article></li></ol></article><article class="legalP" id="paragraf-10-ledd-2">Finn det forvaltningsorganet som mottek kravet, grunn til å tru at det ikkje kan gjerast unntak frå innsyn etter <a href="lov/2006-05-19-16">offentleglova</a>, eller at ei gradering elles ikkje kan oppretthaldast, skal det følgje prosedyren for omgradering som er fastsett i <a href="forskrift/2018-12-20-2053/§30">virksomhetsikkerhetsforskriften § 30</a> til <a href="forskrift/2018-12-20-2053/§32">§ 32</a> eller i <a href="forskrift/1972-03-17-3352/§5">beskyttelsesinstruksen § 5</a>.</article><article class="changesToParent">Endra ved forskrift <a href="forskrift/2021-01-08-369">8 jan 2021 nr. 369</a>.</article></article><article class="legalArticle" data-lovdata-URL="SF/forskrift/2008-10-17-1119/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klageinstans</span></h2><article class="legalP" id="paragraf-11-ledd-1">Det organet som eit uavhengig forvaltningsorgan administrativt høyrer inn under, er klageinstans når det uavhengige organet tek avgjerder etter <a href="lov/2006-05-19-16">offentleglova</a>.</article><article class="legalP" id="paragraf-11-ledd-2">Eit statleg organ som utøver eigarskap til eit sjølvstendig rettssubjekt som nemnt i <a href="lov/2006-05-19-16/§2">offentleglova § 2</a> fyrste ledd bokstav c, eller står for utveljing av medlemmer til det øvste organet i eit sjølvstendig rettssubjekt som nemnt i <a href="lov/2006-05-19-16/§2">offentleglova § 2</a> fyrste ledd bokstav d, er klageinstans når det sjølvstendige rettssubjektet tek avgjerder etter <a href="lov/2006-05-19-16">offentleglova</a>. Organet kan i staden bestemme at eit underordna forvaltningsorgan skal vere klageinstans.</article><article class="legalP" id="paragraf-11-ledd-3">Dersom ein kommune eller fylkeskommune utøver eigarskap til eit sjølvstendig rettssubjekt som er omfatta av <a href="lov/2006-05-19-16/§2">offentleglova § 2</a> fyrste ledd bokstav c, eller står for valet av medlemmer til det øvste organet i eit sjølvstendig rettssubjekt som er omfatta av <a href="lov/2006-05-19-16/§2">offentleglova § 2</a> fyrste ledd bokstav d, er statsforvaltaren klageinstans når det sjølvstendige rettssubjektet tek avgjerder etter <a href="lov/2006-05-19-16">offentleglova</a>. Tilsvarande skal gjelde dersom fleire kommunar, eller ein fylkeskommune og ein eller fleire kommunar, saman utøver eigarskap til, eller saman står for valet av medlemmer til det øvste organet i, eit slikt sjølvstendig rettssubjekt som nemnt i fyrste punktum. Dersom kommunane etter andre punktum tilhøyrer ulike fylke, skal klageinstansen vere statsforvaltaren i det fylket som flest av kommunane tilhøyrer, men dersom ein fylkeskommune inngår i samanslutninga, skal likevel statsforvaltaren i dette fylket alltid vere klageinstans. Er det like mange kommunar som tilhøyrer fleire av dei aktuelle fylka etter tredje punktum, skal statsforvaltarane der bli einige om kven av dei som skal vere klageinstans. Dersom fleire fylkeskommunar saman utøver eigarskap til eit sjølvstendig rettssubjekt som nemnt i fyrste punktum, eller saman står for valet av medlemmer til det øvste organet i eit slikt sjølvstendig rettssubjekt, gjeld fjerde punktum tilsvarande.</article><article class="legalP" id="paragraf-11-ledd-4">Statsforvaltaren er klageinstans når ei lokal gravplasstyresmakt som nemnt i <a href="lov/1996-06-07-32/§23">gravplassloven § 23</a> første ledd tek avgjerder etter <a href="lov/2006-05-19-16">offentleglova</a>.</article><article class="legalP" id="paragraf-11-ledd-5">Kultur- og likestillingsdepartementet er klageinstans dersom Stiftelsen Nasjonalmuseet for kunst, jf. <a href="forskrift/2008-10-17-1119/§2">§ 2</a>, tek avgjerder etter <a href="lov/2006-05-19-16">offentleglova</a>.</article><article class="legalP" id="paragraf-11-ledd-6">Sametingsrådet er klageinstans når Sametingets administrasjon tek avgjerder etter <a href="lov/2006-05-19-16">offentleglova</a>.</article><article class="changesToParent">Endra ved forskrifter <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2022-06-03-966">3 juni 2022 nr. 966</a>.</article></article><article class="legalArticle" data-lovdata-URL="SF/forskrift/2008-10-17-1119/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Iverksetjing og overgangsreglar</span></h2><article class="legalP" id="paragraf-12-ledd-1">Forskrifta gjeld frå 1. januar 2009 med unntak for <a href="forskrift/2008-10-17-1119/§6">§ 6</a> som gjeld frå den tida Justis- og politidepartementet fastset.</article><article class="legalP" id="paragraf-12-ledd-2">For organ der det tidlegare kunne gjerast heilt eller delvis unntak frå innsyn i journalen, gir ikkje <a href="lov/2006-05-19-16">offentleglova</a> rett til innsyn i journalinnførslar som vart gjorde før iverksetjinga.</article></article><article class="legalArticle" data-lovdata-URL="SF/forskrift/2008-10-17-1119/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Oppheving av eldre forskrifter</span></h2><article class="legalP" id="paragraf-13-ledd-1">Frå forskrifta tek til å gjelde, blir desse forskriftene oppheva:<ol class="defaultList" type="1"><li data-name="1." value="1"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1"><a href="forskrift/1986-02-14-351">Forskrift 14. februar 1986 nr. 351</a> til <a href="forskrift/1986-02-14-351">offentlighetsloven</a>. Delegering av myndighet</article></article></li><li data-name="2." value="2"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1"><a href="forskrift/1986-12-19-2202">Forskrift 19. desember 1986 nr. 2202</a> om <a href="lov/2006-05-19-16">offentlighetslovens</a> anvendelse på dokumenter som ikke er papirbasert</article></article></li><li data-name="3." value="3"><article class="listArticle" id="paragraf-13-ledd-1-punkt-3"><article class="legalP" id="paragraf-13-ledd-1-punkt-3-ledd-1"><a href="forskrift/2001-03-02-183">Forskrift 2. mars 2001 nr. 183</a> om <a href="lov/2006-05-19-16">offentlighetslovens</a> anvendelse på Statens nærings- og distriktsutviklingsfond</article></article></li><li data-name="4." value="4"><article class="listArticle" id="paragraf-13-ledd-1-punkt-4"><article class="legalP" id="paragraf-13-ledd-1-punkt-4-ledd-1">Delegering <a href="forskrift/2001-11-30-1322">30. november 2001 nr. 1322 av</a> myndighet til Finansdepartementet etter <a href="lov/2006-05-19-16/§2">offentlighetsloven § 2</a> tredje ledd</article></article></li><li data-name="5." value="5"><article class="listArticle" id="paragraf-13-ledd-1-punkt-5"><article class="legalP" id="paragraf-13-ledd-1-punkt-5-ledd-1"><a href="forskrift/2005-10-07-1116">Vedtak 7. oktober 2005 nr. 1116</a> om Finansdepartementets råd for investeringsstrategi og forholdet til <a href="lov/2006-05-19-16">offentlighetsloven</a>.</article></article></li></ol></article></article><article class="legalArticle" data-lovdata-URL="SF/forskrift/2008-10-17-1119/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Endringar i andre forskrifter</span></h2><article class="legalP" id="paragraf-14-ledd-1">Frå forskrifta tek til å gjelde, blir desse endringane gjorde i andre forskrifter: – – –</article></article></main></body></html>