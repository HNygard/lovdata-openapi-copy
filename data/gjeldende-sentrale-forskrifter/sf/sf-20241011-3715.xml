<!DOCTYPE html><html lang="nb"><head><title>Forskrift om opptak, studier, grader og eksamen ved Noroff University College AS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-11-3715</dd><dt class="dokid">DokumentID</dt><dd class="dokid">SF/forskrift/2024-10-11-3715</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Noroff University College AS</li></ul></dd><dt class="dateInForce">I kraft fra</dt><dd class="dateInForce">2025-04-10</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2023-01-04-701">forskrift/2023-01-04-701</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2024-03-08-9/§3-4">lov/2024-03-08-9/§3-4</a></li><li><a href="lov/2024-03-08-9/§3-8">lov/2024-03-08-9/§3-8</a></li><li><a href="lov/2024-03-08-9/§8-1">lov/2024-03-08-9/§8-1</a></li><li><a href="lov/2024-03-08-9/§8-3">lov/2024-03-08-9/§8-3</a></li><li><a href="lov/2024-03-08-9/§9-1">lov/2024-03-08-9/§9-1</a></li><li><a href="lov/2024-03-08-9/§9-2">lov/2024-03-08-9/§9-2</a></li><li><a href="lov/2024-03-08-9/§10-5">lov/2024-03-08-9/§10-5</a></li><li><a href="lov/2024-03-08-9/§10-6">lov/2024-03-08-9/§10-6</a></li><li><a href="lov/2024-03-08-9/§10-7">lov/2024-03-08-9/§10-7</a></li><li><a href="lov/2024-03-08-9/§11-1">lov/2024-03-08-9/§11-1</a></li><li><a href="lov/2024-03-08-9/§11-2">lov/2024-03-08-9/§11-2</a></li><li><a href="lov/2024-03-08-9/§11-3">lov/2024-03-08-9/§11-3</a></li><li><a href="lov/2024-03-08-9/§11-4">lov/2024-03-08-9/§11-4</a></li><li><a href="lov/2024-03-08-9/§11-6">lov/2024-03-08-9/§11-6</a></li><li><a href="lov/2024-03-08-9/§11-7">lov/2024-03-08-9/§11-7</a></li><li><a href="lov/2024-03-08-9/§11-8">lov/2024-03-08-9/§11-8</a></li><li><a href="lov/2024-03-08-9/§11-9">lov/2024-03-08-9/§11-9</a></li><li><a href="lov/2024-03-08-9/§11-10">lov/2024-03-08-9/§11-10</a></li><li><a href="lov/2024-03-08-9/§11-11">lov/2024-03-08-9/§11-11</a></li><li><a href="lov/2024-03-08-9/§11-12">lov/2024-03-08-9/§11-12</a></li><li><a href="lov/2024-03-08-9/§12-1">lov/2024-03-08-9/§12-1</a></li><li><a href="lov/2024-03-08-9/§12-4">lov/2024-03-08-9/§12-4</a></li><li><a href="lov/2024-03-08-9/§12-9">lov/2024-03-08-9/§12-9</a></li><li><a href="lov/2024-03-08-9/§14-1">lov/2024-03-08-9/§14-1</a></li></ul></dd><dt class="dateOfPublication">Kunngjort</dt><dd class="dateOfPublication">2025-05-23 14:15</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om opptak, studier, grader og eksamen ved Noroff University College AS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Noroff University College AS 11. oktober 2024 med hjemmel i <a href="lov/2024-03-08-9/§3-4">lov 8. mars 2024 nr. 9 om universiteter og høyskoler (universitets- og høyskoleloven) § 3-4</a>, <a href="lov/2024-03-08-9/§3-8">§ 3-8</a>, <a href="lov/2024-03-08-9/§8-1">§ 8-1</a>, <a href="lov/2024-03-08-9/§8-3">§ 8-3</a>, <a href="lov/2024-03-08-9/§9-1">§ 9-1</a>, <a href="lov/2024-03-08-9/§9-2">§ 9-2</a>, <a href="lov/2024-03-08-9/§10-5">§ 10-5</a>, <a href="lov/2024-03-08-9/§10-6">§ 10-6</a>, <a href="lov/2024-03-08-9/§10-7">§ 10-7</a>, <a href="lov/2024-03-08-9/§11-1">§ 11-1</a>, <a href="lov/2024-03-08-9/§11-2">§ 11-2</a>, <a href="lov/2024-03-08-9/§11-3">§ 11-3</a>, <a href="lov/2024-03-08-9/§11-4">§ 11-4</a>, <a href="lov/2024-03-08-9/§11-6">§ 11-6</a>, <a href="lov/2024-03-08-9/§11-7">§ 11-7</a>, <a href="lov/2024-03-08-9/§11-8">§ 11-8</a>, <a href="lov/2024-03-08-9/§11-9">§ 11-9</a>, <a href="lov/2024-03-08-9/§11-10">§ 11-10</a>, <a href="lov/2024-03-08-9/§11-11">§ 11-11</a>, <a href="lov/2024-03-08-9/§11-12">§ 11-12</a>, <a href="lov/2024-03-08-9/§12-1">§ 12-1</a>, <a href="lov/2024-03-08-9/§12-4">§ 12-4</a>, <a href="lov/2024-03-08-9/§12-9">§ 12-9</a> og <a href="lov/2024-03-08-9/§14-1">§ 14-1</a>.</dd><dt class="refid">RefID</dt><dd class="refid">forskrift/2024-10-11-3715</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opptak, studier, grader og eksamen ved Noroff University College AS</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel 1. Virkeområde</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Studentens undersøkelses- og opplysningsplikt</a></li><li><a href="#kapittel-1-paragraf-3">§ 1-3. Definisjoner</a></li><li><a href="#kapittel-1-paragraf-4">§ 1-4. Delegering</a></li></ul></li><li><a href="#kapittel-2" data-child-interval="§§ 2-1 – 2-7">Kapittel 2. Opptak</a><ul class="tocSubUl"><li><a href="#kapittel-2-paragraf-1">§ 2-1. Opptakskvoter og søknadsfrister</a></li><li><a href="#kapittel-2-paragraf-2">§ 2-2. Opptakskrav til bachelorstudier</a></li><li><a href="#kapittel-2-paragraf-3">§ 2-3. Opptak som emnestudent</a></li><li><a href="#kapittel-2-paragraf-4">§ 2-4. Søknad og dokumentasjon</a></li><li><a href="#kapittel-2-paragraf-5">§ 2-5. Opptak</a></li><li><a href="#kapittel-2-paragraf-6">§ 2-6. Utsatt studiestart</a></li><li><a href="#kapittel-2-paragraf-7">§ 2-7. Klage på opptak</a></li></ul></li><li><a href="#kapittel-3" data-child-interval="§§ 3-1 – 3-10">Kapittel 3. Studier</a><ul class="tocSubUl"><li><a href="#kapittel-3-paragraf-1">§ 3-1. Studier og studieprogrammer</a></li><li><a href="#kapittel-3-paragraf-2">§ 3-2. Studieplaner</a></li><li><a href="#kapittel-3-paragraf-3">§ 3-3. Undervisning</a></li><li><a href="#kapittel-3-paragraf-4">§ 3-4. Studieåret</a></li><li><a href="#kapittel-3-paragraf-5">§ 3-5. Faglig godkjenning</a></li><li><a href="#kapittel-3-paragraf-6">§ 3-6. Studierett og studieprogresjon</a></li><li><a href="#kapittel-3-paragraf-7">§ 3-7. Utdanningsplan</a></li><li><a href="#kapittel-3-paragraf-8">§ 3-8. Permisjon</a></li><li><a href="#kapittel-3-paragraf-9">§ 3-9. Obligatorisk aktivitet og vilkår for å gå opp til eksamen</a></li><li><a href="#kapittel-3-paragraf-10">§ 3-10. Individuell tilrettelegging</a></li></ul></li><li><a href="#kapittel-4" data-child-interval="§§ 4-1 – 4-7">Kapittel 4. Eksamen</a><ul class="tocSubUl"><li><a href="#kapittel-4-paragraf-1">§ 4-1. Eksamensformer og tidspunkt for eksamen</a></li><li><a href="#kapittel-4-paragraf-2">§ 4-2. Retten til å gå opp til eksamen</a></li><li><a href="#kapittel-4-paragraf-3">§ 4-3. Oppmelding til eksamen</a></li><li><a href="#kapittel-4-paragraf-4">§ 4-4. Fravær fra eksamen</a></li><li><a href="#kapittel-4-paragraf-5">§ 4-5. Fusk ved eksamen og obligatorisk aktivitet</a></li><li><a href="#kapittel-4-paragraf-6">§ 4-6. Antall forsøk til eksamen</a></li><li><a href="#kapittel-4-paragraf-7">§ 4-7. Kontinuasjonseksamen</a></li></ul></li><li><a href="#kapittel-5" data-child-interval="§§ 5-1 – 5-4">Kapittel 5. Vurdering, karakterskala, sensur og klage</a><ul class="tocSubUl"><li><a href="#kapittel-5-paragraf-1">§ 5-1. Vurdering og karakterskala</a></li><li><a href="#kapittel-5-paragraf-2">§ 5-2. Sensur</a></li><li><a href="#kapittel-5-paragraf-3">§ 5-3. Begrunnelse og klage over karakterfastsetting</a></li><li><a href="#kapittel-5-paragraf-4">§ 5-4. Klage over formelle feil ved eksamen</a></li></ul></li><li><a href="#kapittel-6" data-child-interval="§§ 6-1 – 6-5">Kapittel 6. Grader og vitnemål</a><ul class="tocSubUl"><li><a href="#kapittel-6-paragraf-1">§ 6-1. Krav til innhold og sammensetning av bachelorgrad ved Noroff University College</a></li><li><a href="#kapittel-6-paragraf-2">§ 6-2. Krav til grad ved tildeling av samme grad på ny eller av flere grader</a></li><li><a href="#kapittel-6-paragraf-3">§ 6-3. Krav til innhold og sammensetning av grad i samarbeid med andre institusjoner</a></li><li><a href="#kapittel-6-paragraf-4">§ 6-4. Karakterutskrift</a></li><li><a href="#kapittel-6-paragraf-5">§ 6-5. Vitnemål</a></li></ul></li><li><a href="#kapittel-7" data-child-interval="§§ 7-1 – 7-4">Kapittel 7. Klagebehandling</a><ul class="tocSubUl"><li><a href="#kapittel-7-paragraf-1">§ 7-1. Klagerett</a></li><li><a href="#kapittel-7-paragraf-2">§ 7-2. Klagefrist</a></li><li><a href="#kapittel-7-paragraf-3">§ 7-3. Klagens innhold</a></li><li><a href="#kapittel-7-paragraf-4">§ 7-4. Klageinstans</a></li></ul></li><li><a href="#kapittel-8" data-child-interval="§ 8-1">Kapittel 8. Ikrafttredelse</a><ul class="tocSubUl"><li><a href="#kapittel-8-paragraf-1">§ 8-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-10-11-3715" id="dokument"><h1>Forskrift om opptak, studier, grader og eksamen ved Noroff University College AS</h1><section class="section" data-name="kap1" id="kapittel-1" data-lovdata-URL="SF/forskrift/2024-10-11-3715/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="SF/forskrift/2024-10-11-3715/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for alle studier ved Noroff University College. Forskriften gir regler for opptak og gjennomføring av studier samt bestemmelser for studentens rettigheter og plikter ved høyskolen.</article><article class="numberedLegalP" data-numerator="2" id="kapittel-1-paragraf-1-nummer-2">(2) Kapittel 2 Opptak gjelder for søkere til alle utdanninger ved Noroff University College, inkludert videreutdanning og enkeltemner.</article></article><article class="legalArticle" data-lovdata-URL="SF/forskrift/2024-10-11-3715/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Studentens undersøkelses- og opplysningsplikt</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Alle studenter plikter å sette seg inn i de til enhver tid gjeldende lover, forskrifter og retningslinjer ved Noroff University College, samt de spesifikke bestemmelsene som gjelder for det studiet studenten er tatt opp ved.</article><article class="numberedLegalP" data-numerator="2" id="kapittel-1-paragraf-2-nummer-2">(2) Alle studenter plikter også å holde seg oppdatert på informasjon publisert i høyskolens formelle kommunikasjonskanaler.</article><article class="numberedLegalP" data-numerator="3" id="kapittel-1-paragraf-2-nummer-3">(3) Manglende kjennskap til ovennevnte kilder kan ikke påberopes som et befriende forhold.</article></article><article class="legalArticle" data-lovdata-URL="SF/forskrift/2024-10-11-3715/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><ul class="defaultList"><li><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1"><i>Student</i></article><article class="legalP" id="kapittel-1-paragraf-3-punkt-1-ledd-2">Person som er tatt opp til studier ved Noroff University College og har aktiv studierett.</article></article></li><li><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1"><i>Studierett</i></article><article class="legalP" id="kapittel-1-paragraf-3-punkt-2-ledd-2">Rettigheter knyttet til det å være tatt opp som student til studieprogram. Studierett innebærer rett til deltagelse i all organisert undervisning, veiledning med videre ved det studiet eller emnet studenten er tatt opp til.</article></article></li><li><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1"><i>Studieprogram</i></article><article class="legalP" id="kapittel-1-paragraf-3-punkt-3-ledd-2">Et studium med 60 studiepoeng eller mer bestemt av en studieplan, som fører frem til vitnemål.</article></article></li><li><article class="listArticle" id="kapittel-1-paragraf-3-punkt-4"><article class="legalP" id="kapittel-1-paragraf-3-punkt-4-ledd-1"><i>Studieplan</i></article><article class="legalP" id="kapittel-1-paragraf-3-punkt-4-ledd-2">En dokumentasjonspakke for et studieprogram som inneholder programbeskrivelse, eventuelle studieretningsbeskrivelser og komplett samling av emnebeskrivelser for studieprogrammet.</article></article></li><li><article class="listArticle" id="kapittel-1-paragraf-3-punkt-5"><article class="legalP" id="kapittel-1-paragraf-3-punkt-5-ledd-1"><i>Programbeskrivelse</i></article><article class="legalP" id="kapittel-1-paragraf-3-punkt-5-ledd-2">En overordnet beskrivelse av oppbyggingen og gjennomføring av et studieprogram. Beskrivelsen skal inneholde bestemmelser vedrørende opptakskrav, studiepoeng, mål, læringsutbytte, faglig innhold og vurderingsordning i tråd med gjeldende kvalitetssystem for høyskolen.</article></article></li><li><article class="listArticle" id="kapittel-1-paragraf-3-punkt-6"><article class="legalP" id="kapittel-1-paragraf-3-punkt-6-ledd-1"><i>Emne</i></article><article class="legalP" id="kapittel-1-paragraf-3-punkt-6-ledd-2">Den minste studiepoenggivende enhet som kan inngå i et studieprogram.</article></article></li><li><article class="listArticle" id="kapittel-1-paragraf-3-punkt-7"><article class="legalP" id="kapittel-1-paragraf-3-punkt-7-ledd-1"><i>Emnebeskrivelse</i></article><article class="legalP" id="kapittel-1-paragraf-3-punkt-7-ledd-2">Skal inneholde bestemmelser om omfang, krav til forkunnskaper, faginnhold, læringsutbytte, undervisnings- og arbeidsformer, læremidler, vurderingsformer og eventuell obligatorisk aktivitet i tråd med gjeldende kvalitetssystem for høyskolen.</article></article></li><li><article class="listArticle" id="kapittel-1-paragraf-3-punkt-8"><article class="legalP" id="kapittel-1-paragraf-3-punkt-8-ledd-1"><i>Studiepoeng</i></article><article class="legalP" id="kapittel-1-paragraf-3-punkt-8-ledd-2">Mål på studieomfang, der 60 studiepoeng tilsvarer ett års heltidsstudium.</article></article></li><li><article class="listArticle" id="kapittel-1-paragraf-3-punkt-9"><article class="legalP" id="kapittel-1-paragraf-3-punkt-9-ledd-1"><i>Pensum</i></article><article class="legalP" id="kapittel-1-paragraf-3-punkt-9-ledd-2">Litteratur eller f.eks. nettsteder, filmer, forestillinger, forelesninger eller liknende som studentene benytter i læringssituasjonen og som skiller seg distinkt fra anbefalt litteratur, tilleggslitteratur og andre anbefalte læringsmidler.</article></article></li><li><article class="listArticle" id="kapittel-1-paragraf-3-punkt-10"><article class="legalP" id="kapittel-1-paragraf-3-punkt-10-ledd-1"><i>Obligatorisk aktivitet</i></article><article class="legalP" id="kapittel-1-paragraf-3-punkt-10-ledd-2">Krav som må være godkjent for å gå opp til eksamen. Obligatorisk aktivitet vurderes som godkjent/ikke-godkjent.</article></article></li><li><article class="listArticle" id="kapittel-1-paragraf-3-punkt-11"><article class="legalP" id="kapittel-1-paragraf-3-punkt-11-ledd-1"><i>Utdanningsplan</i></article><article class="legalP" id="kapittel-1-paragraf-3-punkt-11-ledd-2">Avtale om plan for gjennomføring av studiet inngått mellom Noroff University College og den enkelte student. Avtalen gjelder for ett semester av gangen. Sammen med rettigheter og plikter som fremkommer i forskrift, definerer utdanningsplanen studentens studieløp og progresjon.</article></article></li><li><article class="listArticle" id="kapittel-1-paragraf-3-punkt-12"><article class="legalP" id="kapittel-1-paragraf-3-punkt-12-ledd-1"><i>Undervisning</i></article><article class="legalP" id="kapittel-1-paragraf-3-punkt-12-ledd-2">Enhver planlagt og/eller timeplanfestet læringsaktivitet i regi av høyskolen.</article></article></li><li><article class="listArticle" id="kapittel-1-paragraf-3-punkt-13"><article class="legalP" id="kapittel-1-paragraf-3-punkt-13-ledd-1"><i>Eksamen</i></article><article class="legalP" id="kapittel-1-paragraf-3-punkt-13-ledd-2">En eksamen er en avsluttende oppgave innen et emne eller et avgrenset delemne. Resultatet av arbeidet (vurderingsgrunnlaget) sensureres, og resultatet av sensuren skal inngå på vitnemål eller karakterutskrift.</article></article></li><li><article class="listArticle" id="kapittel-1-paragraf-3-punkt-14"><article class="legalP" id="kapittel-1-paragraf-3-punkt-14-ledd-1"><i>Ordinær eksamen</i></article><article class="legalP" id="kapittel-1-paragraf-3-punkt-14-ledd-2">Ordinær eksamen er første gang en student går opp til eksamen i et emne eller deler av emne.</article></article></li><li><article class="listArticle" id="kapittel-1-paragraf-3-punkt-15"><article class="legalP" id="kapittel-1-paragraf-3-punkt-15-ledd-1"><i>Utsatt eksamen</i></article><article class="legalP" id="kapittel-1-paragraf-3-punkt-15-ledd-2">Utsatt eksamen er den vurdering som arrangeres for studenter som har hatt dokumentert gyldig fravær ved ordinær eksamen.</article></article></li><li><article class="listArticle" id="kapittel-1-paragraf-3-punkt-16"><article class="legalP" id="kapittel-1-paragraf-3-punkt-16-ledd-1"><i>Ny eksamen / kontinuasjonseksamen</i></article><article class="legalP" id="kapittel-1-paragraf-3-punkt-16-ledd-2">Ny eksamen / kontinuasjonseksamen er den vurdering som arrangeres for studenter som ikke har bestått eller ikke har møtt / levert ordinær eksamen og for studenter som ønsker å forbedre det samlede vurderingsresultatet for et emne.</article></article></li><li><article class="listArticle" id="kapittel-1-paragraf-3-punkt-17"><article class="legalP" id="kapittel-1-paragraf-3-punkt-17-ledd-1"><i>Ekstraordinær eksamen</i></article><article class="legalP" id="kapittel-1-paragraf-3-punkt-17-ledd-2">Ekstraordinær eksamen er den vurdering som arrangeres i emner som er tatt ut av emneporteføljen.</article></article></li><li><article class="listArticle" id="kapittel-1-paragraf-3-punkt-18"><article class="legalP" id="kapittel-1-paragraf-3-punkt-18-ledd-1"><i>Eksamensform</i></article><article class="legalP" id="kapittel-1-paragraf-3-punkt-18-ledd-2">Den vurderingsformen en eksamen eller en deleksamen har.</article></article></li><li><article class="listArticle" id="kapittel-1-paragraf-3-punkt-19"><article class="legalP" id="kapittel-1-paragraf-3-punkt-19-ledd-1"><i>Deleksamen</i></article><article class="legalP" id="kapittel-1-paragraf-3-punkt-19-ledd-2">En av flere vurderinger i et emne som hver gir en selvstendig karakter som skal inngå i beregningen av endelig karakter i emnet. Hver deleksamen leder frem til en vektet karakter, og vekten av hver deleksamen skal være angitt i emnebeskrivelsen. Kandidatens rettigheter til begrunnelse, klage med videre etter denne forskriften gjelder ved hver enkelt deleksamen.</article></article></li><li><article class="listArticle" id="kapittel-1-paragraf-3-punkt-20"><article class="legalP" id="kapittel-1-paragraf-3-punkt-20-ledd-1"><i>Løpende opptak</i></article><article class="legalP" id="kapittel-1-paragraf-3-punkt-20-ledd-2">Kvalifiserte søkere tas opp i den rekkefølgen søknadene blir registrert igjennom søknadsperioden. Kan ikke benyttes ved studieprogram med begrenset antall studieplasser eller der opptaksprøve benyttes.</article></article></li><li><article class="listArticle" id="kapittel-1-paragraf-3-punkt-21"><article class="legalP" id="kapittel-1-paragraf-3-punkt-21-ledd-1"><i>Felles opptak</i></article><article class="legalP" id="kapittel-1-paragraf-3-punkt-21-ledd-2">Alle søkere vurderes samtidig og i henhold til søknadsfrist. Skal benyttes i studieprogram med begrenset antall studieplasser og studieprogram med opptaksprøver.</article></article></li><li><article class="listArticle" id="kapittel-1-paragraf-3-punkt-22"><article class="legalP" id="kapittel-1-paragraf-3-punkt-22-ledd-1"><i>Fullføringsfrist</i></article><article class="legalP" id="kapittel-1-paragraf-3-punkt-22-ledd-2">Dersom en student ikke har fullført sitt studieløp innen to år etter siste ordinære eksamen vil vedkommende miste sin studierett.</article></article></li><li><article class="listArticle" id="kapittel-1-paragraf-3-punkt-23"><article class="legalP" id="kapittel-1-paragraf-3-punkt-23-ledd-1"><i>Studieprogresjon</i></article><article class="legalP" id="kapittel-1-paragraf-3-punkt-23-ledd-2">Studieprogresjon måles ved antall studiepoeng en student har avlagt i forhold til antall studiepoeng som er normert på angitt tidspunkt i studiet. Full studieprogresjon vil si at studenten tar emner tilsvarende 60 studiepoeng i henhold til sin utdanningsplan i løpet av studieåret.</article></article></li><li><article class="listArticle" id="kapittel-1-paragraf-3-punkt-24"><article class="legalP" id="kapittel-1-paragraf-3-punkt-24-ledd-1"><i>Studentens betalingsforpliktelser</i></article><article class="legalP" id="kapittel-1-paragraf-3-punkt-24-ledd-2">Til enhver tid de betalingsforpliktelser som omhandles i studentens studiekontrakt. Dette utgjør normalt studieavgift og semesteravgift.</article></article></li></ul></article><article class="legalArticle" data-lovdata-URL="SF/forskrift/2024-10-11-3715/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Delegering</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Styret har delegert myndighet til den enheten som er oppgitt i hver enkelt bestemmelse.</article><article class="numberedLegalP" data-numerator="2" id="kapittel-1-paragraf-4-nummer-2">(2) Styret kan vedta endringer i forskriften. Høyskoleledelsen kan vedta endringer i retningslinjer.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-10-11-3715/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="SF/forskrift/2024-10-11-3715/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Opptakskvoter og søknadsfrister</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Opptakskontoret fatter vedtak om opptak ved Noroff University College.</article><article class="numberedLegalP" data-numerator="2" id="kapittel-2-paragraf-1-nummer-2">(2) Høyskolen praktiserer løpende opptak i henhold til søknadsfrister etter styrets beslutning.</article><article class="numberedLegalP" data-numerator="3" id="kapittel-2-paragraf-1-nummer-3">(3) Styret avgjør ut fra kapasitets- og ressurshensyn hvor mange studenter som kan tas inn ved det enkelte studieprogram hvert studieår.</article><article class="numberedLegalP" data-numerator="4" id="kapittel-2-paragraf-1-nummer-4">(4) Dersom det er færre søkere enn tilgjengelige studieplasser etter endt søknadsfrist, kan det etter styrets vedtak åpnes for en fornyet søknadsfrist til restplasser.</article><article class="numberedLegalP" data-numerator="5" id="kapittel-2-paragraf-1-nummer-5">(5) Styret fatter vedtak om eventuell avlysning av oppstart av studieprogram.</article></article><article class="legalArticle" data-lovdata-URL="SF/forskrift/2024-10-11-3715/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptakskrav til bachelorstudier</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) For opptak til bachelorstudier ved Noroff University College kreves ordinært generell studiekompetanse.</article><article class="numberedLegalP" data-numerator="2" id="kapittel-2-paragraf-2-nummer-2">(2) Enkelte studieprogram kan ha spesielle opptakskrav utover generell studiekompetanse. Slike krav kommer frem av den enkelte studieplan og kommuniseres via høyskolens nettsider.</article></article><article class="legalArticle" data-lovdata-URL="SF/forskrift/2024-10-11-3715/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak som emnestudent</span></h3><article class="legalP" id="kapittel-2-paragraf-3-ledd-1">I særskilte tilfeller kan det søkes opptak til enkeltemner og følge tilhørende undervisning. Søkeren blir vurdert etter gjeldende opptakskrav spesifisert ved det studieprogrammet emnet tilhører og eventuelle forkunnskapskrav til emnet.</article></article><article class="legalArticle" data-lovdata-URL="SF/forskrift/2024-10-11-3715/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Søknad og dokumentasjon</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Søknad om opptak skjer etter gjeldende søknadsprosedyre og retningslinjer. Søkerne må dokumentere at de oppfyller opptakskravene. Alle dokumenter som kreves for opptak må sendes Noroff University College innen angitte frister i gjeldende retningslinjer. Fristene skal være tilgjengelig på høyskolens nettsider.</article><article class="numberedLegalP" data-numerator="2" id="kapittel-2-paragraf-4-nummer-2">(2) Dokumentasjon som ikke er tilgjengelig på søknadstidspunktet må ettersendes innen angitt frist i gjeldende retningslinjer.</article><article class="numberedLegalP" data-numerator="3" id="kapittel-2-paragraf-4-nummer-3">(3) Søkere kan bli avkrevd å fremlegge originaldokumenter av grunnlaget for opptak under søknadsbehandlingen også etter at opptak er innvilget. Dersom originaldokumentene ikke fremlegges innen fastsatt frist, eller søkeren framlegger falske vitnemål eller annen ugyldig dokumentasjon, vil søkeren få søknad om opptak underkjent og mister studieretten.</article></article><article class="legalArticle" data-lovdata-URL="SF/forskrift/2024-10-11-3715/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Opptak</span></h3><article class="legalP" id="kapittel-2-paragraf-5-ledd-1">Søkere som tilfredsstiller gjeldende opptakskrav, vil bli tilbudt studieplass. Opptaket fullføres ved at studenten aksepterer tilbudet og godtar kontraktsvilkårene.</article></article><article class="legalArticle" data-lovdata-URL="SF/forskrift/2024-10-11-3715/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Utsatt studiestart</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) En tildelt studieplass kan søkes reservert til neste ordinære opptak til studiet i henhold til retningslinjene.</article><article class="numberedLegalP" data-numerator="2" id="kapittel-2-paragraf-6-nummer-2">(2) En student som er innvilget reservert studieplass, er garantert å få studieplass på det aktuelle studieprogrammet ved neste ordinære opptak. Det forutsettes at studietilbudet fremdeles tilbys og at det ikke har vært endringer i opptakskravet.</article></article><article class="legalArticle" data-lovdata-URL="SF/forskrift/2024-10-11-3715/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Klage på opptak</span></h3><article class="legalP" id="kapittel-2-paragraf-7-ledd-1">Opptak til utdanninger ved Noroff University College anses som enkeltvedtak og kan påklages i henhold til reglene i kapittel 7 Klagebehandling.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-10-11-3715/KAPITTEL_3"><h2>Kapittel 3. Studier</h2><article class="legalArticle" data-lovdata-URL="SF/forskrift/2024-10-11-3715/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Studier og studieprogrammer</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studier ved Noroff University College organiseres i studieprogram. Et studieprogram kan organiseres i studieretninger, emnegrupper og emner.</article><article class="numberedLegalP" data-numerator="2" id="kapittel-3-paragraf-1-nummer-2">(2) Styret alene fatter vedtak om å opprette og nedlegge studieprogram.</article></article><article class="legalArticle" data-lovdata-URL="SF/forskrift/2024-10-11-3715/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Studieplaner</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) En studieplan skal bestå av:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">beskrivelse for studieprogrammet</article></article></li><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">eventuell beskrivelse av studieretningen innenfor studieprogrammet</article></article></li><li data-li-identifier="-" data-name="-"><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">emnebeskrivelser for hvert emne tilhørende studieprogrammet.</article></article></li></ul></article><article class="numberedLegalP" data-numerator="2" id="kapittel-3-paragraf-2-nummer-2">(2) Studieplaner godkjennes i tråd med høyskolens retningslinjer.</article><article class="numberedLegalP" data-numerator="3" id="kapittel-3-paragraf-2-nummer-3">(3) Endringer i program- eller emnebeskrivelser skal ikke tre i kraft før ved nytt studieår.</article><article class="numberedLegalP" data-numerator="4" id="kapittel-3-paragraf-2-nummer-4">(4) Studieprogram og emner sikres kvalitet gjennom høyskolens retningslinjer for systematisk kvalitetsarbeid.</article></article><article class="legalArticle" data-lovdata-URL="SF/forskrift/2024-10-11-3715/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Undervisning</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Undervisningsaktivitetene ved Noroff University College er forbeholdt studenter med studierett som er tatt opp til et studieprogram, emne, kurs eller liknende og har betalt studieavgift.</article><article class="numberedLegalP" data-numerator="2" id="kapittel-3-paragraf-3-nummer-2">(2) Studenter med studierett ved et gitt studieprogram har fortrinnsrett til undervisningsaktivitet ved dette studieprogram.</article><article class="numberedLegalP" data-numerator="3" id="kapittel-3-paragraf-3-nummer-3">(3) Vurderings- og undervisningsspråk skal oppgis i emnebeskrivelse.</article></article><article class="legalArticle" data-lovdata-URL="SF/forskrift/2024-10-11-3715/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Studieåret</span></h3><article class="legalP" id="kapittel-3-paragraf-4-ledd-1">Studieårets lengde er normalt 10 måneder fra medio august til medio juni. Rektor fastsetter undervisningsterminer for studieåret. Studieåret er delt inn i to semestre: høstsemester og vårsemester.</article></article><article class="legalArticle" data-lovdata-URL="SF/forskrift/2024-10-11-3715/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Faglig godkjenning</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Studenter kan søke om faglig godkjenning for emner, eksamener eller obligatorisk aktivitet ut fra:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-nummer-1-punkt-1"><article class="legalP" id="kapittel-3-paragraf-5-nummer-1-punkt-1-ledd-1">beståtte emner og eksamener fra annen akkreditert høyskole eller universitet</article></article></li><li data-name="b." value="2"><article class="listArticle" id="kapittel-3-paragraf-5-nummer-1-punkt-2"><article class="legalP" id="kapittel-3-paragraf-5-nummer-1-punkt-2-ledd-1">tidligere ikke-akkreditert utdanning og erfaring (realkompetanse).</article></article></li></ol></article><article class="numberedLegalP" data-numerator="2" id="kapittel-3-paragraf-5-nummer-2">(2) Søknader om faglig godkjenning gjøres i tråd med nasjonal lov og forskrift samt høyskolens retningslinjer om faglig godkjenning.</article><article class="numberedLegalP" data-numerator="3" id="kapittel-3-paragraf-5-nummer-3">(3) Søknader om faglig godkjenning behandles etter høyskolens retningslinjer om godskriving.</article><article class="numberedLegalP" data-numerator="4" id="kapittel-3-paragraf-5-nummer-4">(4) Fritak for enkeltemner gir ikke redusert studieavgift.</article><article class="numberedLegalP" data-numerator="5" id="kapittel-3-paragraf-5-nummer-5">(5) Faglig godkjenning av enkeltemner skal komme frem av karakterutskrift og vitnemålsgrunnlag i tråd med gjeldende retningslinjer. Denne bestemmelsen gjelder også ved utveksling.</article><article class="numberedLegalP" data-numerator="6" id="kapittel-3-paragraf-5-nummer-6">(6) Studenter som avlegger eksamen i emner som faglig dekker hverandre helt eller delvis og er på samme faglige nivå, får redusert sin samlede studiepoengsum for de aktuelle emnene. Studieprogramleder avgjør omfanget av reduksjonen.</article><article class="numberedLegalP" data-numerator="7" id="kapittel-3-paragraf-5-nummer-7">(7) Vedtak om faglig godkjenning er et enkeltvedtak og kan påklages etter reglene i kapittel 7 Klagebehandling.</article></article><article class="legalArticle" data-lovdata-URL="SF/forskrift/2024-10-11-3715/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Studierett og studieprogresjon</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Den som har akseptert tilbud om studieplass etter betingelser i studiekontrakten, har studierett i henhold til normert studietid for det aktuelle studieprogrammet kandidaten er tatt opp til.</article><article class="numberedLegalP" data-numerator="2" id="kapittel-3-paragraf-6-nummer-2">(2) Studieretten opphører når:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-6-nummer-2-punkt-1"><article class="legalP" id="kapittel-3-paragraf-6-nummer-2-punkt-1-ledd-1">studenten har overskredet fullføringsfristen på 2 år etter at studiet normalt skulle vært avsluttet; eller</article></article></li><li data-name="b." value="2"><article class="listArticle" id="kapittel-3-paragraf-6-nummer-2-punkt-2"><article class="legalP" id="kapittel-3-paragraf-6-nummer-2-punkt-2-ledd-1">høyskolen mottar melding fra studenten om at vedkommende trekker seg fra studiet før det er fullført; eller</article></article></li><li data-name="c." value="3"><article class="listArticle" id="kapittel-3-paragraf-6-nummer-2-punkt-3"><article class="legalP" id="kapittel-3-paragraf-6-nummer-2-punkt-3-ledd-1">studenten har oppnådd grad eller avlagt slutteksamen, og høyskolen ikke har forlenget studieretten.</article></article></li></ol></article><article class="numberedLegalP" data-numerator="3" id="kapittel-3-paragraf-6-nummer-3">(3) Studenten kan permanent eller midlertidig miste studieretten på studieprogrammet den er tatt opp til når studenten:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-6-nummer-3-punkt-1"><article class="legalP" id="kapittel-3-paragraf-6-nummer-3-punkt-1-ledd-1">ikke oppfyller forpliktelsene som kommer frem av studiekontrakten; eller</article></article></li><li data-name="b." value="2"><article class="listArticle" id="kapittel-3-paragraf-6-nummer-3-punkt-2"><article class="legalP" id="kapittel-3-paragraf-6-nummer-3-punkt-2-ledd-1">dersom studieprogresjonen ikke tilfredsstiller kravene på 75&#xa0;%, jf. retningslinjer; eller</article></article></li><li data-name="c." value="3"><article class="listArticle" id="kapittel-3-paragraf-6-nummer-3-punkt-3"><article class="legalP" id="kapittel-3-paragraf-6-nummer-3-punkt-3-ledd-1">har brukt opp sine forsøk til eksamen; eller</article></article></li><li data-name="d." value="4"><article class="listArticle" id="kapittel-3-paragraf-6-nummer-3-punkt-4"><article class="legalP" id="kapittel-3-paragraf-6-nummer-3-punkt-4-ledd-1">har brutt bestemmelser i <a href="lov/2024-03-08-9/§12-1">lov om universiteter og høyskoler § 12-1</a>, <a href="lov/2024-03-08-9/§12-3">§ 12-3</a>, <a href="lov/2024-03-08-9/§12-4">§ 12-4</a>, <a href="lov/2024-03-08-9/§12-5">§ 12-5</a> og <a href="lov/2024-03-08-9/§12-6">§ 12-6</a>, om utestenging og bortvisning.</article></article></li></ol></article><article class="numberedLegalP" data-numerator="4" id="kapittel-3-paragraf-6-nummer-4">(4) Studenter som ikke tilfredsstiller progresjonskravet på 75&#xa0;% jf. retningslinjer vil ikke kunne fortsette på neste studieår. Studenten tilbys ett års opphold i ordinær utdanningsplan for å innhente manglende studiepoeng. Studenten vil ikke bli belastet med studieavgifter i denne perioden, men faktureres i henhold til gjeldende priser for å ta emnet på nytt / avlegge ny eksamen. Dersom progresjonskravet ikke er oppfylt etter oppholdet fra ordinær utdanningsplan vil studenten miste studieretten.</article><article class="numberedLegalP" data-numerator="5" id="kapittel-3-paragraf-6-nummer-5">(5) Studenter som ikke har opprettholdt sin studentstatus eller har mistet studieretten, må søke om nytt opptak med mindre det er gjort annen avtale med høyskolen.</article><article class="numberedLegalP" data-numerator="6" id="kapittel-3-paragraf-6-nummer-6">(6) Studentens fullføringsfrist på 2 år etter at studiet normalt skulle vært avsluttet kan forlenges ved søknad til Studieadministrasjonen. Søknaden om forlenget studierett anses som et enkeltvedtak og kan påklages etter reglene i kapittel 7.</article></article><article class="legalArticle" data-lovdata-URL="SF/forskrift/2024-10-11-3715/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Studenter som tas opp til et studieprogram ved Noroff University College, skal ha en utdanningsplan for sitt studium i form av en avtale inngått mellom studenten og høyskolen.</article><article class="numberedLegalP" data-numerator="2" id="kapittel-3-paragraf-7-nummer-2">(2) Utdanningsplanen skal være todelt:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-7-nummer-2-punkt-1"><article class="legalP" id="kapittel-3-paragraf-7-nummer-2-punkt-1-ledd-1">en innledende felles del som skal angi partenes viktigste rettigheter og plikter.</article></article></li><li data-name="b." value="2"><article class="listArticle" id="kapittel-3-paragraf-7-nummer-2-punkt-2"><article class="legalP" id="kapittel-3-paragraf-7-nummer-2-punkt-2-ledd-1">en del som beskriver konkrete emner i kommende semester.</article></article></li></ol></article><article class="numberedLegalP" data-numerator="3" id="kapittel-3-paragraf-7-nummer-3">(3) Dersom utdanningsplanen skal ha vesentlige avvik fra studieplanen, skal den som har det faglige ansvaret for studiet uttale seg før planen blir ferdigstilt.</article><article class="numberedLegalP" data-numerator="4" id="kapittel-3-paragraf-7-nummer-4">(4) Studenten må bekrefte sin utdanningsplan innen fastsatte frister ved starten av hvert semester for å beholde sin studie- og undervisningsrett.</article><article class="numberedLegalP" data-numerator="5" id="kapittel-3-paragraf-7-nummer-5">(5) Utdanningsplanen kan endres etter avtale mellom studenten og høyskolen.</article></article><article class="legalArticle" data-lovdata-URL="SF/forskrift/2024-10-11-3715/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Studenter har rett til foreldrepermisjon i henhold til <a href="lov/2024-03-08-9/§10-6">lov om universiteter og høyskoler § 10-6</a>.</article><article class="numberedLegalP" data-numerator="2" id="kapittel-3-paragraf-8-nummer-2">(2) Det kan ellers innvilges permisjon ved tjeneste etter <a href="lov/2016-08-12-77/§17">forsvarsloven § 17</a>, ved verv i studentpolitiske eller folkevalgte organer og når det foreligger andre særlige grunner i henhold til <a href="lov/2024-03-08-9/§10-7">lov om universiteter og høyskoler § 10-7</a>.</article><article class="numberedLegalP" data-numerator="3" id="kapittel-3-paragraf-8-nummer-3">(3) En student som har fått innvilget permisjon, skal så langt det er mulig få gjenoppta studieprogrammet på det tidspunktet som er angitt ved innvilgelsen.</article><article class="numberedLegalP" data-numerator="4" id="kapittel-3-paragraf-8-nummer-4">(4) Søknad om permisjon er et enkeltvedtak og kan påklages etter reglene i kapittel 7 Klagebehandling.</article></article><article class="legalArticle" data-lovdata-URL="SF/forskrift/2024-10-11-3715/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Obligatorisk aktivitet og vilkår for å gå opp til eksamen</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Noroff University College kan i program- eller emnebeskrivelsen fastsette krav om at obligatorisk aktivitet eller, obligatorisk undervisning, oppgaver eller prøver skal være bestått, før studenten får adgang til en eksamen.</article><article class="numberedLegalP" data-numerator="2" id="kapittel-3-paragraf-9-nummer-2">(2) Vurderingen av om en obligatorisk aktivitet er godkjent eller ikke, er en selvstendig vurdering som ikke inngår som en del av endelig karakter.</article><article class="numberedLegalP" data-numerator="3" id="kapittel-3-paragraf-9-nummer-3">(3) Vurderingsuttrykket ved obligatorisk aktivitet skal være «godkjent» eller «ikke godkjent» og gir ikke uttelling i studiepoeng.</article><article class="numberedLegalP" data-numerator="4" id="kapittel-3-paragraf-9-nummer-4">(4) Ikke-godkjent obligatorisk aktivitet gir rett til gjentak. Gjentak av obligatorisk aktivitet følger av gjeldende retningslinjer. Godkjent obligatorisk aktivitet kan ordinært ikke gjentas. I enkelte emner kan obligatorisk aktivitet kun gjentas ved ordinær gjennomføring. Dette skal komme frem av emnebeskrivelsen.</article><article class="numberedLegalP" data-numerator="5" id="kapittel-3-paragraf-9-nummer-5">(5) Det skal ordinært stilles de samme krav til dokumentasjon av gyldig fravær fra obligatorisk aktivitet som til dokumentasjon av gyldig fravær til eksamen. Studenter som uteblir fra eller unnlater å levere obligatorisk aktivitet og som påberoper seg gyldig grunn, må snarest mulig, og senest innen fem dager, underrette høyskolen skriftlig om dette og vedlegge sakkyndig dokumentasjon. Ved egen sykdom, eller sykdom i nærmeste familie, skal det foreligge legeerklæring. Gyldig fravær gir ikke fritak fra obligatorisk aktivitet.</article><article class="numberedLegalP" data-numerator="6" id="kapittel-3-paragraf-9-nummer-6">(6) Obligatorisk aktivitet som kan etterprøves har tilsvarende klagerettigheter som ved eksamen. Klagefristen settes til kun én uke fra kunngjøringsdato så fremt studentene har blitt gjort kjent med kunngjøringsdato før den obligatoriske aktiviteten avholdes.</article></article><article class="legalArticle" data-lovdata-URL="SF/forskrift/2024-10-11-3715/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Individuell tilrettelegging</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) Studenter har rett til individuell tilrettelegging ved behov i henhold til <a href="lov/2024-03-08-9/§10-5">lov om universiteter og høyskoler § 10-5</a> og <a href="lov/2017-06-16-51/§21">likestillings- og diskrimineringsloven § 21</a>. Individuell tilrettelegging til eksamen og obligatoriske aktiviteter, skal ha som formål å oppveie de ulemper en funksjonsnedsettelse medfører for kandidaten i eksamenssituasjonen, samtidig som det i størst mulig utstrekning skal sørges for at kandidatene prøves likt. Tilretteleggingen skal ikke føre til en reduksjon av de faglige krav som stilles ved den enkelte eksamen.</article><article class="numberedLegalP" data-numerator="2" id="kapittel-3-paragraf-10-nummer-2">(2) Studenter som har behov for individuell tilrettelegging, må framsette søknad om dette innen de frister som er fastsatt i gjeldende retningslinjer. Dette gjelder individuelle tilrettelegginger for hele studiesituasjonen (undervisning, vurderingsform, etc.).</article><article class="numberedLegalP" data-numerator="3" id="kapittel-3-paragraf-10-nummer-3">(3) Studenter som ikke kan gjennomføre eksamen på grunn av en akutt lidelse, henvises normalt til kontinuasjonseksamen.</article><article class="numberedLegalP" data-numerator="4" id="kapittel-3-paragraf-10-nummer-4">(4) Søknad om tilrettelegging må inneholde dokumentasjon fra sakkyndig instans, som f. eks lege, psykolog osv., og beskrive behovet for særordning i eksamenssituasjonen.</article><article class="numberedLegalP" data-numerator="5" id="kapittel-3-paragraf-10-nummer-5">(5) Studieadministrasjonen avgjør om tilrettelegging innvilges, samt hvilken form tilretteleggingen skal ha.</article><article class="numberedLegalP" data-numerator="6" id="kapittel-3-paragraf-10-nummer-6">(6) Vedtak om individuell tilrettelegging ved Noroff University College ansees som enkeltvedtak og kan påklages i henhold til reglene i kapittel 7 Klagebehandling.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-10-11-3715/KAPITTEL_4"><h2>Kapittel 4. Eksamen</h2><article class="legalArticle" data-lovdata-URL="SF/forskrift/2024-10-11-3715/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Eksamensformer og tidspunkt for eksamen</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Eksamen gjennomføres i henhold til de eksamens- og vurderingsformer som er fastsatt i emnebeskrivelsen for det enkelte emnet. Eksamen som innleveres i strid med fastsatt vurderingsform kan unnlates å sendes til sensur.</article><article class="numberedLegalP" data-numerator="2" id="kapittel-4-paragraf-1-nummer-2">(2) Plan for gjennomføring av eksamen fastsettes og gjøres tilgjengelig for studentene i starten av hvert semester. Alle studenter er ansvarlige for å holde seg orientert om tid og sted for eksamen. Eksamen avholdes i henhold til norsk tidssone (GMT+1).</article><article class="numberedLegalP" data-numerator="3" id="kapittel-4-paragraf-1-nummer-3">(3) Utsatt eksamen gjennomføres for studenter som hadde gyldig fravær under eksamen. Det betales ikke ny avgift for utsatt eksamen.</article><article class="numberedLegalP" data-numerator="4" id="kapittel-4-paragraf-1-nummer-4">(4) Kontinuasjonseksamen gjennomføres for studenter som ikke har bestått eksamen eller vil forbedre karakter. Bestemmelser for tidspunkt og gjennomføring av kontinuasjonseksamen vil komme frem av gjeldende retningslinjer.</article><article class="numberedLegalP" data-numerator="5" id="kapittel-4-paragraf-1-nummer-5">(5) Første gang kontinuasjonseksamen gjennomføres, gjelder samme pensum og vurderingsform som ved ordinær eksamen. Det er studentenes eget ansvar å undersøke hvilket vurderingsgrunnlag som gjelder ved oppmelding til kontinuasjonseksamen i et emne. Det betales eksamensavgift for kontinuasjonseksamen.</article><article class="numberedLegalP" data-numerator="6" id="kapittel-4-paragraf-1-nummer-6">(6) Det kan gjennomføres inntil to ekstraordinære eksamener når et emne utgår. Siste ekstraordinære eksamen arrangeres innen to år etter utgangen av studieåret da emnet ble undervist siste gang. Rektor kan gjøre vedtak om ekstraordinær eksamen i spesielle tilfeller.</article><article class="numberedLegalP" data-numerator="7" id="kapittel-4-paragraf-1-nummer-7">(7) Kandidater kan innkalles til muntlig høring som etterprøving/kontroll av innleveringsoppgaver uten at dette er nærmere spesifisert i emnebeskrivelsen. En slik kontroll er ikke en del av karaktersettingen med mindre dette er spesifisert i emnebeskrivelsen.</article></article><article class="legalArticle" data-lovdata-URL="SF/forskrift/2024-10-11-3715/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Retten til å gå opp til eksamen</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) For å kunne avlegge eksamen må studenten være tatt opp til studieprogrammet og være registrert til eksamen innen fastsatte frister. Studenten skal ha oppfylt sine betalingsforpliktelser i studiekontrakten.</article><article class="numberedLegalP" data-numerator="2" id="kapittel-4-paragraf-2-nummer-2">(2) Retten til å fremstille seg til og delta ved eksamen kan i enkelte emner være regulert ved obligatorisk aktivitet. Slike krav skal komme frem av emnebeskrivelsen.</article><article class="numberedLegalP" data-numerator="3" id="kapittel-4-paragraf-2-nummer-3">(3) Rektor kan fastsette krav om bestemte eksamener som må være bestått, før eksamen kan avlegges. Slike krav skal komme frem i emnebeskrivelsen. Fritak gis kun der det kan dokumenteres bestått eksamen i tilsvarende emne.</article></article><article class="legalArticle" data-lovdata-URL="SF/forskrift/2024-10-11-3715/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Oppmelding til eksamen</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Oppmelding til ordinær eksamen gjøres automatisk ved godkjenning av utdanningsplanen for studenter som følger normert progresjon i et studieprogram. For kontinuasjonseksamen, utsatt og ekstraordinær eksamen kunngjøres oppmeldingsrutiner og frister i høyskolens formelle kommunikasjonskanaler. Studenten har selv ansvar for å melde seg opp eller av eksamen.</article><article class="numberedLegalP" data-numerator="2" id="kapittel-4-paragraf-3-nummer-2">(2) Kandidater som har meldt seg til kontinuasjonseksamen, utsatt eller ekstraordinær eksamen kan trekke oppmeldingen innen fastsatt frist.</article></article><article class="legalArticle" data-lovdata-URL="SF/forskrift/2024-10-11-3715/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Fravær fra eksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Studenter som ikke møter til eksamen eller unnlater å levere eksamensbesvarelse til fastsatt tid uten gyldig grunn, regnes som fremstilt til eksamen og registreres som «ikke møtt».</article><article class="numberedLegalP" data-numerator="2" id="kapittel-4-paragraf-4-nummer-2">(2) Studenter som uteblir fra eller unnlater å levere eksamen og som viser til gyldig grunn, må snarest mulig, og senest innen fem dager, underrette høyskolen skriftlig om dette og vedlegge sakkyndig dokumentasjon. Ved egen sykdom, eller sykdom i nærmeste familie, skal det foreligge legeerklæring.</article><article class="numberedLegalP" data-numerator="3" id="kapittel-4-paragraf-4-nummer-3">(3) Godkjent fravær teller ikke som eksamensforsøk og gir rett til utsatt eksamen uten avgift.</article><article class="numberedLegalP" data-numerator="4" id="kapittel-4-paragraf-4-nummer-4">(4) Fravær / manglende levering som ikke blir godkjent, teller som eksamensforsøk, og registreres som «ikke møtt».</article><article class="numberedLegalP" data-numerator="5" id="kapittel-4-paragraf-4-nummer-5">(5) Studieadministrasjonen fatter vedtak angående fravær fra eksamen. Vedtak kan påklages etter reglene i kapittel 7 Klagebehandling.</article></article><article class="legalArticle" data-lovdata-URL="SF/forskrift/2024-10-11-3715/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Fusk ved eksamen og obligatorisk aktivitet</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Handlinger eller forhold som tar sikte på å gi studenten, eller en medstudent, et uberettiget fortrinn regnes som fusk. Det samme gjelder for handlinger som medfører at studentens, eller en medstudents, kunnskaper og ferdigheter ikke blir prøvd og vurdert på en faglig betryggende måte. Eksempler på fusk, forsøk på fusk og medvirkning til fusk kommer frem i gjeldende retningslinjer.</article><article class="numberedLegalP" data-numerator="2" id="kapittel-4-paragraf-5-nummer-2">(2) Nemnd for studentsaker ved Noroff University College fatter vedtak om annullering og utestenging, jf. <a href="lov/2024-03-08-9/§12-4">lov om universiteter og høyskoler § 12-4</a>. Studenten har rett til å forklare seg før vedtaket fattes.</article><article class="numberedLegalP" data-numerator="3" id="kapittel-4-paragraf-5-nummer-3">(3) Vedtak om sanksjoner som følge av fusk er enkeltvedtak og kan påklages til Felles Klagenemnd oppnevnt av Kunnskapsdepartementet.</article></article><article class="legalArticle" data-lovdata-URL="SF/forskrift/2024-10-11-3715/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Antall forsøk til eksamen</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) En student har anledning til å fremstille seg til eksamen i samme emne maksimalt tre ganger. Det kan søkes studieadministrasjonen om et fjerde forsøk. En student som ikke møter til eksamen uten godkjent gyldig forfall, har brukt ett eksamensforsøk.</article><article class="numberedLegalP" data-numerator="2" id="kapittel-4-paragraf-6-nummer-2">(2) Søknad om fjerde eksamensforsøk er et enkeltvedtak og kan påklages etter reglene i kapittel 7 Klagebehandling.</article><article class="numberedLegalP" data-numerator="3" id="kapittel-4-paragraf-6-nummer-3">(3) I emner med deleksamener er antall eksamensforsøk normalt knyttet til den enkelte deleksamen. Bestått deleksamen i et emne må normalt ikke avlegges på nytt dersom annen deleksamen i samme emne vurderes til ikke bestått.</article></article><article class="legalArticle" data-lovdata-URL="SF/forskrift/2024-10-11-3715/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Kontinuasjonseksamen</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Kontinuasjonseksamen blir avholdt to ganger i året; en gang for høstemner og en gang for våremner.</article><article class="numberedLegalP" data-numerator="2" id="kapittel-4-paragraf-7-nummer-2">(2) Studenter som ønsker å forbedre karakter, får anledning til dette når det blir avholdt kontinuasjonseksamen i emnet.</article><article class="numberedLegalP" data-numerator="3" id="kapittel-4-paragraf-7-nummer-3">(3) Kontinuasjonseksamen skal ha samme eksamensform som ordinær eksamen.</article><article class="numberedLegalP" data-numerator="4" id="kapittel-4-paragraf-7-nummer-4">(4) Når en student har avlagt eksamen på nytt, gjelder beste karakter.</article></article></section><section class="section" data-name="kap5" id="kapittel-5" data-lovdata-URL="SF/forskrift/2024-10-11-3715/KAPITTEL_5"><h2>Kapittel 5. Vurdering, karakterskala, sensur og klage</h2><article class="legalArticle" data-lovdata-URL="SF/forskrift/2024-10-11-3715/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vurdering og karakterskala</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Ved eksamen benyttes normalt vurderingsuttrykket A-E som uttrykk for «bestått», mens F betyr «ikke bestått». Bokstavkarakterene gis uten tillegg av pluss eller minus. Karaktertrinnene gis følgende betegnelse og generell, kvalitativ beskrivelse<ul class="defaultList"><li data-li-identifier="•" data-name="•"><article class="listArticle" id="kapittel-5-paragraf-1-nummer-1-punkt-1"><article class="legalP" id="kapittel-5-paragraf-1-nummer-1-punkt-1-ledd-1"><i>A Fremragende:</i> Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</article></article></li><li data-li-identifier="•" data-name="•"><article class="listArticle" id="kapittel-5-paragraf-1-nummer-1-punkt-2"><article class="legalP" id="kapittel-5-paragraf-1-nummer-1-punkt-2-ledd-1"><i>B Meget god:</i> Meget god prestasjon. Kandidaten viser meget god vurderingsevne og selvstendighet</article></article></li><li data-li-identifier="•" data-name="•"><article class="listArticle" id="kapittel-5-paragraf-1-nummer-1-punkt-3"><article class="legalP" id="kapittel-5-paragraf-1-nummer-1-punkt-3-ledd-1"><i>C God:</i> Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</article></article></li><li data-li-identifier="•" data-name="•"><article class="listArticle" id="kapittel-5-paragraf-1-nummer-1-punkt-4"><article class="legalP" id="kapittel-5-paragraf-1-nummer-1-punkt-4-ledd-1"><i>D Nokså god:</i> En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</article></article></li><li data-li-identifier="•" data-name="•"><article class="listArticle" id="kapittel-5-paragraf-1-nummer-1-punkt-5"><article class="legalP" id="kapittel-5-paragraf-1-nummer-1-punkt-5-ledd-1"><i>E Tilstrekkelig:</i> Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</article></article></li><li data-li-identifier="•" data-name="•"><article class="listArticle" id="kapittel-5-paragraf-1-nummer-1-punkt-6"><article class="legalP" id="kapittel-5-paragraf-1-nummer-1-punkt-6-ledd-1"><i>F Ikke bestått:</i> Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</article></article></li></ul></article><article class="numberedLegalP" data-numerator="2" id="kapittel-5-paragraf-1-nummer-2">(2) Vurderingsuttrykket kan også være «bestått» eller «ikke bestått». Dette er en separat vurderingsskala og skal ikke kobles til et trinn i vurderingsuttrykket A-F. For å oppnå «bestått» skal kandidaten ha oppnådd kravene til læringsutbytte og viser nødvendig kunnskap, ferdighet og kompetanse. Mer detaljerte vurderingskriterier skal fremkomme i sensorveiledningen.</article><article class="numberedLegalP" data-numerator="3" id="kapittel-5-paragraf-1-nummer-3">(3) Vurderingsuttrykket for obligatoriske aktiviteter skal være «godkjent» og «ikke godkjent».</article><article class="numberedLegalP" data-numerator="4" id="kapittel-5-paragraf-1-nummer-4">(4) Karakterskala skal komme frem i programbeskrivelsen.</article><article class="numberedLegalP" data-numerator="5" id="kapittel-5-paragraf-1-nummer-5">(5) Innbyrdes vekting av deleksamener skal være fastsatt i emnebeskrivelsen.</article><article class="numberedLegalP" data-numerator="6" id="kapittel-5-paragraf-1-nummer-6">(6) Eksamener som utføres i gruppe skal resultere i en samlet karakter for gruppen som et hele. Unntatt fra dette er gruppeeksamener med eksplisitt identifiserbare deler, hvor karakter kan differensieres individuelt ut fra de individuelle delene. Dersom en gruppeeksamen skal få individuelle karakterer, skal dette komme frem av emnebeskrivelsen.</article><article class="numberedLegalP" data-numerator="7" id="kapittel-5-paragraf-1-nummer-7">(7) Dersom en kandidat har bestått samme eksamen flere ganger, gjelder beste karakter, og bare denne skal komme frem av karakterutskrift og vitnemål.</article></article><article class="legalArticle" data-lovdata-URL="SF/forskrift/2024-10-11-3715/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Sensurfristene følger av <a href="lov/2024-03-08-9">universitets- og høyskoleloven</a>.</article><article class="numberedLegalP" data-numerator="2" id="kapittel-5-paragraf-2-nummer-2">(2) Det skal utarbeides sensorveiledning eller løsningsforslag i forbindelse med sensur. Denne skal være tilgjengelig for sensor før vurderingen starter og tilgjengelig for studentene når sensur foreligger.</article><article class="numberedLegalP" data-numerator="3" id="kapittel-5-paragraf-2-nummer-3">(3) Programleder foreslår selv sensorer til studieprogrammets emner. Utdanningsutvalget kvalitetssikrer og godkjenner sensorer etter forslag fra programleder. Det skal oppnevnes minst én sensor til hver eksamen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Retningslinjer for bruk av ekstern sensor fastsettes av styret.</article><article class="numberedLegalP" data-numerator="5" id="kapittel-5-paragraf-2-nummer-5">(5) Dersom det er ekstern sensur ved eksamen, fastsettes karakteren i fellesskap av intern og ekstern sensor. Sensorene leverer en samlet sensur. Ved uenighet mellom sensorene, fastsettes karakteren i tråd med ekstern sensors vurdering.</article><article class="numberedLegalP" data-numerator="6" id="kapittel-5-paragraf-2-nummer-6">(6) Ved muntlig eksamen og eksamener/deleksamener der vurderingsgrunnlaget består av praktiske presentasjoner og utøvende prestasjoner som etter sin art ikke kan etterprøves og derfor ikke kan påklages, skal det benyttes to sensorer.</article><article class="numberedLegalP" data-numerator="7" id="kapittel-5-paragraf-2-nummer-7">(7) Ved gruppeeksamen, hvor det settes felles karakter for alle studenter, kan sensor kreve muntlig høring av kandidatene dersom det er tvil om lik deltakelse i oppgaven.</article><article class="numberedLegalP" data-numerator="8" id="kapittel-5-paragraf-2-nummer-8">(8) Sensur kunngjøres i Studentweb. Studentene er selv ansvarlige for å gjøre seg kjent med sensuren.</article></article><article class="legalArticle" data-lovdata-URL="SF/forskrift/2024-10-11-3715/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Begrunnelse og klage over karakterfastsetting</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) En student har rett til å få en begrunnelse for karakterfastsettingen av sin prestasjon. Ved muntlig eksamen eller bedømmelse av praktiske ferdigheter, må krav om begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse framsettes innen en uke fra karakteren ble kunngjort.</article><article class="numberedLegalP" data-numerator="2" id="kapittel-5-paragraf-3-nummer-2">(2) Begrunnelse skal være gitt innen to kalenderuker etter at studenten har framsatt krav om det. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av studentens prestasjon.</article><article class="numberedLegalP" data-numerator="3" id="kapittel-5-paragraf-3-nummer-3">(3) Når karakter i et emne fastsettes på grunnlag av flere separate deleksamener, har studenten rett til å be om begrunnelse for hver enkelt deleksamen etter vanlige frister.</article><article class="numberedLegalP" data-numerator="4" id="kapittel-5-paragraf-3-nummer-4">(4) Klage over karakterfastsetting må framsettes skriftlig innen tre uker etter at eksamensresultatet er kunngjort. Har studenten framsatt krav om begrunnelse for karakterfastsetting eller har klaget over formelle feil ved eksamen, løper klagefristen fra studenten har mottatt begrunnelse eller avgjørelse på klagen over formelle feil. I emner med deleksamener løper klageretten fra det tidspunkt eksamensresultatet i den enkelte deleksamen er kunngjort.</article><article class="numberedLegalP" data-numerator="5" id="kapittel-5-paragraf-3-nummer-5">(5) Når karakter i et emne fastsettes på grunnlag av flere separate deleksamener, har studenten klageadgang på karakteren i hver enkelt deleksamen.</article></article><article class="legalArticle" data-lovdata-URL="SF/forskrift/2024-10-11-3715/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) Den som har vært oppe til eksamen eller deleksamen, kan klage over formelle feil som kan ha hatt betydning for bedømmelsen av en eller flere av kandidatenes prestasjoner. Begrunnet klage må fremsettes innen tre uker etter at kandidaten blir kjent med, eller burde være kjent med det forhold som begrunner klagen.</article><article class="numberedLegalP" data-numerator="2" id="kapittel-5-paragraf-4-nummer-2">(2) Finner institusjonen eller nemnd for studentsaker at det er begått feil som kan ha hatt betydning for en eller flere av kandidatens prestasjoner eller bedømmelsen av denne, kan det bestemmes at det skal foretas ny sensur enten bare for klageren eller for alle kandidater ved vedkommende eksamen, eller at eksamen annulleres og ny eksamen avholdes.</article><article class="numberedLegalP" data-numerator="3" id="kapittel-5-paragraf-4-nummer-3">(3) Veiledning til eksamen eller andre tilsvarende arbeider kan ikke påklages etter denne paragraf.</article><article class="numberedLegalP" data-numerator="4" id="kapittel-5-paragraf-4-nummer-4">(4) Studieadministrasjonen fatter vedtak angående formelle feil. Vedtak kan påklages etter reglene i kapittel 7 Klagebehandling.</article></article></section><section class="section" data-name="kap6" id="kapittel-6" data-lovdata-URL="SF/forskrift/2024-10-11-3715/KAPITTEL_6"><h2>Kapittel 6. Grader og vitnemål</h2><article class="legalArticle" data-lovdata-URL="SF/forskrift/2024-10-11-3715/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Krav til innhold og sammensetning av bachelorgrad ved Noroff University College</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Graden bachelor oppnås på grunnlag av fullført studieprogram med et samlet omfang på 180 studiepoeng. Sammensetningen av emner må være i henhold til høyskolens gjeldende studieplaner, og med fordypning i fag, emner eller emnegruppe med minimum 90 studiepoeng.</article><article class="numberedLegalP" data-numerator="2" id="kapittel-6-paragraf-1-nummer-2">(2) Ved oppnådd bachelorgrad angis gradens faglige innhold (tilleggsbetegnelsen) på vitnemålet som følger: «Bachelor i (navn på studieprogram) (eventuell fordypning eller spesialisering)» «Bachelor of (engelsk navn på studieprogram) (engelsk navn på eventuell fordypning eller spesialisering)».</article></article><article class="legalArticle" data-lovdata-URL="SF/forskrift/2024-10-11-3715/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Krav til grad ved tildeling av samme grad på ny eller av flere grader</span></h3><article class="legalP" id="kapittel-6-paragraf-2-ledd-1">Ved tildeling av graden bachelor på ny eller på et grunnlag som helt eller delvis inkluderer en tidligere tildelt grad, må emner av til sammen minst 60 studiepoengs omfang være avlagt i tillegg til den tidligere graden. Den nye graden må ha et annet faglig tyngdepunkt enn den tidligere graden.</article></article><article class="legalArticle" data-lovdata-URL="SF/forskrift/2024-10-11-3715/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Krav til innhold og sammensetning av grad i samarbeid med andre institusjoner</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) For grad som tildeles i samarbeid med andre institusjoner (fellesgrad), gjelder ordinært de samme kravene til innhold og sammensetning av graden som til grader utstedt av Noroff University College alene og være i tråd med det til enhver tid gjeldende nasjonale regelverk.</article><article class="numberedLegalP" data-numerator="2" id="kapittel-6-paragraf-3-nummer-2">(2) Styret godkjenner samarbeidsavtaler med andre institusjoner ved etablering av felles studier og ved etablering av studier som leder fram til fellesgrad.</article></article><article class="legalArticle" data-lovdata-URL="SF/forskrift/2024-10-11-3715/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Karakterutskrift</span></h3><article class="legalP" id="kapittel-6-paragraf-4-ledd-1">Studenter som har fullført og bestått ett eller flere emner ved Noroff University College, kan få karakterutskrift. Karakterutskriften skal opplyse om emnets navn og omfang, karakter på emnet samt hvilket år og semester karakteren er oppnådd.</article></article><article class="legalArticle" data-lovdata-URL="SF/forskrift/2024-10-11-3715/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Vitnemål om fullført og bestått studieprogram skal opplyse om grunnlaget for tildeling av graden. Alle emner som inngår i studieprogrammet, skal komme frem på vitnemålet.</article><article class="numberedLegalP" data-numerator="2" id="kapittel-6-paragraf-5-nummer-2">(2) Det utstedes kun ett vitnemål for fullført og bestått studieprogram. Etter søknad kan det ved tap av vitnemål utstedes duplikat. Studenten må betale for utstedelsen av duplikat.</article><article class="numberedLegalP" data-numerator="3" id="kapittel-6-paragraf-5-nummer-3">(3) For å få utstedt vitnemål må minst 60 studiepoeng som skal inngå i graden være avlagt ved Noroff University College. Ved bachelorutdanning med et avsluttende bachelorarbeid må dette avlegges ved Noroff University College</article><article class="numberedLegalP" data-numerator="4" id="kapittel-6-paragraf-5-nummer-4">(4) Studieadministrasjonen fastsetter utformingen av karakterutskrift, vitnemål og tillegg til vitnemål (Diploma Supplement).</article></article></section><section class="section" data-name="kap7" id="kapittel-7" data-lovdata-URL="SF/forskrift/2024-10-11-3715/KAPITTEL_7"><h2>Kapittel 7. Klagebehandling</h2><article class="legalArticle" data-lovdata-URL="SF/forskrift/2024-10-11-3715/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Klagerett</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) En student har klagerett på alle enkeltvedtak fattet av Noroff University College i henhold til <a href="lov/1967-02-10/§28">forvaltningsloven § 28</a>.</article><article class="numberedLegalP" data-numerator="2" id="kapittel-7-paragraf-1-nummer-2">(2) Alle enkeltvedtak skal være skriftlige og inneholde en begrunnelse for vedtaket. Eksempler på enkeltvedtak er vedtak om opptak, vedtak om godskriving eller fritak, vedtak om annullering av eksamen, vedtak om bortvisning eller utestenging.</article><article class="numberedLegalP" data-numerator="3" id="kapittel-7-paragraf-1-nummer-3">(3) Dersom begrunnelse ikke foreligger sammen med vedtaket, kan studenten henvende seg til den som fattet vedtaket og be om begrunnelse.</article><article class="numberedLegalP" data-numerator="4" id="kapittel-7-paragraf-1-nummer-4">(4) Høyskolen skal informere studenten om klageadgang, klagefrist, klageinstans og fremgangsmåte ved klage, samt retten til å se sakens dokumenter. Denne informasjonen skal gis i alle enkeltvedtak.</article><article class="numberedLegalP" data-numerator="5" id="kapittel-7-paragraf-1-nummer-5">(5) Studenten kan få veiledning fra studieadministrasjonen til utforming av en skriftlig klage. Dersom klagen gjelder en disiplinær sanksjon, har studenten rett til å la seg bistå i alle trinn av saksbehandlingen av advokat, jf. <a href="lov/2024-03-08-9/§12-9">lov om universiteter og høyskoler § 12-9</a>.</article><article class="numberedLegalP" data-numerator="6" id="kapittel-7-paragraf-1-nummer-6">(6) En klage skal alltid rettes mot instansen som opprinnelig fattet vedtaket. Dersom klagen ikke gis medhold i første instans oversendes klagen til klageinstansen.</article></article><article class="legalArticle" data-lovdata-URL="SF/forskrift/2024-10-11-3715/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Klagefrist</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Klagefrist på alle enkeltvedtak er tre uker etter at studenten har mottatt vedtaket eller etter at studenten burde vært kjent med forholdet som begrunner klagen.</article><article class="numberedLegalP" data-numerator="2" id="kapittel-7-paragraf-2-nummer-2">(2) Dersom studenten har bedt om begrunnelse for vedtaket, gjelder klagefristen fra begrunnelsen er mottatt.</article></article><article class="legalArticle" data-lovdata-URL="SF/forskrift/2024-10-11-3715/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Klagens innhold</span></h3><article class="legalP" id="kapittel-7-paragraf-3-ledd-1">En klage må være skriftlig og inneholde informasjon om vedtaket det klages på, og endringen som ønskes i vedtaket det klages over. Klagen bør også være begrunnet. Klagen må være undertegnet og datert.</article></article><article class="legalArticle" data-lovdata-URL="SF/forskrift/2024-10-11-3715/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Klageinstans</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Styret ved Noroff University College oppretter nemnd for studentsaker i henhold til <a href="lov/2024-03-08-9/§14-1">lov om universiteter og høyskoler § 14-1</a>.</article><article class="numberedLegalP" data-numerator="2" id="kapittel-7-paragraf-4-nummer-2">(2) Ethvert enkeltvedtak fattet av Noroff University College kan påklages til høyskolens nemnd for studentsaker. Klage på karakterfastsetting skal ikke behandles av klageinstansen.</article><article class="numberedLegalP" data-numerator="3" id="kapittel-7-paragraf-4-nummer-3">(3) Ved vedtak som fattes av nemnd for studentsaker som førsteinstans er klageinstansen nasjonal felles klagenemnd. Nemnd for studentsaker behandler og treffer vedtak i henhold til <a href="lov/2024-03-08-9/kap12">kapittel 12</a> i <a href="lov/2024-03-08-9">lov om universiteter og høyskoler</a> og fatter blant annet vedtak i disse sakstyper som første instans:<ol class="defaultList" type="a"><li data-name="a." value="1"><article class="listArticle" id="kapittel-7-paragraf-4-nummer-3-punkt-1"><article class="legalP" id="kapittel-7-paragraf-4-nummer-3-punkt-1-ledd-1">Saker om inndragning av falske vitnemål eller andre falske dokumenter eller dokumenter utstedt fra falske institusjoner, og vedtak om karantenetid, jf. <a href="lov/2024-03-08-9/§12-1">lov om universiteter og høyskoler § 12-1</a>.</article></article></li><li data-name="b." value="2"><article class="listArticle" id="kapittel-7-paragraf-4-nummer-3-punkt-2"><article class="legalP" id="kapittel-7-paragraf-4-nummer-3-punkt-2-ledd-1">Saker om annullering av eksamen eller prøve, jf. <a href="lov/2024-03-08-9/§12-4">lov om universiteter og høyskoler § 12-4</a></article></article></li><li data-name="c." value="3"><article class="listArticle" id="kapittel-7-paragraf-4-nummer-3-punkt-3"><article class="legalP" id="kapittel-7-paragraf-4-nummer-3-punkt-3-ledd-1">Saker om utestenging og bortvisning, jf. <a href="lov/2024-03-08-9/§12-1">lov om universiteter og høyskoler § 12-1</a>, <a href="lov/2024-03-08-9/§12-3">§ 12-3</a>, <a href="lov/2024-03-08-9/§12-4">§ 12-4</a>, <a href="lov/2024-03-08-9/§12-5">§ 12-5</a></article></article></li><li data-name="d." value="4"><article class="listArticle" id="kapittel-7-paragraf-4-nummer-3-punkt-4"><article class="legalP" id="kapittel-7-paragraf-4-nummer-3-punkt-4-ledd-1">Saker om salærnedsettelse, jf. <a href="lov/2024-03-08-9/§12-9">lov om universiteter og høyskoler § 12-9</a>.</article></article></li></ol></article></article></section><section class="section" data-name="kap8" id="kapittel-8" data-lovdata-URL="SF/forskrift/2024-10-11-3715/KAPITTEL_8"><h2>Kapittel 8. Ikrafttredelse</h2><article class="legalArticle" data-lovdata-URL="SF/forskrift/2024-10-11-3715/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-1-ledd-1">Forskriften trer i kraft 10. april 2025. Fra samme tid oppheves <a href="forskrift/2023-01-04-701">forskrift 4. januar 2023 nr. 701 om opptak, studier, grader og eksamen ved Noroff University College AS</a>.</article></article></section></main></body></html>