<!DOCTYPE html><html lang="no"><head><title>Forskrift om europeiske samarbeidsutvalg mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-07-28-797</dd><dt class="dokid">DokumentID</dt><dd class="dokid">SF/forskrift/2000-07-28-797</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">Avd I 2000 1789</dd><dt class="dateInForce">I kraft fra</dt><dd class="dateInForce">2000-07-28</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-06-25-897">forskrift/2019-06-25-897</a> fra 2019-08-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1996-10-18-991">forskrift/1996-10-18-991</a></li><li><a href="forskrift/1996-10-18-992">forskrift/1996-10-18-992</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1996-08-23-63/§1">lov/1996-08-23-63/§1</a></li><li><a href="lov/1996-08-23-63/§2">lov/1996-08-23-63/§2</a></li><li><a href="lov/1996-08-23-63/§3">lov/1996-08-23-63/§3</a></li><li><a href="lov/1996-08-23-63/§4">lov/1996-08-23-63/§4</a></li><li><a href="lov/1967-02-10/§28">lov/1967-02-10/§28</a></li></ul></dd><dt class="titleShort">Korttittel</dt><dd class="titleShort">Forskrift om europeiske samarbeidsutvalg mv.</dd><dt class="title">Tittel</dt><dd class="title">Forskrift om europeiske samarbeidsutvalg mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. juli 2000 med hjemmel i <a href="lov/1996-08-23-63">lov av 23. august 1996 nr. 63</a> om allmenngjøring av bestemmelser i tariffavtale om europeiske samarbeidsutvalg m.v. <a href="lov/1996-08-23-63/§1">§ 1</a> første ledd, <a href="lov/1996-08-23-63/§2">§ 2</a> første og tredje ledd, <a href="lov/1996-08-23-63/§3">§ 3</a> og <a href="lov/1996-08-23-63/§4">§ 4</a> annet ledd og <a href="lov/1967-02-10">lov av 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§28">§ 28</a> tredje ledd. Fremmet av Kommunal- og regionaldepartementet. <br /><strong>EØS-henvisninger:</strong> EØS-avtalens vedlegg XVIII nr. 27 (direktiv <a href="eu/31994l0045*">1994/45/EF</a>, direktiv <a href="eu/31997l0074">1997/74/EF</a>, direktiv <a href="eu/32009l0038">2009/38/EF</a> og direktiv <a href="eu/32015l1794">2015/1794/EU</a>). <br /><strong>Endret</strong> ved <a href="forskrift/2011-06-03-570">forskrifter 3 juni 2011 nr. 570</a>, <a href="forskrift/2017-08-24-1281">24 aug 2017 nr. 1281</a>, <a href="forskrift/2019-06-25-897">25 juni 2019 nr. 897</a> (i kraft 1 aug 2019).</dd><dt class="refid">RefID</dt><dd class="refid">forskrift/2000-07-28-797</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om europeiske samarbeidsutvalg mv.</a><ul class="tocSubUl"><li><a href="#paragraf-1">§ 1. Allmenngjøring av tariffavtaler</a></li><li><a href="#paragraf-2">§ 2. Tvisteløsende organ</a></li><li><a href="#paragraf-3">§ 3. Tvisteløsningsorganets kompetanse</a></li><li><a href="#paragraf-4">§ 4. Saksbehandlingsregler</a></li><li><a href="#paragraf-5">§ 5. Sanksjoner</a></li><li><a href="#paragraf-6">§ 6. Delegering</a></li><li><a href="#paragraf-7">§ 7. Ikrafttredelse</a></li><li><a href="#kapittel-1">Vedlegg 1. Avtale mellom LO og NHO om opprettelse av europeiske samarbeidsutvalg eller tilsvarende samarbeidsformer</a></li><li><a href="#kapittel-2">Vedlegg 2. Avtale 31. januar 2011 mellom LO og NHO om europeiske samarbeidsutvalg eller tilsvarende samarbeidsformer</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-07-28-797" id="dokument"><h1>Forskrift om europeiske samarbeidsutvalg mv.</h1><article class="legalArticle" data-lovdata-URL="SF/forskrift/2000-07-28-797/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Allmenngjøring av tariffavtaler</span></h2><article class="legalP" id="paragraf-1-ledd-1">Tariffavtale av 31. januar 2011 mellom LO og NHO om opprettelse av europeiske samarbeidsutvalg eller tilsvarende samarbeidsformer (ESU-avtalen) skal gjelde i alle arbeidsforhold. ESU-avtalen gjelder likevel ikke for foretak eller konserner som er omfattet av informasjons- og konsultasjonsordninger som nevnt i <a href="forskrift/2000-07-28-797/§11">§ 11</a> i avtalen.</article><article class="legalP" id="paragraf-1-ledd-2">For foretak eller konserner som er omfattet av ordninger som nevnt i <a href="forskrift/2000-07-28-797/§11">§ 11</a> andre ledd i ESU-avtalen, skal tariffavtale av 30. november 1995 mellom LO og NHO om opprettelse av europeiske samarbeidsutvalg eller tilsvarende samarbeidsformer samt tariffavtale av 19. august 1999 mellom LO og NHO om justeringer i ovennevnte avtale (av partene kalt «justeringer i tilleggsavtale 10 til hovedavtalen») gjelde.</article><article class="legalP" id="paragraf-1-ledd-3">Reglene om reforhandling i <a href="forskrift/2000-07-28-797/§8">§ 8</a> i ESU-avtalen, gjelder likevel for alle avtaler om europeiske samarbeidsutvalg eller tilsvarende samarbeidsformer.</article><article class="changesToParent">Endret ved <a href="forskrift/2011-06-03-570">forskrifter 3 juni 2011 nr. 570</a> (i kraft 6 juni 2011), <a href="forskrift/2019-06-25-897">25 juni 2019 nr. 897</a> (i kraft 1 aug 2019).</article></article><article class="legalArticle" data-lovdata-URL="SF/forskrift/2000-07-28-797/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tvisteløsende organ</span></h2><article class="legalP" id="paragraf-2-ledd-1">Tvisteløsningsnemnd etter arbeidsmiljøloven, jf. <a href="lov/2005-06-17-62/§17-2">arbeidsmiljøloven § 17-2</a>, er tvisteløsende organ etter § 3 i <a href="lov/1996-08-23-63/§3">lov om allmenngjøring av bestemmelser i tariffavtale</a> om europeiske samarbeidsutvalg m.v.</article><article class="changesToParent">Endret ved <a href="forskrift/2017-08-24-1281">forskrift 24 aug 2017 nr. 1281</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2000-07-28-797/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tvisteløsningsorganets kompetanse</span></h2><article class="legalP" id="paragraf-3-ledd-1">Tvister som knytter seg til samarbeidsavtaler som er inngått før 22. september 1996 omfattes av nemndas kompetanse dersom avtalen ikke fastsetter egne tvisteløsningsregler. Det samme gjelder tvister som knytter seg til avtaler som er inngått i medhold av pkt. 3 i LO og NHOs avtale av 19. august 1999 , eller som er omfattet av <a href="forskrift/2000-07-28-797/§11">§ 11</a> i ESU-avtalen.</article><article class="changesToParent">Endret ved <a href="forskrift/2011-06-03-570">forskrift 3 juni 2011 nr. 570</a> (i kraft 6 juni 2011).</article></article><article class="legalArticle" data-lovdata-URL="SF/forskrift/2000-07-28-797/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Saksbehandlingsregler</span></h2><article class="legalP" id="paragraf-4-ledd-1">Det særskilte forhandlingsorgan, det europeiske samarbeidsutvalg eller tilsvarende organer og foretaket eller konsernet kan bringe inn tvister for nemnda. Dersom slike organer ikke er opprettet i Norge, kan tvister bringes inn for nemnda av et flertall av de ansatte i ett EØS-land eller fagforeninger som omfatter et flertall av de ansatte i ett EØS-land.</article><article class="legalP" id="paragraf-4-ledd-2">Når en sak bringes inn for nemnda skal det følge vedlagt en skriftlig redegjørelse for tvistens gjenstand. Begge parter i saken skal ha hatt anledning til skriftlig å uttale seg. Uttalelsene skal følge saken.</article><article class="legalP" id="paragraf-4-ledd-3">Nemnda kan beslutte at en tvist kan tas opp til behandling selv om kravene til søksmålskompetanse eller forberedende behandling ikke er oppfylt.</article><article class="legalP" id="paragraf-4-ledd-4">For nemndas saksbehandling gjelder <a href="lov/1967-02-10">forvaltningsloven av 10. februar 1967</a>.</article><article class="legalP" id="paragraf-4-ledd-5">Nemndas vedtak kan ikke påklages. Dog kan Kongen av eget tiltak beslutte å ta et vedtak av nemnda opp til overprøving og i tilfelle omgjøring.</article></article><article class="legalArticle" data-lovdata-URL="SF/forskrift/2000-07-28-797/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sanksjoner</span></h2><article class="legalP" id="paragraf-5-ledd-1">Tvisteløsningsnemnd etter arbeidsmiljøloven kan fastsette løpende tvangsmulkt for hver dag, uke eller måned som går etter utløpet av den frist som er satt for oppfyllelse av pålegg i medhold av lov om europeiske samarbeidsutvalg. Tvangsmulkt kan også fastsettes som engangsmulkt. Tvisteløsningsnemnda kan frafalle påløpt tvangsmulkt.</article><article class="changesToParent">Endret ved <a href="forskrift/2011-06-03-570">forskrifter 3 juni 2011 nr. 570</a> (i kraft 6 juni 2011), <a href="forskrift/2017-08-24-1281">24 aug 2017 nr. 1281</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2000-07-28-797/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Delegering</span></h2><article class="legalP" id="paragraf-6-ledd-1">Myndigheten til å allmenngjøre tariffavtaler om europeiske samarbeidsutvalg og til å fastsette utfyllende regler i medhold av lov om allmenngjøring av bestemmelser i tariffavtale om europeiske samarbeidsutvalg m.v. legges til departementet.</article><article class="changesToParent">Endret ved <a href="forskrift/2017-08-24-1281">forskrift 24 aug 2017 nr. 1281</a> (i kraft 1 jan 2018, tidligere § 7).</article></article><article class="legalArticle" data-lovdata-URL="SF/forskrift/2000-07-28-797/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks. Fra samme tidspunkt oppheves <a href="forskrift/1996-10-18-991">forskrift 18. oktober 1996 nr. 991</a> om allmenngjøring av tariffavtale om europeiske samarbeidsutvalg samt <a href="forskrift/1996-10-18-992">forskrift 18. oktober 1996 nr. 992</a> til lov om allmenngjøring av bestemmelser i tariffavtale om europeiske samarbeidsutvalg m.v.</article><article class="changesToParent">Endret ved <a href="forskrift/2017-08-24-1281">forskrift 24 aug 2017 nr. 1281</a> (i kraft 1 jan 2018, tidligere § 8).</article></article><section class="section" data-name="vedlegg1" id="kapittel-1" data-lovdata-URL="SF/forskrift/2000-07-28-797/KAPITTEL_1"><h2>Vedlegg 1. Avtale mellom LO og NHO om opprettelse av europeiske samarbeidsutvalg eller tilsvarende samarbeidsformer</h2><article class="changesToParent">Vedlegget er tilføyd ved rettelse til forskriften i Lovtidend nr. 21/2000.</article><article class="defaultP">I</article><article class="legalP" id="kapittel-1-ledd-1">I Hovedavtalens kap. XIV, Konsernutvalg, gjøres følgende endringer:</article><article class="defaultP">4. ledd omarbeides og gis følgende ordlyd:</article><article class="legalP" id="kapittel-1-ledd-2">NHO og LO er enige om at det også i foretak eller konserner med virksomhet i flere land er behov for kontakt- og samarbeidsordninger.</article><article class="legalP" id="kapittel-1-ledd-3">I lys av dette har partene inngått egen avtale om slike samarbeidsordninger.</article><article class="legalP" id="kapittel-1-ledd-4">Avtalen bygger på EU-direktiv <a href="eu/31994l0045*">94/45/EF</a> om opprettelse av europeiske samarbeidsutvalg eller tilsvarende samarbeidsformer. Partene er enige om at de prinsipper Hovedavtalen bygger på i § 9-1 og i Del B skal være retningsgivende også for praktiseringen av denne avtale.</article><article class="legalP" id="kapittel-1-ledd-5">Avtalen inntas som Tilleggsavtale X til denne hovedavtale.</article><article class="defaultP">5. ledd strykes.</article><article class="defaultP">Merknaden og Protokolltilførselen i kap. XIV beholdes.</article><article class="defaultP">II<p class="leddfortsettelse">Tilleggsavtale X</p></article><article class="defaultP"><a href="forskrift/2000-07-28-797/§1">§ 1</a>. <i>Formål</i></article><article class="legalP" id="kapittel-1-ledd-6">Formålet med denne avtale er å bedre de ansattes konsultasjons- og informasjonsrettigheter i foretak og konserner med virksomhet innenfor EØS-området, og derved videreføre til disse foretak de gode samarbeidsrelasjoner som er utviklet i avtaleverk og praksis i norsk arbeidsliv.</article><article class="defaultP"><a href="forskrift/2000-07-28-797/§2">§ 2</a>. <i>Anvendelsesområde</i></article><article class="legalP" id="kapittel-1-ledd-7">Avtalen gjelder for alle grupper ansatte i norske virksomheter som fyller følgende vilkår:<ol class="defaultList" type="a"><li data-name="a." value="1"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">norske foretak med minst 1000 ansatte innenfor EØS og med minst 150 ansatte i hvert av minst to EØS-land, heretter kalt fellesskapsforetak,</article></article></li><li data-name="b." value="2"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">konserner/grupper av foretak med kontrollerende selskap i Norge og med minst 1000 ansatte innenfor EØS, når konsernet omfatter minst to foretak i forskjellige EØS-land som hvert sysselsetter minst 150 arbeidstakere.</article></article></li></ol></article><article class="legalP" id="kapittel-1-ledd-8">Avtalen får, med hensyn til valgordninger og ellers så langt den passer, også anvendelse på norsk virksomhet eller datterselskap som omfattes av del av fellesskapsrettslig virksomhet med utenlandsk hovedadministrasjon eller kontrollerende selskap, i den utstrekning norske virksomheter skal inngå i konsernets samarbeidsordninger. Blir det på grunn av konflikt mellom norsk og utenlandsk lovgivning eller ved beslutning i det utenlandske konsern/kontrollerende selskap aktuelt å utpeke et norsk datterselskap til å ivareta forpliktelsene etter denne avtale, gjelder avtalen fullt ut for datterselskapet. I tilfelle utenlandsk hovedadministrasjon/kontrollerende selskap ligger utenfor EØS og det ikke er utpekt en representant med ansvar for gjennomføringen av denne avtale, påligger dette ansvar norsk datterselskap dersom det er dette selskap som sysselsetter flest arbeidstakere blant virksomhetene innenfor EØS.</article><article class="legalP" id="kapittel-1-ledd-9">Begrepene konsern og kontrollerende foretak i denne avtale bygger på definisjonene i <a href="lov/1997-06-13-44/§1-2">aksjelovens § 1-2</a>. Med kontrollerende foretak forstås den virksomhet som i henhold til disse definisjoner utøver bestemmende innflytelse over de øvrige enheter. Dersom konflikt mellom norsk og utenlandsk lovgivning medfører at to eller flere foretak innen et konsern kan betraktes som kontrollerende, skal det foretak som har rett til å utpeke mer enn halvparten av medlemmene i det annet (de andre) foretaks styrende organer anses som det kontrollerende, med mindre det godtgjøres at et annet foretak har bestemmende innflytelse av andre grunner.</article><article class="legalP" id="kapittel-1-ledd-10">Begrepet «ansatt» omfatter det antall ansatte, herunder deltidsansatte, som er sysselsatt på det tidspunkt anmodning fremsettes om å opprette europeisk samarbeidsutvalg. Dersom gjennomsnittlig antall arbeidstakere, medregnet deltidsansatte, i de to foregående år har vært høyere enn på det tidspunkt anmodningen fremsettes, legges dette antall til grunn.</article><article class="defaultP"><a href="forskrift/2000-07-28-797/§3">§ 3</a>. <i>Opprettelse av samarbeidsordning</i></article><article class="legalP" id="kapittel-1-ledd-11">I foretak og konserner med slik struktur og størrelse som nevnt i <a href="forskrift/2000-07-28-797/§2">§ 2</a> kan det anmodes om forhandlinger om opprettelse av europeisk samarbeidsutvalg, heretter kalt ESU, eller om andre samarbeidsformer som sikrer informasjon til og konsultasjon med de ansatte over landegrensene.</article><article class="legalP" id="kapittel-1-ledd-12">Slik anmodning kan fremsettes skriftlig av foretakets/konsernets sentrale ledelse i Norge (heretter kalt ledelsen), eller av minst 100 ansatte eller deres representanter i minst to virksomheter i minst to forskjellige EØS-land.</article><article class="legalP" id="kapittel-1-ledd-13">Forhandlingene skal omfatte alle ansatte i virksomheter eller datterselskaper i EØS-land, også dem med færre enn 150 ansatte der dette ikke er i strid med annet lands nasjonale lover eller avtaler, når vilkårene ellers etter <a href="forskrift/2000-07-28-797/§2">§ 2</a> er oppfylt. Ledelsen er ansvarlig for å tilrettelegge og bekoste forhandlingene, herunder å sørge for nødvendig oversettelse av dokumenter og tolkning, samt for å gjennomføre og finansiere den permanente samarbeidsordning partene kommer frem til, jfr. <a href="forskrift/2000-07-28-797/§6">§ 6</a> nr. 6. Dersom utenlandsk konsern har flere enn ett datterselskap i Norge, kan det avtales ordninger som letter kontakten mellom de(n) norske representanten(e) i ESU og de ansatte i datterselskapene i forbindelse med møter i ESU.</article><article class="legalP" id="kapittel-1-ledd-14">Der selskapsstrukturen gjør det naturlig å forankre samarbeidsordningene på andre nivåer enn den sentrale ledelse, f.eks på divisjons- eller regionnivå, skal dette ikke svekke de ansattes rettigheter til informasjon/konsultasjon etter denne avtale om forhold som angår konsernets samlede virksomhet.</article><article class="defaultP"><a href="forskrift/2000-07-28-797/§4">§ 4</a>. <i>Fremgangsmåten ved ordningens etablering</i></article><article class="legalP" id="kapittel-1-ledd-15">Ledelsen er ansvarlig for gjennomføringen av forhandlingene etter følgende regler:<ol class="defaultList" type="a"><li data-name="a." value="1"><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">Representanter for de ansatte i Norge og i de nasjonale enheter innenfor EØS danner et særlig forhandlingsutvalg, heretter kalt SFU, som skal forhandle med ledelsen om opprettelse av ESU eller andre samarbeidsformer.</article></article></li><li data-name="b." value="2"><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">SFU skal ha minst tre og høyst 17 medlemmer. Utvalgets sammensetning skal sikre at hvert land der foretaket/konsernet driver en eller flere virksomheter, har minst en representant. I tillegg skal det sikres ytterligere representasjon i forhold til antall ansatte i de enkelte nasjonale enheter. Antall tilleggsrepresentanter og fordelingen på virksomhetene bestemmes, innenfor den fastsatte totalramme, av representanter for de ansatte i foretaket/konsernet etter drøftelser med de tillitsvalgte i de nasjonale enheter.</article></article></li><li data-name="c." value="3"><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">Medlemmene i SFU utpekes eller velges av og blant de ansatte i fellesskapsforetaket og dets virksomheter, eller i konsernet, etter følgende regler: <ul class="defaultList"><li data-name="-" value="0"><article class="listArticle" id="kapittel-1-ledd-15-punkt-3-ledd-1-punkt-1"><article class="legalP" id="kapittel-1-ledd-15-punkt-3-ledd-1-punkt-1-ledd-1">ansatte i Norge velger sin(e) representant(er) enten ved skriftlig og hemmelig valg etter de regler som er fastsatt i Hovedavtalens § 12-3 eller, i virksomheter der dette ikke passer, i henhold til valgreglene for ansattes representasjon etter aksjeloven.</article><article class="legalP" id="kapittel-1-ledd-15-punkt-3-ledd-1-punkt-1-ledd-2">Uenighet om fremgangsmåten ved valgene, eller klage over deres gjennomføring, avgjøres av Bedriftsdemokratinemnda.</article></article></li><li data-name="-" value="0"><article class="listArticle" id="kapittel-1-ledd-15-punkt-3-ledd-1-punkt-2"><article class="legalP" id="kapittel-1-ledd-15-punkt-3-ledd-1-punkt-2-ledd-1">ansatte i utenlandske datterselskaper velger sine representanter i henhold til de regler som følger av lov, avtale eller praksis i datterselskapenes hjemland.</article></article></li></ul></article></article></li><li data-name="d." value="4"><article class="listArticle" id="kapittel-1-ledd-15-punkt-4"><article class="legalP" id="kapittel-1-ledd-15-punkt-4-ledd-1">SFU underretter både den sentrale ledelse og ledelsen i de nasjonale enheter om utvalgets sammensetning.</article></article></li><li data-name="e." value="5"><article class="listArticle" id="kapittel-1-ledd-15-punkt-5"><article class="legalP" id="kapittel-1-ledd-15-punkt-5-ledd-1">Ledelsen innkaller innen tre måneder utvalget til forhandlingsmøte med sikte på å etablere ESU eller annen form for samarbeidsordning.</article><article class="legalP" id="kapittel-1-ledd-15-punkt-5-ledd-2">Ledelsen i de nasjonale enheter skal underrettes om dette.</article></article></li><li data-name="f." value="6"><article class="listArticle" id="kapittel-1-ledd-15-punkt-6"><article class="legalP" id="kapittel-1-ledd-15-punkt-6-ledd-1">SFU har rett til å la seg bistå av sakkyndige etter eget valg. Ledelsen har plikt til å dekke omkostningene ved en slik sakkyndig. Dekning utover dette kan avtales mellom partene.</article></article></li><li data-name="g." value="7"><article class="listArticle" id="kapittel-1-ledd-15-punkt-7"><article class="legalP" id="kapittel-1-ledd-15-punkt-7-ledd-1">Under forhandlingene kan partene etter anmodning få råd og veiledning av sine organisasjoner der slike finnes. Det samme gjelder dersom det etter inngåelsen oppstår tvil om rekkevidden av den inngåtte avtale.</article></article></li><li data-name="h." value="8"><article class="listArticle" id="kapittel-1-ledd-15-punkt-8"><article class="legalP" id="kapittel-1-ledd-15-punkt-8-ledd-1">SFUs beslutning om å inngå avtale om samarbeidsordninger etter <a href="forskrift/2000-07-28-797/§3">§ 3</a> må ha tilslutning blant et flertall av utvalgets medlemmer.</article><article class="legalP" id="kapittel-1-ledd-15-punkt-8-ledd-2">SFU kan med minst to tredeler av stemmene beslutte å ikke innlede forhandlinger eller å avbryte forhandlinger som allerede er påbegynt etter nærværende avtale.</article><article class="legalP" id="kapittel-1-ledd-15-punkt-8-ledd-3">Ny anmodning om å innkalle SFU kan tidligst fremsettes to år etter nevnte beslutning, med mindre partene i foretaket/konsernet blir enige om en kortere frist.</article></article></li></ol></article><article class="defaultP"><a href="forskrift/2000-07-28-797/§5">§ 5</a>. <i>Avtalens innhold</i><ol class="defaultList" type="a"><li data-name="a." value="1"><article class="listArticle" id="kapittel-1-ledd-15-punkt-9"><article class="legalP" id="kapittel-1-ledd-15-punkt-9-ledd-1">Partene skal gjennom avtalen om ESU eller andre samarbeidsordninger ivareta de ansattes behov for relevant og regelmessig informasjon, og for en direkte dialog med ledelsen, i saker som angår konsernet eller fellesskapsforetaket som helhet og som er av grenseoverskridende natur, jfr. <a href="forskrift/2000-07-28-797/§1">§ 1</a>.</article><article class="legalP" id="kapittel-1-ledd-15-punkt-9-ledd-2">De løsninger og prosedyrer som velges skal ta hensyn til foretakets/konsernets organisasjonsstruktur og ledelsesformer, og den bedriftskultur og samarbeidstradisjon som finnes. De skal legge til rette for et godt og tillitsfullt forhold mellom ledelsen og de ansatte, der de ansatte med sin erfaring og innsikt skal være med på å skape de økonomiske forutsetninger for foretakets fortsatte utvikling, og for trygge og gode arbeidsforhold til beste for foretaket og de ansatte.</article></article></li><li data-name="b." value="2"><article class="listArticle" id="kapittel-1-ledd-15-punkt-10"><article class="legalP" id="kapittel-1-ledd-15-punkt-10-ledd-1">Avtalen mellom partene skal være skriftlig, og i det minste <ol class="defaultList" type="1"><li data-name="1." value="1"><article class="listArticle" id="kapittel-1-ledd-15-punkt-10-ledd-1-punkt-1"><article class="legalP" id="kapittel-1-ledd-15-punkt-10-ledd-1-punkt-1-ledd-1">angi de land og selskapsenheter som omfattes</article></article></li><li data-name="2." value="2"><article class="listArticle" id="kapittel-1-ledd-15-punkt-10-ledd-1-punkt-2"><article class="legalP" id="kapittel-1-ledd-15-punkt-10-ledd-1-punkt-2-ledd-1">fastlegge ESUs sammensetning, medlemstall og fordeling av plassene, dets kompetanse og arbeidsmåte, samt funksjonstid. For eventuell annen samarbeidsmodell skal omfang og innhold bestemmes, samt på hvilke områder og i hvilket omfang informasjon skal gis og konsultasjoner holdes.</article></article></li><li data-name="3." value="3"><article class="listArticle" id="kapittel-1-ledd-15-punkt-10-ledd-1-punkt-3"><article class="legalP" id="kapittel-1-ledd-15-punkt-10-ledd-1-punkt-3-ledd-1">fastsette sted, hyppighet og varighet for ESUs møter, herunder eventuelle formøter i tilknytning til ESUs møter.</article></article></li><li data-name="4." value="4"><article class="listArticle" id="kapittel-1-ledd-15-punkt-10-ledd-1-punkt-4"><article class="legalP" id="kapittel-1-ledd-15-punkt-10-ledd-1-punkt-4-ledd-1">inneholde budsjett for ESUs eller samarbeidsordningens virksomhet</article></article></li><li data-name="5." value="5"><article class="listArticle" id="kapittel-1-ledd-15-punkt-10-ledd-1-punkt-5"><article class="legalP" id="kapittel-1-ledd-15-punkt-10-ledd-1-punkt-5-ledd-1">angi avtalens varighet og fremgangsmåten for reforhandlinger.</article></article></li></ol></article></article></li></ol></article><article class="defaultP"><a href="forskrift/2000-07-28-797/§6">§ 6</a>. <i>ESUs praktiske arbeid</i></article><article class="legalP" id="kapittel-1-ledd-16">Medlemmene i ESU velges eller utpekes av og blant de ansatte i henhold til <a href="forskrift/2000-07-28-797/§4">§ 4</a> c, med mindre annet avtales.</article><article class="legalP" id="kapittel-1-ledd-17">Hvis ikke partene bestemmer noe annet, består utvalget av minst tre og høyst 30 medlemmer.</article><article class="legalP" id="kapittel-1-ledd-18">Der utvalgets størrelse tilsier det, kan det velges et arbeidsutvalg på høyst tre medlemmer.</article><article class="legalP" id="kapittel-1-ledd-19">ESU har krav på å møte ledelsen minst en gang i året for å bli informert og konsultert om fellesskapsforetakets/konsernets utvikling og fremtidsperspektiver på grunnlag av en rapport utarbeidet av ledelsen.</article><article class="legalP" id="kapittel-1-ledd-20">Det er forøvrig partene som bestemmer området for ESUs virksomhet og de saker som skal behandles.</article><article class="legalP" id="kapittel-1-ledd-21">Hvis ikke annet avtales gjelder følgende grunnregler for ESUs virksomhet:<ol class="defaultList" type="1"><li data-name="1." value="1"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">På møtene behandles <ul class="defaultList"><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-1"><article class="legalP" id="kapittel-1-ledd-21-punkt-1-ledd-1-punkt-1-ledd-1">fellesskapsforetakets/konsernets struktur</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-2"><article class="legalP" id="kapittel-1-ledd-21-punkt-1-ledd-1-punkt-2-ledd-1">den økonomiske og finansielle situasjon</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-3"><article class="legalP" id="kapittel-1-ledd-21-punkt-1-ledd-1-punkt-3-ledd-1">forventet utvikling når det gjelder aktiviteter, produksjon og salg</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-4"><article class="legalP" id="kapittel-1-ledd-21-punkt-1-ledd-1-punkt-4-ledd-1">sysselsettingssituasjonen og dens antatte utvikling</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-5"><article class="legalP" id="kapittel-1-ledd-21-punkt-1-ledd-1-punkt-5-ledd-1">investeringer</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-6"><article class="legalP" id="kapittel-1-ledd-21-punkt-1-ledd-1-punkt-6-ledd-1">vesentlige endringer i konsernets organisasjon</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-7"><article class="legalP" id="kapittel-1-ledd-21-punkt-1-ledd-1-punkt-7-ledd-1">innføring av nye arbeidsmetoder eller produksjonsprosesser</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-8"><article class="legalP" id="kapittel-1-ledd-21-punkt-1-ledd-1-punkt-8-ledd-1">planer om produksjonsoverføringer, fusjon, fisjon, reduksjoner, hel eller delvis nedlegging av virksomheter</article></article></li><li data-name="-" value=""><article class="listArticle" id="kapittel-1-ledd-21-punkt-1-ledd-1-punkt-9"><article class="legalP" id="kapittel-1-ledd-21-punkt-1-ledd-1-punkt-9-ledd-1">masseoppsigelser.</article></article></li></ul></article></article></li><li data-name="2." value="2"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">I spesielle situasjoner der de ansattes interesser i vesentlig grad blir berørt, særlig ved flytting eller nedleggelse av virksomheter eller masseoppsigelser, har ESUs arbeidsutvalg, eller der hvor slikt ikke er opprettet, hele ESU, rett til å kreve møte med konsernets ledelse eller annet passende ledelsesnivå med selvstendig myndighet til å avgjøre saken, jfr. <a href="forskrift/2000-07-28-797/§3">§ 3</a>, 4. ledd. Avholdes møtet med ESUs arbeidsutvalg, kan også de medlemmer av ESU som representerer de virksomheter som blir direkte berørt av de planlagte tiltak, være tilstede.</article><article class="legalP" id="kapittel-1-ledd-21-punkt-2-ledd-2">Slikt møte skal avholdes så raskt som mulig på grunnlag av en rapport fra ledelsen. Ved møtets slutt eller så snart som mulig deretter har ESU/arbeidsutvalget rett til å avgi uttalelse om rapporten. Uttalelsen skal ligge ved saksdokumentene under den videre behandling med mindre særlige grunner ikke gjør dette mulig.</article></article></li><li data-name="3." value="3"><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">Dersom partene har avtalt formøter i henhold til <a href="forskrift/2000-07-28-797/§5">§ 5</a> b har de ansattes representanter rett til å samles uten at ledelsen er til stede.</article></article></li><li data-name="4." value="4"><article class="listArticle" id="kapittel-1-ledd-21-punkt-4"><article class="legalP" id="kapittel-1-ledd-21-punkt-4-ledd-1">Med forbehold om eventuell pålagt taushetsplikt skal ESUs medlemmer informere foretakets/konsernets tillitsvalgte om innholdet i og resultatet av møtene. I virksomheter der det ikke finnes tillitsvalgte, skal de ansatte informeres.</article></article></li><li data-name="5." value="5"><article class="listArticle" id="kapittel-1-ledd-21-punkt-5"><article class="legalP" id="kapittel-1-ledd-21-punkt-5-ledd-1">ESU eller arbeidsutvalget kan søke bistand av eksperter etter eget valg dersom det finner dette nødvendig for å utføre sine oppgaver. Ledelsen kan bestemme at bare en slik ekspert skal få sine utgifter dekket av foretaket/konsernet.</article></article></li><li data-name="6." value="6"><article class="listArticle" id="kapittel-1-ledd-21-punkt-6"><article class="legalP" id="kapittel-1-ledd-21-punkt-6-ledd-1">Utgiftene til ESUs drift dekkes av ledelsen. Det skal stilles tilstrekkelige ressurser og utstyr til rådighet for utvalget, slik at oppgavene kan bli forsvarlig ivaretatt.</article><article class="legalP" id="kapittel-1-ledd-21-punkt-6-ledd-2">Ledelsen skal særlig sørge for en forsvarlig tilrettelegging av møtene, og betale medlemmenes reise- og oppholdsutgifter.</article><article class="legalP" id="kapittel-1-ledd-21-punkt-6-ledd-3">I nødvendig omfang skal det sørges for oversettelse av dokumenter og tolking under møtene.</article></article></li><li data-name="7." value="7"><article class="listArticle" id="kapittel-1-ledd-21-punkt-7"><article class="legalP" id="kapittel-1-ledd-21-punkt-7-ledd-1">Dersom det i foretaket/konsernet er avtalt andre samarbeidsordninger, gjelder ovenstående grunnregler så langt de passer i den utstrekning ikke annet følger av partenes avtale.</article></article></li></ol></article><article class="defaultP"><a href="forskrift/2000-07-28-797/§7">§ 7</a>. <i>Reforhandlinger</i></article><article class="legalP" id="kapittel-1-ledd-22">Avtale om ESU eller andre samarbeidsordninger kan kreves reforhandlet av begge parter ved avtaleperiodens utløp, eller i perioden dersom vesentlige endringer i antall ansatte eller i foretakets/konsernets struktur tilsier det.</article><article class="legalP" id="kapittel-1-ledd-23">Eventuelle forhandlinger føres direkte av det europeiske samarbeidsutvalg, samt om nødvendig representanter for eventuelle nye arbeidstakergrupper, uten forutgående valg av et særskilt forhandlingsutvalg etter <a href="forskrift/2000-07-28-797/§4">§ 4</a>.</article><article class="defaultP"><a href="forskrift/2000-07-28-797/§8">§ 8</a>. <i>Taushetsplikt</i></article><article class="legalP" id="kapittel-1-ledd-24">Medlemmene av SFU og ESU samt eventuelle eksperter som bistår disse organer, plikter å bevare taushet om opplysninger gitt av ledelsen når dette blir uttrykkelig forlangt. Tilsvarende plikt påhviler deltakere i andre samarbeidsordninger som opprettes i medhold av denne avtale.</article><article class="defaultP"><a href="forskrift/2000-07-28-797/§9">§ 9</a>. <i>Frister for forhandlingenes avslutning m.v.</i></article><article class="legalP" id="kapittel-1-ledd-25">Forhandlinger om samarbeidsordninger som i medhold av foranstående regler har pågått i to år uten at partene er blitt enige om en avtale, skal avsluttes. De kan etter partenes felles beslutning også avsluttes tidligere, dersom det ikke er mulig å oppnå enighet.</article><article class="legalP" id="kapittel-1-ledd-26">I slike tilfelle, eller hvis ledelsen avviser å innlede forhandlinger innen en frist på seks måneder fra anmodning er fremsatt etter <a href="forskrift/2000-07-28-797/§3">§ 3</a>, bringes saken inn for Bedriftsdemokratinemnda. Nemnda skal, med en frist på seks måneder, pålegge ledelsen å opprette et europeisk samarbeidsutvalg. Nemnda fastlegger utvalgets struktur og oppgaver i henhold til <a href="forskrift/2000-07-28-797/§5">§ 5</a> og <a href="forskrift/2000-07-28-797/§6">§ 6</a>.</article><article class="defaultP"><a href="forskrift/2000-07-28-797/§10">§ 10</a>. <i>Tvistebehandling</i></article><article class="legalP" id="kapittel-1-ledd-27">Uenighet om innholdet i eller rekkevidden av denne avtale avgjøres av Bedriftsdemokratinemnda. Det samme gjelder uenighet om forståelsen eller rekkevidden av avtaler inngått i fellesskapsforetak/konsern om ESU eller andre samarbeidsordninger, herunder spørsmål knyttet til rekkevidden av pålagt taushetsplikt eller omfanget av ledelsens informasjonsplikt.</article><article class="defaultP"><a href="forskrift/2000-07-28-797/§11">§ 11</a>. <i>Forholdet til andre avtaler</i></article><article class="legalP" id="kapittel-1-ledd-28">Forpliktelsene etter denne avtale gjelder ikke for informasjons- og konsultasjonsordninger som før avtalens ikrafttredelse er etablert for alle ansatte i foretak/konserner som omfattes av <a href="forskrift/2000-07-28-797/§2">§ 2</a>. Slike ordninger gjelder inntil den utløpsdato de selv fastsetter, og kan deretter fornyes av partene i fellesskap uten hensyn til bestemmelsene i denne avtale. Blir partene ikke enige om fornyelse, gjelder bestemmelsene og fristene i denne avtale fra ordningenes utløpsdato.</article><article class="legalP" id="kapittel-1-ledd-29">Uenighet om grunnlaget for eller rekkevidden av avtaler som nevnt i første ledd kan bringes inn for Bedriftsdemokratinemnda til avgjørelse i medhold av <a href="forskrift/2000-07-28-797/§10">§ 10</a>, med mindre partene i avtalen har fastsatt andre tvisteløsningsmekanismer.</article><article class="legalP" id="kapittel-1-ledd-30">Denne avtale berører ikke de rettigheter og plikter som forøvrig gjelder mellom partene i arbeidslivet som følge av norske lover eller avtaler.</article><article class="defaultP"><a href="forskrift/2000-07-28-797/§12">§ 12</a>. <i>Ikrafttredelse</i></article><article class="legalP" id="kapittel-1-ledd-31">Denne avtale trer i kraft 22. september 1996.</article></section><section class="section" data-name="vedlegg2" id="kapittel-2" data-lovdata-URL="SF/forskrift/2000-07-28-797/KAPITTEL_2"><h2>Vedlegg 2. Avtale 31. januar 2011 mellom LO og NHO om europeiske samarbeidsutvalg eller tilsvarende samarbeidsformer</h2><article class="changesToParent">Vedlegget endret ved <a href="forskrift/2011-06-03-570">forskrift 3 juni 2011 nr. 570</a> (i kraft 6 juni 2011).</article><article class="defaultP"><i>Tilleggsavtale VIII. Avtale om europeiske samarbeidsutvalg eller tilsvarende samarbeidsformer</i></article><article class="defaultP"><a href="forskrift/2000-07-28-797/§1">§ 1</a>. <i>Formål</i></article><article class="legalP" id="kapittel-2-ledd-1">Formålet med denne avtale er å bedre de ansattes konsultasjons- og informasjonsrettigheter i foretak og konserner med virksomhet innenfor EØS-området, og derved videreføre til disse foretak de gode samarbeidsrelasjoner som er utviklet i avtaleverk og praksis i norsk arbeidsliv.</article><article class="legalP" id="kapittel-2-ledd-2">Informasjon og konsultasjon skal tilrettelegges på en slik måte at de virker effektivt, og at de gjør det mulig for foretak og konserner å treffe beslutninger på en effektiv måte.</article><article class="defaultP"><a href="forskrift/2000-07-28-797/§2">§ 2</a>. <i>Definisjoner og anvendelsesområde</i></article><article class="legalP" id="kapittel-2-ledd-3">Avtalen gjelder for alle grupper ansatte i norske virksomheter som fyller følgende vilkår:</article><article class="legalP" id="kapittel-2-ledd-4">Norske foretak med minst 1&#xa0;000 ansatte innenfor EØS og med minst 150 ansatte i hvert av minst to EØS-land, heretter kalt fellesskapsforetak, konserner/grupper av foretak med kontrollerende selskap i Norge og med minst 1&#xa0;000 ansatte innenfor EØS, når konsernet omfatter minst to foretak i forskjellige EØS-land som hvert sysselsetter minst 150 arbeidstakere.</article><article class="legalP" id="kapittel-2-ledd-5">Avtalen får, med hensyn til valgordninger og ellers så langt den passer, også anvendelse på norsk virksomhet eller datterselskap som omfattes av del av fellesskapsrettslig virksomhet med utenlandsk hovedadministrasjon eller kontrollerende selskap, i den utstrekning norske virksomheter skal inngå i konsernets samarbeidsordninger.</article><article class="legalP" id="kapittel-2-ledd-6">Blir det på grunn av konflikt mellom norsk og utenlandsk lovgivning eller ved beslutning i det utenlandske konsern/kontrollerende selskap aktuelt å utpeke et norsk datterselskap til å ivareta forpliktelsene etter denne avtale, gjelder avtalen fullt ut for datterselskapet.</article><article class="legalP" id="kapittel-2-ledd-7">I tilfelle utenlandsk hovedadministrasjon/kontrollerende selskap ligger utenfor EØS og det ikke er utpekt en representant med ansvar for gjennomføringen av denne avtale, påligger dette ansvar norsk datterselskap dersom det er dette selskap som sysselsetter flest arbeidstakere blant virksomhetene innenfor EØS.</article><article class="legalP" id="kapittel-2-ledd-8">Begrepene <i>konsern</i> og <i>kontrollerende foretak</i> i denne avtale bygger på definisjonene i <a href="lov/1997-06-13-44/§1-2">aksjelovens § 1-2</a>. Med kontrollerende foretak forstås den virksomhet som i henhold til disse definisjoner utøver bestemmende innflytelse over de øvrige enheter.</article><article class="legalP" id="kapittel-2-ledd-9">Dersom konflikt mellom norsk og utenlandsk lovgivning medfører at to eller flere foretak innen et konsern kan betraktes som kontrollerende, skal det foretak som har rett til å utpeke mer enn halvparten av medlemmene i det annet (de andre) foretaks styrende organer anses som det kontrollerende, med mindre det godtgjøres at et annet foretak har bestemmende innflytelse av andre grunner.</article><article class="legalP" id="kapittel-2-ledd-10">Begrepet <i>«ansatt»</i> omfatter det antall ansatte, herunder deltidsansatte, som er sysselsatt på det tidspunkt anmodning fremsettes om å opprette europeisk samarbeidsutvalg.</article><article class="legalP" id="kapittel-2-ledd-11">Dersom gjennomsnittlig antall arbeidstakere, medregnet deltidsansatte, i de to foregående år har vært høyere enn på det tidspunkt anmodningen fremsettes, legges dette antall til grunn.</article><article class="legalP" id="kapittel-2-ledd-12">I denne avtalen skal begrepet <i>«informasjon»</i> bety de opplysninger arbeidsgiver gir arbeidstakernes representanter for at de kan sette seg inn i saken og undersøke den. Informasjonen skal gis på et slikt tidspunkt, på en slik måte og med et slikt innhold som gjør det mulig for arbeidstakernes representanter å foreta en grundig vurdering av de mulige virkningene, og ved behov forberede konsultasjon med det relevante organ i et foretak som omfatter virksomhet i flere EØS-land.</article><article class="legalP" id="kapittel-2-ledd-13">I denne avtalen skal begrepet <i>«konsultasjon»</i> bety utveksling av synspunkter mellom representanter for arbeidstakerne og ledelsen på et slikt tidspunkt, på en slik måte og med et slikt innhold som gjør det mulig for arbeidstakernes representanter å uttale seg om det foreslåtte tiltaket innen rimelig tid, basert på den informasjon de har mottatt.</article><article class="legalP" id="kapittel-2-ledd-14">Saker er å anse som <i>«grenseoverskridende»</i> når de angår hele konsernet eller fellesskapsforetaket, eller minst to virksomheter eller bedrifter/enheter i forskjellige EØS-land.</article><article class="defaultP"><a href="forskrift/2000-07-28-797/§3">§ 3</a>. <i>Opprettelse av samarbeidsordning</i></article><article class="legalP" id="kapittel-2-ledd-15">I foretak og konserner med slik struktur og størrelse som nevnt i <a href="forskrift/2000-07-28-797/§2">§ 2</a> kan det anmodes om forhandlinger om opprettelse av europeisk samarbeidsutvalg, heretter kalt ESU, eller om andre samarbeidsformer som sikrer informasjon til og konsultasjon med de ansatte over landegrensene.</article><article class="legalP" id="kapittel-2-ledd-16">Ledelsen i hver virksomhet plikter på forespørsel fra arbeidstakernes representanter å fremlegge informasjon om foretakets eller konsernets struktur, antall ansatte og annen informasjon som er nødvendig for å kreve forhandlinger.</article><article class="legalP" id="kapittel-2-ledd-17">Anmodning om forhandlinger kan fremsettes skriftlig av foretakets/konsernets sentrale ledelse i Norge (heretter kalt ledelsen), eller av minst 100 ansatte eller deres representanter i minst to virksomheter i minst to forskjellige EØS-land.</article><article class="legalP" id="kapittel-2-ledd-18">Forhandlingene skal omfatte alle ansatte i virksomheter eller datterselskaper i EØS-land, også dem med færre enn 150 ansatte der dette ikke er i strid med annet lands nasjonale lover eller avtaler, når vilkårene ellers etter <a href="forskrift/2000-07-28-797/§2">§ 2</a> er oppfylt.</article><article class="legalP" id="kapittel-2-ledd-19">Ledelsen er ansvarlig for å tilrettelegge og bekoste forhandlingene, herunder å sørge for nødvendig oversettelse av dokumenter og tolkning, samt for å gjennomføre og finansiere den permanente samarbeidsordning partene kommer frem til, jf. <a href="forskrift/2000-07-28-797/§6">§ 6</a> nr. 6.</article><article class="legalP" id="kapittel-2-ledd-20">Dersom utenlandsk konsern har flere enn ett datterselskap i Norge, kan det avtales ordninger som letter kontakten mellom de(n) norske representanten(e) i ESU og de ansatte i datterselskapene i forbindelse med møter i ESU.</article><article class="legalP" id="kapittel-2-ledd-21">Der selskapsstrukturen gjør det naturlig å forankre samarbeidsordningene på andre nivåer enn den sentrale ledelse, f.eks. på divisjons- eller regionnivå, skal dette ikke svekke de ansattes rettigheter til informasjon/konsultasjon etter denne avtale om forhold som angår konsernets samlede virksomhet.</article><article class="defaultP"><a href="forskrift/2000-07-28-797/§4">§ 4</a>. <i>Fremgangsmåten ved ordningens etablering</i></article><article class="legalP" id="kapittel-2-ledd-22">Ledelsen er ansvarlig for gjennomføringen av forhandlingene etter følgende regler:<ol class="defaultList" type="a"><li data-name="a." value="1"><article class="listArticle" id="kapittel-2-ledd-22-punkt-1"><article class="legalP" id="kapittel-2-ledd-22-punkt-1-ledd-1">Representanter for de ansatte i Norge og i de nasjonale enheter innenfor EØS danner et særlig forhandlingsutvalg, heretter kalt SFU, som skal forhandle med ledelsen om opprettelse av ESU eller andre samarbeidsformer.</article></article></li><li data-name="b." value="2"><article class="listArticle" id="kapittel-2-ledd-22-punkt-2"><article class="legalP" id="kapittel-2-ledd-22-punkt-2-ledd-1">Medlemmene av det særlige forhandlingsutvalget velges eller utpekes ut fra antallet arbeidstakere i hver EU-/EØS-stat. Hver stat tildeles en plass i det særlige forhandlingsutvalget per påbegynte tidel av det samlede antall arbeidstakere.</article></article></li><li data-name="c." value="3"><article class="listArticle" id="kapittel-2-ledd-22-punkt-3"><article class="legalP" id="kapittel-2-ledd-22-punkt-3-ledd-1">Medlemmene i SFU utpekes eller velges av og blant de ansatte i fellesskapsforetaket og dets virksomheter, eller i konsernet, etter følgende regler: <ul class="defaultList"><li data-name="-" value="0"><article class="listArticle" id="kapittel-2-ledd-22-punkt-3-ledd-1-punkt-1"><article class="legalP" id="kapittel-2-ledd-22-punkt-3-ledd-1-punkt-1-ledd-1">ansatte i Norge velger sin(e) representant(er) enten ved skriftlig og hemmelig valg etter de regler som er fastsatt i Hovedavtalens § 12-3 eller, i virksomheter der dette ikke passer, i henhold til valgreglene for ansattes representasjon etter aksjeloven.</article></article></li></ul></article><article class="legalP" id="kapittel-2-ledd-22-punkt-3-ledd-2">Uenighet om fremgangsmåten ved valgene, eller klage over deres gjennomføring, avgjøres av Bedriftsdemokratinemnda. <ul class="defaultList"><li data-name="-" value="0"><article class="listArticle" id="kapittel-2-ledd-22-punkt-3-ledd-2-punkt-1"><article class="legalP" id="kapittel-2-ledd-22-punkt-3-ledd-2-punkt-1-ledd-1">ansatte i utenlandske datterselskaper velger sine representanter i henhold til de regler som følger av lov, avtale eller praksis i datterselskapenes hjemland.</article></article></li></ul></article></article></li><li data-name="d." value="4"><article class="listArticle" id="kapittel-2-ledd-22-punkt-4"><article class="legalP" id="kapittel-2-ledd-22-punkt-4-ledd-1">Det særlige forhandlingsutvalg skal underrette ledelsen om sammensetningen av utvalget.</article></article></li><li data-name="e." value="5"><article class="listArticle" id="kapittel-2-ledd-22-punkt-5"><article class="legalP" id="kapittel-2-ledd-22-punkt-5-ledd-1">Ledelsen innkaller innen tre måneder utvalget til forhandlingsmøte med sikte på å etablere ESU eller annen form for samarbeidsordning.</article><article class="legalP" id="kapittel-2-ledd-22-punkt-5-ledd-2">Ledelsen i de nasjonale enheter og de aktuelle arbeidstaker- og arbeidsgiverorganisasjoner på europeisk nivå skal underrettes om sammensetningen av det særlige forhandlingsutvalget og at forhandlinger innledes.</article></article></li><li data-name="f." value="6"><article class="listArticle" id="kapittel-2-ledd-22-punkt-6"><article class="legalP" id="kapittel-2-ledd-22-punkt-6-ledd-1">Før og etter hvert møte med ledelsen har det særlige forhandlingsutvalg rett til å møtes uten at representanter for ledelsen er til stede. I den sammenheng skal det ha tilgang på alle nødvendige kommunikasjonsmidler.</article><article class="legalP" id="kapittel-2-ledd-22-punkt-6-ledd-2">SFU har rett til å la seg bistå av sakkyndige etter eget valg. Ledelsen har plikt til å dekke omkostningene ved en slik sakkyndig. Dekning utover dette kan avtales mellom partene.</article></article></li><li data-name="g." value="7"><article class="listArticle" id="kapittel-2-ledd-22-punkt-7"><article class="legalP" id="kapittel-2-ledd-22-punkt-7-ledd-1">Under forhandlingene kan partene etter anmodning få råd og veiledning av sine organisasjoner der slike finnes. Det samme gjelder dersom det etter inngåelsen oppstår tvil om rekkevidden av den inngåtte avtale.</article></article></li><li data-name="h." value="8"><article class="listArticle" id="kapittel-2-ledd-22-punkt-8"><article class="legalP" id="kapittel-2-ledd-22-punkt-8-ledd-1">SFUs beslutning om å inngå avtale om samarbeidsordninger etter <a href="forskrift/2000-07-28-797/§3">§ 3</a> må ha tilslutning blant et flertall av utvalgets medlemmer.</article></article></li></ol></article><article class="legalP" id="kapittel-2-ledd-23">SFU kan med minst to tredeler av stemmene beslutte å ikke innlede forhandlinger eller å avbryte forhandlinger som allerede er påbegynt etter nærværende avtale.</article><article class="legalP" id="kapittel-2-ledd-24">Ny anmodning om å innkalle SFU kan tidligst fremsettes to år etter nevnte beslutning, med mindre partene i foretaket/konsernet blir enige om en kortere frist.</article><article class="defaultP"><a href="forskrift/2000-07-28-797/§5">§ 5</a>. <i>Avtalens innhold</i><ol class="defaultList" type="a"><li data-name="a." value="1"><article class="listArticle" id="kapittel-2-ledd-24-punkt-1"><article class="legalP" id="kapittel-2-ledd-24-punkt-1-ledd-1">Partene skal gjennom avtalen om ESU eller andre samarbeidsordninger ivareta de ansattes behov for relevant og regelmessig informasjon, og for en direkte dialog med ledelsen, i saker som er av grenseoverskridende natur.</article><article class="legalP" id="kapittel-2-ledd-24-punkt-1-ledd-2">Informasjon og konsultasjon skal skje på et relevant ledelsesnivå ut fra hvilke emner som behandles.</article><article class="legalP" id="kapittel-2-ledd-24-punkt-1-ledd-3">De løsninger og prosedyrer som velges skal ta hensyn til foretakets/konsernets organisasjonsstruktur og ledelsesformer, og den bedriftskultur og samarbeidstradisjon som finnes. De skal legge til rette for et godt og tillitsfullt forhold mellom ledelsen og de ansatte, der de ansatte med sin erfaring og innsikt skal være med på å skape de økonomiske forutsetninger for foretakets fortsatte utvikling, og for trygge og gode arbeidsforhold til beste for foretaket og de ansatte.</article></article></li><li data-name="b." value="2"><article class="listArticle" id="kapittel-2-ledd-24-punkt-2"><article class="legalP" id="kapittel-2-ledd-24-punkt-2-ledd-1">Avtalen mellom partene skal være skriftlig, og i det minste <ol class="defaultList" type="1"><li data-name="1." value="1"><article class="listArticle" id="kapittel-2-ledd-24-punkt-2-ledd-1-punkt-1"><article class="legalP" id="kapittel-2-ledd-24-punkt-2-ledd-1-punkt-1-ledd-1">angi de land og selskapsenheter som omfattes.</article></article></li><li data-name="2." value="2"><article class="listArticle" id="kapittel-2-ledd-24-punkt-2-ledd-1-punkt-2"><article class="legalP" id="kapittel-2-ledd-24-punkt-2-ledd-1-punkt-2-ledd-1">fastlegge ESUs sammensetning, medlemstall og fordeling av plassene, dets kompetanse og arbeidsmåte, samt funksjonstid. For eventuell annen samarbeidsmodell skal omfang og innhold bestemmes, samt på hvilke områder og i hvilket omfang informasjon skal gis og konsultasjoner holdes.</article></article></li><li data-name="3." value="3"><article class="listArticle" id="kapittel-2-ledd-24-punkt-2-ledd-1-punkt-3"><article class="legalP" id="kapittel-2-ledd-24-punkt-2-ledd-1-punkt-3-ledd-1">fastsette sted, hyppighet og varighet for ESUs møter, herunder eventuelle formøter i tilknytning til ESUs møter.</article></article></li><li data-name="4." value="4"><article class="listArticle" id="kapittel-2-ledd-24-punkt-2-ledd-1-punkt-4"><article class="legalP" id="kapittel-2-ledd-24-punkt-2-ledd-1-punkt-4-ledd-1">inneholde budsjett for ESUs eller samarbeidsordningens virksomhet.</article></article></li><li data-name="5." value="5"><article class="listArticle" id="kapittel-2-ledd-24-punkt-2-ledd-1-punkt-5"><article class="legalP" id="kapittel-2-ledd-24-punkt-2-ledd-1-punkt-5-ledd-1">angi utvalgets virkemåte og fremgangsmåte ved informasjon og konsultasjon, herunder koordinering av informasjon og konsultasjon på nasjonalt og internasjonalt nivå.</article></article></li><li data-name="6." value="6"><article class="listArticle" id="kapittel-2-ledd-24-punkt-2-ledd-1-punkt-6"><article class="legalP" id="kapittel-2-ledd-24-punkt-2-ledd-1-punkt-6-ledd-1">sammensetning av, fremgangsmåte for oppnevning, virkemåte og saksbehandlingsregler for den særskilte komiteen som opprettes innen ESU, der slik oppnevnes.</article></article></li><li data-name="7." value="7"><article class="listArticle" id="kapittel-2-ledd-24-punkt-2-ledd-1-punkt-7"><article class="legalP" id="kapittel-2-ledd-24-punkt-2-ledd-1-punkt-7-ledd-1">avtalens ikrafttredelse og varighet, retningslinjer for endring og oppsigelse av avtalen, vilkår for reforhandling, herunder, om nødvendig, ved endringer i strukturen i foretak med virksomhet i flere EØS-stater.</article></article></li></ol></article></article></li></ol></article><article class="defaultP"><a href="forskrift/2000-07-28-797/§6">§ 6</a>. <i>ESUs praktiske arbeid</i></article><article class="legalP" id="kapittel-2-ledd-25">Medlemmene i ESU velges eller utpekes av og blant de ansatte i henhold til <a href="forskrift/2000-07-28-797/§4">§ 4</a>c, med mindre annet avtales.</article><article class="legalP" id="kapittel-2-ledd-26">Hvis SFU ikke bestemmer noe annet, består utvalget av minst ett medlem fra hver stat per påbegynte tidel av det samlede antall arbeidstakere.</article><article class="legalP" id="kapittel-2-ledd-27">Der utvalgets størrelse tilsier det, kan det velges et arbeidsutvalg på høyst fem medlemmer.</article><article class="legalP" id="kapittel-2-ledd-28">ESU har krav på å møte ledelsen minst en gang i året for å bli informert og konsultert om Fellesskapsforetakets/konsernets utvikling og fremtidsperspektiver på grunnlag av en rapport utarbeidet av ledelsen.</article><article class="legalP" id="kapittel-2-ledd-29">Det er for øvrig partene som bestemmer området for ESUs virksomhet og de saker som skal behandles.</article><article class="legalP" id="kapittel-2-ledd-30">Hvis ikke annet avtales gjelder følgende grunnregler for ESUs virksomhet:<ol class="defaultList" type="1"><li data-name="1." value="1"><article class="listArticle" id="kapittel-2-ledd-30-punkt-1"><article class="legalP" id="kapittel-2-ledd-30-punkt-1-ledd-1">På møtene behandles <ul class="defaultList"><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-1"><article class="legalP" id="kapittel-2-ledd-30-punkt-1-ledd-1-punkt-1-ledd-1">fellesskapsforetakets/konsernets struktur</article></article></li><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-2"><article class="legalP" id="kapittel-2-ledd-30-punkt-1-ledd-1-punkt-2-ledd-1">den økonomiske og finansielle situasjon</article></article></li><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-3"><article class="legalP" id="kapittel-2-ledd-30-punkt-1-ledd-1-punkt-3-ledd-1">forventet utvikling når det gjelder aktiviteter, produksjon og salgsysselsettingssituasjonen og dens antatte utvikling</article></article></li><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-4"><article class="legalP" id="kapittel-2-ledd-30-punkt-1-ledd-1-punkt-4-ledd-1">investeringer</article></article></li><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-5"><article class="legalP" id="kapittel-2-ledd-30-punkt-1-ledd-1-punkt-5-ledd-1">vesentlige endringer i konsernets organisasjon</article></article></li><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-6"><article class="legalP" id="kapittel-2-ledd-30-punkt-1-ledd-1-punkt-6-ledd-1">innføring av nye arbeidsmetoder eller produksjonsprosesser</article></article></li><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-7"><article class="legalP" id="kapittel-2-ledd-30-punkt-1-ledd-1-punkt-7-ledd-1">planer om produksjonsoverføringer, fusjon, fisjon, reduksjoner, hel eller delvis nedlegging av virksomheter</article></article></li><li data-name="-" value=""><article class="listArticle" id="kapittel-2-ledd-30-punkt-1-ledd-1-punkt-8"><article class="legalP" id="kapittel-2-ledd-30-punkt-1-ledd-1-punkt-8-ledd-1">masseoppsigelser.</article></article></li></ul></article></article></li><li data-name="2." value="2"><article class="listArticle" id="kapittel-2-ledd-30-punkt-2"><article class="legalP" id="kapittel-2-ledd-30-punkt-2-ledd-1">I spesielle situasjoner der de ansattes interesser i vesentlig grad blir berørt, særlig ved flytting eller nedleggelse av virksomheter eller masseoppsigelser, har ESUs arbeidsutvalg, eller der hvor slikt ikke er opprettet, hele ESU, rett til å kreve møte med konsernets ledelse eller annet passende ledelsesnivå med selvstendig myndighet til å avgjøre saken.</article></article></li></ol></article><article class="legalP" id="kapittel-2-ledd-31">Avholdes møtet med ESUs arbeidsutvalg, kan også de medlemmer av ESU som representerer de virksomheter som blir direkte berørt av de planlagte tiltak, være tilstede.</article><article class="legalP" id="kapittel-2-ledd-32">Slikt møte skal avholdes så raskt som mulig på grunnlag av en rapport fra ledelsen. Ved møtets slutt eller så snart som mulig deretter har ESU/arbeidsutvalget rett til å avgi uttalelse om rapporten. Uttalelsen skal ligge ved saksdokumentene under den videre behandling med mindre særlige grunner ikke gjør dette mulig.<ol class="defaultList" type="1"><li data-name="3." value="3"><article class="listArticle" id="kapittel-2-ledd-32-punkt-1"><article class="legalP" id="kapittel-2-ledd-32-punkt-1-ledd-1">Dersom partene har avtalt formøter i henhold til <a href="forskrift/2000-07-28-797/§5">§ 5</a>b har de ansattes representanter rett til å samles uten at ledelsen er til stede.</article></article></li><li data-name="4." value="4"><article class="listArticle" id="kapittel-2-ledd-32-punkt-2"><article class="legalP" id="kapittel-2-ledd-32-punkt-2-ledd-1">Med forbehold om eventuell pålagt taushetsplikt skal ESUs medlemmer informere foretakets/konsernets tillitsvalgte om innholdet i og resultatet av møtene. I virksomheter der det ikke finnes tillitsvalgte, skal de ansatte informeres.</article></article></li><li data-name="5." value="5"><article class="listArticle" id="kapittel-2-ledd-32-punkt-3"><article class="legalP" id="kapittel-2-ledd-32-punkt-3-ledd-1">ESU eller arbeidsutvalget kan søke bistand av eksperter etter eget valg dersom det finner dette nødvendig for å utføre sine oppgaver. Ledelsen kan bestemme at bare en slik ekspert skal få sine utgifter dekket av foretaket/konsernet.</article></article></li><li data-name="6." value="6"><article class="listArticle" id="kapittel-2-ledd-32-punkt-4"><article class="legalP" id="kapittel-2-ledd-32-punkt-4-ledd-1">Utgiftene til ESUs drift dekkes av ledelsen. Det skal stilles tilstrekkelige ressurser og utstyr til rådighet for utvalget, slik at oppgavene kan bli forsvarlig ivaretatt.</article><article class="legalP" id="kapittel-2-ledd-32-punkt-4-ledd-2">Ledelsen skal særlig sørge for en forsvarlig tilrettelegging av møtene, og betale medlemmenes reise- og oppholdsutgifter.</article><article class="legalP" id="kapittel-2-ledd-32-punkt-4-ledd-3">I nødvendig omfang skal det sørges for oversettelse av dokumenter og tolking under møtene.</article><article class="legalP" id="kapittel-2-ledd-32-punkt-4-ledd-4">I den grad det er nødvendig for at de skal kunne utføre sine oppgaver som representanter i et internasjonalt miljø, skal medlemmene av det særlige forhandlingsorgan og ESU gis opplæring uten tap av lønn.</article></article></li><li data-name="7." value="7"><article class="listArticle" id="kapittel-2-ledd-32-punkt-5"><article class="legalP" id="kapittel-2-ledd-32-punkt-5-ledd-1">Dersom det i foretaket/konsernet er avtalt andre samarbeidsordninger, gjelder ovenstående grunnregler så langt de passer i den utstrekning ikke annet følger av partenes avtale.</article></article></li></ol></article><article class="defaultP"><a href="forskrift/2000-07-28-797/§7">§ 7</a>. <i>Taushetsplikt</i></article><article class="legalP" id="kapittel-2-ledd-33">Medlemmene av SFU og ESU samt eventuelle eksperter som bistår disse organer, plikter å bevare taushet om opplysninger gitt av ledelsen når dette blir uttrykkelig forlangt.</article><article class="legalP" id="kapittel-2-ledd-34">Tilsvarende plikt påhviler deltakere i andre samarbeidsordninger som opprettes i medhold av denne avtale.</article><article class="defaultP"><a href="forskrift/2000-07-28-797/§8">§ 8</a>. <i>Tilpasning og reforhandlinger</i></article><article class="legalP" id="kapittel-2-ledd-35">Avtale om ESU eller andre samarbeidsordninger kan kreves reforhandlet av begge parter ved avtaleperiodens utløp, eller i perioden dersom vesentlige endringer i antall ansatte eller i foretakets/konsernets struktur tilsier det, eller EU vedtar direktivendringer som nødvendiggjør at avtalen reforhandles.</article><article class="legalP" id="kapittel-2-ledd-36">Dersom strukturen endres vesentlig, og det enten ikke er fastsatt bestemmelser i gjeldende avtale eller det er konflikt mellom to eller flere gjeldende avtaler, skal ledelsen innlede forhandlinger som omhandlet i <a href="forskrift/2000-07-28-797/§4">§ 4</a> på eget initiativ eller på skriftlig anmodning fra minst 100 arbeidstakere eller deres representanter i minst to foretak eller virksomheter i minst to EØS-land.</article><article class="legalP" id="kapittel-2-ledd-37">Minst tre medlemmer av det eksisterende ESU eller av hvert av de eksisterende ESU skal være medlemmer av det særlige forhandlingsorgan, i tillegg til de medlemmer som velges eller utpekes i henhold til <a href="forskrift/2000-07-28-797/§4">§ 4</a>.</article><article class="legalP" id="kapittel-2-ledd-38">Under forhandlingene skal de(t) eksisterende ESU fortsatt være i virksomhet i henhold til eventuelle retningslinjer som er tilpasset gjennom avtale mellom medlemmene av de(t) europeiske samarbeidsutvalg og ledelsen.</article><article class="defaultP"><a href="forskrift/2000-07-28-797/§9">§ 9</a>. <i>Frister for forhandlingenes avslutning mv.</i></article><article class="legalP" id="kapittel-2-ledd-39">Forhandlinger om samarbeidsordninger som i medhold av foranstående regler har pågått i to år uten at partene er blitt enige om en avtale, skal avsluttes.</article><article class="legalP" id="kapittel-2-ledd-40">De kan etter partenes felles beslutning også avsluttes tidligere, dersom det ikke er mulig å oppnå enighet.</article><article class="legalP" id="kapittel-2-ledd-41">I slike tilfelle, eller hvis ledelsen avviser å innlede forhandlinger innen en frist på seks måneder fra anmodning er fremsatt etter <a href="forskrift/2000-07-28-797/§3">§ 3</a>, bringes saken inn for Bedriftsdemokratinemnda.</article><article class="legalP" id="kapittel-2-ledd-42">Nemnda skal, med en frist på seks måneder, pålegge ledelsen å opprette et europeisk samarbeidsutvalg. Nemnda fastlegger utvalgets struktur og oppgaver i henhold til <a href="forskrift/2000-07-28-797/§5">§ 5</a> og <a href="forskrift/2000-07-28-797/§6">§ 6</a>.</article><article class="defaultP"><a href="forskrift/2000-07-28-797/§10">§ 10</a>. <i>Tvistebehandling</i></article><article class="legalP" id="kapittel-2-ledd-43">Uenighet om innholdet i eller rekkevidden av denne avtale avgjøres av Bedriftsdemokratinemnda. Det samme gjelder uenighet om forståelsen eller rekkevidden av avtaler inngått i fellesskapsforetak/konsern om ESU eller andre samarbeidsordninger, herunder spørsmål knyttet til rekkevidden av pålagt taushetsplikt eller omfanget av ledelsens informasjonsplikt.</article><article class="legalP" id="kapittel-2-ledd-44">Uenighet om grunnlaget for eller rekkevidden av ESU-avtaler kan bringes inn for Bedriftsdemokratinemnda til avgjørelse, med mindre partene i avtalen har fastsatt andre tvisteløsningsmekanismer.</article><article class="legalP" id="kapittel-2-ledd-45">Denne avtale berører ikke de rettigheter og plikter som for øvrig gjelder mellom partene i arbeidslivet som følge av norske lover eller avtaler.</article><article class="defaultP"><a href="forskrift/2000-07-28-797/§11">§ 11</a>. <i>Forholdet til andre avtaler</i></article><article class="legalP" id="kapittel-2-ledd-46">Forpliktelsene etter denne avtale gjelder ikke for informasjons- og konsultasjonsordningen som er etablert i medhold av bestemmelser som implementerer artikkel 13 nr. 1 i direktiv <a href="eu/31994l0045*">94/45/EF</a> eller artikkel 3 nr. 1 i direktiv <a href="eu/31997l0074">97/74/EF</a>, og som omfatter alle ansatte i foretak/konserner som omfattes av <a href="forskrift/2000-07-28-797/§2">§ 2</a>, eller dersom slike avtaler er tilpasset på grunn av endringer i strukturen i foretakene eller konsernene.</article><article class="legalP" id="kapittel-2-ledd-47">De gjelder heller ikke for informasjons- og konsultasjonsordninger som er inngått eller revidert mellom 5. juni 2009 og 5. juni 2011.</article><article class="legalP" id="kapittel-2-ledd-48">Slike ordninger gjelder inntil den utløpsdato de selv fastsetter, og kan deretter fornyes av partene i fellesskap uten hensyn til bestemmelsene i denne avtale.</article><article class="legalP" id="kapittel-2-ledd-49">Blir partene ikke enige om fornyelse, gjelder bestemmelsene og fristene i denne avtale fra ordningenes utløpsdato.</article><article class="legalP" id="kapittel-2-ledd-50">Uenighet om grunnlaget for eller rekkevidden av avtaler som nevnt i første ledd kan bringes inn for Bedriftsdemokratinemnda til avgjørelse i medhold av <a href="forskrift/2000-07-28-797/§10">§ 10</a>, med mindre partene i avtalen har fastsatt andre tvisteløsningsmekanismer.</article><article class="legalP" id="kapittel-2-ledd-51">Denne avtale berører ikke de rettigheter og plikter som for øvrig gjelder mellom partene i arbeidslivet som følge av norske lover eller avtaler.</article></section></main></body></html>