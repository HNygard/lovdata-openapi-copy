<!DOCTYPE html><html lang="no"><head><title>Forskrift om overgangsregler og om oppheving av forskrifter gitt med hjemmel i lov 17. april 2009 nr. 19 om havner og farvann</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-11-1837</dd><dt class="dokid">DokumentID</dt><dd class="dokid">SF/forskrift/2019-12-11-1837</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for maritim politikk og kystutvikling</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2009-12-15-1546">forskrift/2009-12-15-1546</a></li><li><a href="forskrift/2012-11-02-1040">forskrift/2012-11-02-1040</a></li><li><a href="forskrift/2009-12-15-1545">forskrift/2009-12-15-1545</a></li><li><a href="forskrift/2009-12-03-1449">forskrift/2009-12-03-1449</a></li><li><a href="forskrift/2012-12-19-1331">forskrift/2012-12-19-1331</a></li><li><a href="forskrift/2010-12-20-1761">forskrift/2010-12-20-1761</a></li><li><a href="forskrift/2009-12-15-1548">forskrift/2009-12-15-1548</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-06-21-70/§2">lov/2019-06-21-70/§2</a></li><li><a href="lov/2019-06-21-70/§53">lov/2019-06-21-70/§53</a></li><li><a href="lov/2009-04-17-19/§6">lov/2009-04-17-19/§6</a></li><li><a href="lov/2009-04-17-19/§8">lov/2009-04-17-19/§8</a></li><li><a href="lov/2009-04-17-19/§14">lov/2009-04-17-19/§14</a></li><li><a href="lov/2009-04-17-19/§22">lov/2009-04-17-19/§22</a></li><li><a href="lov/2009-04-17-19/§27">lov/2009-04-17-19/§27</a></li><li><a href="lov/2009-04-17-19/§42">lov/2009-04-17-19/§42</a></li><li><a href="lov/2009-04-17-19/§64">lov/2009-04-17-19/§64</a></li><li><a href="forskrift/2009-12-04-1457">forskrift/2009-12-04-1457</a></li><li><a href="forskrift/2019-06-21-873">forskrift/2019-06-21-873</a></li></ul></dd><dt class="dateOfPublication">Kunngjort</dt><dd class="dateOfPublication">2019-12-18 16:40</dd><dt class="titleShort">Korttittel</dt><dd class="titleShort">Overgangsregler og oppheving av forskrifter gitt med hjemmel havne- og farvannsloven 2009</dd><dt class="title">Tittel</dt><dd class="title">Forskrift om overgangsregler og om oppheving av forskrifter gitt med hjemmel i lov 17. april 2009 nr. 19 om havner og farvann</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 11. desember 2019 med hjemmel i <a href="lov/2019-06-21-70">lov 21. juni 2019 nr. 70</a> om havner og farvann (havne- og farvannsloven) <a href="lov/2019-06-21-70/§2">§ 2</a> og <a href="lov/2019-06-21-70/§53">§ 53</a> og <a href="lov/2009-04-17-19">lov 17. april 2009 nr. 19</a> om havner og farvann (havne- og farvannsloven) <a href="lov/2009-04-17-19/§6">§ 6</a>, <a href="lov/2009-04-17-19/§8">§ 8</a>, <a href="lov/2009-04-17-19/§14">§ 14</a>, <a href="lov/2009-04-17-19/§22">§ 22</a>, <a href="lov/2009-04-17-19/§27">§ 27</a>, <a href="lov/2009-04-17-19/§42">§ 42</a> og <a href="lov/2009-04-17-19/§64">§ 64</a>, jf. <a href="forskrift/2009-12-04-1457">delegeringsvedtak 4. desember 2009 nr. 1457</a> og <a href="forskrift/2019-06-21-873">delegeringsvedtak 21. juni 2019 nr. 873</a>.</dd><dt class="refid">RefID</dt><dd class="refid">forskrift/2019-12-11-1837</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler og om oppheving av forskrifter gitt med hjemmel i lov 17. april 2009 nr. 19 om havner og farvann</a><ul class="tocSubUl"><li><a href="#paragraf-1">§ 1. Overgangsregler om lov om havner og farvann på Svalbard</a></li><li><a href="#paragraf-2">§ 2. Hvilken lov søknader om tillatelse skal behandles etter</a></li><li><a href="#paragraf-3">§ 3. Oppfølgingsansvar for enkeltvedtak gitt med hjemmel i lov 17. april 2009 nr. 19 om havner og farvann</a></li><li><a href="#paragraf-4">§ 4. Overgangsregler om fartsforskrifter</a></li><li><a href="#paragraf-5">§ 5. Overgangsregler for kommunale ordensforskrifter</a></li><li><a href="#paragraf-6">§ 6. Overgangsregler om anløpsavgift</a></li><li><a href="#paragraf-7">§ 7. Oppheving av forskrifter gitt med hjemmel i lov 17. april 2009 nr. 19 om havner og farvann</a></li><li><a href="#paragraf-8">§ 8. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-12-11-1837" id="dokument"><h1>Forskrift om overgangsregler og om oppheving av forskrifter gitt med hjemmel i lov 17. april 2009 nr. 19 om havner og farvann</h1><article class="legalArticle" data-lovdata-URL="SF/forskrift/2019-12-11-1837/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overgangsregler om lov om havner og farvann på Svalbard</span></h2><article class="legalP" id="paragraf-1-ledd-1"><a href="lov/2019-06-21-70">Lov 21. juni 2019 nr. 70</a> om havner og farvann gjelder på Svalbard, herunder territorialfarvannet og indre farvann, med de tilpasninger som følger av <a href="forskrift/2009-12-30-1846">forskrift 30. desember 2009 nr. 1846</a> om havner og farvann på Svalbard og av <a href="forskrift/2012-06-25-655">forskrift 25. juni 2012 nr. 655</a> om lostjenesten på Svalbard, så langt de passer.</article></article><article class="legalArticle" data-lovdata-URL="SF/forskrift/2019-12-11-1837/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvilken lov søknader om tillatelse skal behandles etter</span></h2><article class="legalP" id="paragraf-2-ledd-1">Søknader om tillatelse som er kommet inn til Kystverket eller kommunen før 1. januar 2020, behandles etter reglene i <a href="lov/2009-04-17-19">lov 17. april 2009 nr. 19</a> om havner og farvann og forskrifter gitt med hjemmel i denne. Klage behandles etter de samme regler som vedtaket.</article></article><article class="legalArticle" data-lovdata-URL="SF/forskrift/2019-12-11-1837/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppfølgingsansvar for enkeltvedtak gitt med hjemmel i <a href="lov/2009-04-17-19">lov 17. april 2009 nr. 19</a> om havner og farvann</span></h2><article class="legalP" id="paragraf-3-ledd-1">I de tilfeller hvor myndigheten endres ved overgang til ny havne- og farvannslov, overtar ny myndighet også oppfølgningen av enkeltvedtak som er fattet med hjemmel i <a href="lov/2009-04-17-19">lov 17. april 2009 nr. 19</a> om havner og farvann.</article></article><article class="legalArticle" data-lovdata-URL="SF/forskrift/2019-12-11-1837/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsregler om fartsforskrifter</span></h2><article class="legalP" id="paragraf-4-ledd-1"><a href="forskrift/2009-12-15-1546">Forskrift 15. desember 2009 nr. 1546</a> om fartsbegrensning i sjø, elv og innsjø gjelder inntil annet er bestemt. Det samme gjelder lokale fartsbegrensninger fastsatt i medhold av nevnte forskrift <a href="forskrift/2019-12-11-1837/§4">§ 4</a> første ledd første punktum.</article><article class="legalP" id="paragraf-4-ledd-2">Fra 1. januar 2020 skal nye fartsbegrensninger fastsettes etter <a href="lov/2019-06-21-70">lov 21. juni 2019 nr. 70</a> om havner og farvann. Dette innebærer at adgangen til å fastsette nye enkeltvedtak, forskrifter eller til å gjøre endringer i gjeldende forskrifter i medhold av <a href="forskrift/2009-12-15-1546">forskrift 15. desember 2009 nr. 1546</a> om fartsbegrensning i sjø, elv og innsjø <a href="forskrift/2009-12-15-1546/§4">§ 4</a> oppheves. § 6 i samme forskrift oppheves. Kommunen kan oppheve egne lokale fartsforskrifter.</article></article><article class="legalArticle" data-lovdata-URL="SF/forskrift/2019-12-11-1837/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsregler for kommunale ordensforskrifter</span></h2><article class="legalP" id="paragraf-5-ledd-1">Forskrifter om orden i og bruk av farvannet som kommunene har gitt med hjemmel i § 14 og § 42 i <a href="lov/2009-04-17-19/§42">lov 17. april 2009 nr. 19</a> om havner og farvann vil gjelde i en overgangsperiode frem til og med 31. desember 2020. Fra 1. januar 2021 vil slike forskrifter som ikke er endret eller opphevet med hjemmel i <a href="lov/2019-06-21-70">lov 21. juni 2019 nr. 70</a> om havner og farvann, falle bort.</article></article><article class="legalArticle" data-lovdata-URL="SF/forskrift/2019-12-11-1837/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsregler om anløpsavgift</span></h2><article class="legalP" id="paragraf-6-ledd-1">Kommuner som krevde inn anløpsavgift etter <a href="lov/2009-04-17-19">lov 17. april 2009 nr. 19</a> om havner og farvann <a href="lov/2009-04-17-19/§25">§ 25</a>, kan dekke utgifter som følge av foretatte investeringer med farvannsavgift i den grad investeringen ikke blir omdisponert til andre formål. Det er en forutsetning at investeringen kunne finansieres med anløpsavgift etter nevnte lov.</article><article class="legalP" id="paragraf-6-ledd-2"><a href="forskrift/2010-12-20-1762">Forskrift 20. desember 2010 nr. 1762</a> om kommunenes beregning og innkreving av anløpsavgift gjelder for regnskapsåret 2019. Eventuelt overskudd i avgiftsregnskapet skal, og underskudd kan, overføres til farvannsavgiftsområdet i tråd med prinsippene om selvkost som følger av <a href="lov/2018-06-22-83/§15-1">kommuneloven § 15-1</a> og forskrifter gitt i medhold av denne.</article><article class="legalP" id="paragraf-6-ledd-3">Lokale forskrifter om anløpsavgift som kommunen har gitt med hjemmel i § 25 i <a href="lov/2009-04-17-19/§25">lov 17. april 2009 nr. 19</a> om havner og farvann vil gjelde i en overgangsperiode frem til og med 31. desember 2020, med mindre kommunen opphever dem tidligere. Fra 1. januar 2021 vil slike forskrifter som ikke er endret eller opphevet med hjemmel i <a href="lov/2019-06-21-70">lov 21. juni 2019 nr. 70</a> om havner og farvann, falle bort.</article><article class="legalP" id="paragraf-6-ledd-4">I overgangsperioden fastsatt i tredje ledd kan kommunen kreve inn farvannsavgift med hjemmel i nevnte lokale forskrifter. Det vil likevel være § 36 andre ledd i <a href="lov/2019-06-21-70">lov 21. juni 2019 nr. 70</a> om havner og farvann og forskrifter gitt i medhold av denne som regulerer hvilke kostnader som kan finansieres med farvannsavgift.</article><article class="legalP" id="paragraf-6-ledd-5">Kommunens kostnader til utøvelse av offentlig myndighet etter ordensforskrifter som er gyldig etter <a href="forskrift/2019-12-11-1837/§5">§ 5</a> i denne forskriften, kan likevel finansieres med farvannsavgift i overgangsperioden fastsatt i <a href="forskrift/2019-12-11-1837/§6">§ 6</a> tredje ledd.</article></article><article class="legalArticle" data-lovdata-URL="SF/forskrift/2019-12-11-1837/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Oppheving av forskrifter gitt med hjemmel i <a href="lov/2009-04-17-19">lov 17. april 2009 nr. 19</a> om havner og farvann</span></h2><article class="legalP" id="paragraf-7-ledd-1">Følgende forskrifter fastsatt i medhold av <a href="lov/2009-04-17-19">lov 17. april 2009 nr. 19</a> om havner og farvann oppheves:<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1"><a href="forskrift/2012-11-02-1040">forskrift 2. november 2012 nr. 1040</a> om bruk av mal og godkjennelse av kommunale forskrifter om orden i og bruk av farvann og havner</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1"><a href="forskrift/2009-12-15-1545">forskrift 15. desember 2009 nr. 1545</a> om adgang til fartøy, anlegg og innretninger</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1"><a href="forskrift/2009-12-03-1449">forskrift 3. desember 2009 nr. 1449</a> om tiltak som krever tillatelse fra Kystverket</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1"><a href="forskrift/2012-12-19-1331">forskrift 19. desember 2012 nr. 1331</a> om kommunenes beregning og innkreving av kai-, vare- og passasjeravgift</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1"><a href="forskrift/2010-12-20-1761">forskrift 20. desember 2010 nr. 1761</a> om publisering av opplysninger som kan være av betydning for den som bruker eller oppholder seg i havn</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1"><a href="forskrift/2009-12-15-1548">forskrift 15. desember 2009 nr. 1548</a> om overgangsregler for behandling av søknader ved ikrafttredelse av ny lov om havner og farvann.</article></article></li></ul></article></article><article class="legalArticle" data-lovdata-URL="SF/forskrift/2019-12-11-1837/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting</span></h2><article class="legalP" id="paragraf-8-ledd-1">Forskriften trer i kraft 1. januar 2020.</article></article></main></body></html>