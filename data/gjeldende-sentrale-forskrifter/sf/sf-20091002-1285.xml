<!DOCTYPE html><html lang="no"><head><title>Forskrift om elektronisk kommunikasjon med Arbeids- og velferdsetaten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-02-1285</dd><dt class="dokid">DokumentID</dt><dd class="dokid">SF/forskrift/2009-10-02-1285</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 2009 hefte 11</dd><dt class="dateInForce">I kraft fra</dt><dd class="dateInForce">2010-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2015-03-20-312">forskrift/2015-03-20-312</a> fra 2015-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§21-4">lov/1997-02-28-19/§21-4</a></li></ul></dd><dt class="dateOfPublication">Kunngjort</dt><dd class="dateOfPublication">2009-10-23 14:20</dd><dt class="titleShort">Korttittel</dt><dd class="titleShort">Forskrift om elektronisk kommunikasjon med Arbeids- og velferdsetaten</dd><dt class="title">Tittel</dt><dd class="title">Forskrift om elektronisk kommunikasjon med Arbeids- og velferdsetaten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 2. oktober 2009 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§21-4">§ 21-4</a>. <br /><strong>Endret</strong> ved <a href="forskrift/2015-03-20-312">forskrift 20 mars 2015 nr. 312</a>.</dd><dt class="refid">RefID</dt><dd class="refid">forskrift/2009-10-02-1285</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om elektronisk kommunikasjon med Arbeids- og velferdsetaten</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Pålegg om elektronisk kommunikasjon med Arbeids- og velferdsetaten</a></li><li><a href="#paragraf-4">§ 4. Formkrav</a></li><li><a href="#paragraf-5">§ 5. Unntak</a></li><li><a href="#paragraf-6">§ 6. Manglende oppfyllelse av forskriften</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-10-02-1285" id="dokument"><h1>Forskrift om elektronisk kommunikasjon med Arbeids- og velferdsetaten</h1><article class="legalArticle" data-lovdata-URL="SF/forskrift/2009-10-02-1285/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å etablere og videreutvikle elektronisk kommunikasjon mellom leger og Arbeids- og velferdsetaten.</article><article class="changesToParent">Endret ved <a href="forskrift/2015-03-20-312">forskrift 20 mars 2015 nr. 312</a> (i kraft 1 april 2015, se endringsforskriften for overgangsregler).</article></article><article class="legalArticle" data-lovdata-URL="SF/forskrift/2009-10-02-1285/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder det til enhver tid gjeldende informasjonssett av «Vurdering av arbeidsmulighet/Sykmelding» og «Legeerklæring ved arbeidsuførhet» jf. <a href="lov/1997-02-28-19/§21-4">folketrygdloven § 21-4</a> annet ledd.</article><article class="legalP" id="paragraf-2-ledd-2">Forskriften gjelder også elektronisk toveis-kommunikasjon i form av dialogmeldinger, som for eksempel forespørsel om pasient, innkalling til og svar på innkalling til dialogmøte og mottak av oppfølgingsplan fra arbeidsgiver.</article><article class="changesToParent">Endret ved <a href="forskrift/2015-03-20-312">forskrift 20 mars 2015 nr. 312</a> (i kraft 1 april 2015, se endringsforskriften for overgangsregler).</article></article><article class="legalArticle" data-lovdata-URL="SF/forskrift/2009-10-02-1285/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pålegg om elektronisk kommunikasjon med Arbeids- og velferdsetaten</span></h2><article class="legalP" id="paragraf-3-ledd-1">Leger skal sende inn opplysninger som nevnt i <a href="forskrift/2009-10-02-1285/§2">§ 2</a> elektronisk over linje til Arbeids- og velferdsetaten.</article><article class="changesToParent">Endret ved <a href="forskrift/2015-03-20-312">forskrift 20 mars 2015 nr. 312</a> (i kraft 1 april 2015. Eksisterende systemstøtte for elektronisk innsending av erklæringer og uttalelser til Arbeids- og velferdsetaten kan likevel benyttes fram til 1. mars 2016.)</article></article><article class="legalArticle" data-lovdata-URL="SF/forskrift/2009-10-02-1285/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Formkrav</span></h2><article class="legalP" id="paragraf-4-ledd-1">Arbeids- og velferdsdirektoratet kan fastsette nærmere bestemmelser om innsending av helseopplysninger og bruk av dialogmeldinger som nevnt i <a href="forskrift/2009-10-02-1285/§2">§ 2</a>, herunder på hvilken måte opplysningene skal sendes, samt definere hvilke nødvendige opplysninger som til enhver tid skal inngå i informasjonssettene «Vurdering av arbeidsmulighet/Sykmelding» og «Legeerklæring ved arbeidsuførhet».</article><article class="legalP" id="paragraf-4-ledd-2">Aktuelle dialogmeldinger som nevnt i <a href="forskrift/2009-10-02-1285/§2">§ 2</a> utformes av Arbeids- og velferdsdirektoratet i henhold til gjeldende meldingsstandarder i Norsk Helsenett.</article><article class="changesToParent">Endret ved <a href="forskrift/2015-03-20-312">forskrift 20 mars 2015 nr. 312</a> (i kraft 1 april 2015, se endringsforskriften for overgangsregler).</article></article><article class="legalArticle" data-lovdata-URL="SF/forskrift/2009-10-02-1285/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak</span></h2><article class="legalP" id="paragraf-5-ledd-1">Når særlige grunner foreligger, kan Arbeids- og velferdsdirektoratet, eller det organ direktoratet bestemmer, etter søknad fra den enkelte lege, gjøre unntak fra kravet om elektronisk kommunikasjon.</article><article class="legalP" id="paragraf-5-ledd-2">Nærmere bestemmelser fastsettes av Arbeids- og velferdsdirektoratet.</article><article class="changesToParent">Endret ved <a href="forskrift/2015-03-20-312">forskrift 20 mars 2015 nr. 312</a> (i kraft 1 april 2015, se endringsforskriften for overgangsregler).</article></article><article class="legalArticle" data-lovdata-URL="SF/forskrift/2009-10-02-1285/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Manglende oppfyllelse av forskriften</span></h2><article class="legalP" id="paragraf-6-ledd-1">Innsending av opplysninger som nevnt i <a href="forskrift/2009-10-02-1285/§2">§ 2</a> på annen måte enn elektronisk over linje medfører at Arbeids- og velferdsetaten ikke er pliktig til å utbetale honorar for disse.</article><article class="changesToParent">Endret ved <a href="forskrift/2015-03-20-312">forskrift 20 mars 2015 nr. 312</a> (i kraft 1 april 2015. Eksisterende systemstøtte for elektronisk innsending av erklæringer og uttalelser til Arbeids- og velferdsetaten kan likevel benyttes fram til 1. mars 2016.)</article></article><article class="legalArticle" data-lovdata-URL="SF/forskrift/2009-10-02-1285/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft fra 1. januar 2010.</article></article></main></body></html>