<!DOCTYPE html><html lang="no"><head><title>Forskrift om behandling av næringsmidler med ioniserende stråling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-20-504</dd><dt class="dokid">DokumentID</dt><dd class="dokid">SF/forskrift/2001-03-20-504</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-12-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-12-2161">forskrift/2022-12-12-2161</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§12">lov/2003-12-19-124/§12</a></li><li><a href="lov/2003-12-19-124/§16">lov/2003-12-19-124/§16</a></li><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2001-05-22</dd><dt class="lastupdated">Rettet</dt><dd class="lastupdated">2022-03-22 (struktur)</dd><dt class="title">Tittel</dt><dd class="title">Forskrift om behandling av næringsmidler med ioniserende stråling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet 20. mars 2001 med hjemmel i <a href="lov/2003-12-19-124/§12">lov 19. desember 2003 nr. 124 om matproduksjon og mattrygghet mv. (matloven) § 12</a>, <a href="lov/2003-12-19-124/§16">§ 16</a>, <a href="lov/2003-12-19-124/§33">§ 33</a> og <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak av 19. desember 2003 nr. 1790</a>. <br /> <strong>Tilføyd hjemmel:</strong> <a href="forskrift/2004-05-05-884">Delegeringsvedtak 5. mai 2004 nr. 884</a>. <br /> <strong>EØS-henvisninger:</strong> <a href="avtale/avt-1992-05-02-1-v2">EØS-avtalen vedlegg II</a> kap. XII nr. 54x (direktiv <a href="eu/31999l0002">1999/2/EF</a>), nr. 54y (direktiv <a href="eu/31999l0003">1999/3/EF</a>) og nr. 54zze (beslutning <a href="eu/32002d0840">2002/840/EF</a> som endret ved beslutning <a href="eu/32004d0691">2004/691/EF</a>, beslutning <a href="eu/32007d0802">2007/802/EF</a>, beslutning <a href="eu/32010d0172">2010/172/EU</a>, beslutning <a href="eu/32012d0277">2012/277/EU</a> og beslutning <a href="eu/32022d0120">(EU) 2022/120</a>). <br /><strong>Endret</strong> ved forskrifter <a href="forskrift/2004-01-15-268">15 jan 2004 nr. 268</a>, <a href="forskrift/2014-11-24-1495">24 nov 2014 nr. 1495</a>, <a href="forskrift/2018-12-20-2193">20 des 2018 nr. 2193</a>, <a href="forskrift/2022-12-12-2161">12 des 2022 nr. 2161</a>.</dd><dt class="refid">RefID</dt><dd class="refid">forskrift/2001-03-20-504</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om behandling av næringsmidler med ioniserende stråling</a><ul class="tocSubUl"><li><a href="#paragraf-1">§ 1. Omfang</a></li><li><a href="#paragraf-2">§ 2. Behandling med ioniserende stråling</a></li><li><a href="#paragraf-3">§ 3. Vilkår</a></li><li><a href="#paragraf-4">§ 4. Siktemål</a></li><li><a href="#paragraf-5">§ 5. Strålingskilder</a></li><li><a href="#paragraf-6">§ 6. Strålingsdoser</a></li><li><a href="#paragraf-7">§ 7. Godkjenning av anlegg</a></li><li><a href="#paragraf-8">§ 8. Plikt til å føre register</a></li><li><a href="#paragraf-9">§ 9. Import fra tredjeland</a></li><li><a href="#paragraf-10">§ 10. Emballasjematerialer</a></li><li><a href="#paragraf-11">§ 10a. Merking av bestrålte næringsmidler som er beregnet for omsetning til forbruker eller storhusholdning</a></li><li><a href="#paragraf-12">§ 10b. Merking av bestrålte næringsmidler som ikke er beregnet for omsetning til forbruker eller storhusholdning</a></li><li><a href="#paragraf-13">§ 11. Tilsyn og vedtak</a></li><li><a href="#paragraf-14">§ 12. Dispensasjon</a></li><li><a href="#paragraf-15">§ 13. Straff</a></li><li><a href="#paragraf-16">§ 14. Ikrafttredelse</a></li><li><a href="#kapittel-1">Vedlegg I. Næringsmidler som tillates behandlet med ioniserende stråling</a></li><li><a href="#kapittel-2">Vedlegg II</a><ul class="tocSubUl"><li><a href="#kapittel-2-kapittel-1">1. Dosimetri</a></li><li><a href="#kapittel-2-kapittel-2">2. Prosedyrer</a></li></ul></li><li><a href="#kapittel-3">Vedlegg III Liste over strålingsanlegg i tredjeland som er godkjent av Unionen</a><ul class="tocSubUl"><li><a href="#kapittel-3-kapittel-1">Referansenr.: EU-AIF 01-2002</a></li><li><a href="#kapittel-3-kapittel-2">Referansenr.: EU-AIF 02-2002</a></li><li><a href="#kapittel-3-kapittel-3">Referansenr.: EU-AIF 03-2002</a></li><li><a href="#kapittel-3-kapittel-4">Referansenr.: EU-AIF 05-2004</a></li><li><a href="#kapittel-3-kapittel-5">Referansenr.: EU-AIF 06-2004</a></li><li><a href="#kapittel-3-kapittel-6">Referansenr.: EU-AIF 07-2006</a></li><li><a href="#kapittel-3-kapittel-7">Referansenr.: EU-AIF 08-2006</a></li><li><a href="#kapittel-3-kapittel-8">Referansenr.: EU-AIF 09-2010</a></li><li><a href="#kapittel-3-kapittel-9">Referansenr.: EU-AIF 10-2010</a></li><li><a href="#kapittel-3-kapittel-10">Referansenr.: EU-AIF 11-2010</a></li><li><a href="#kapittel-3-kapittel-11">Referansenr.: EU-AIF 12-2021</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2001-03-20-504" id="dokument"><h1>Forskrift om behandling av næringsmidler med ioniserende stråling</h1><article class="legalArticle" data-lovdata-URL="SF/forskrift/2001-03-20-504/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften gjelder for produksjon, omsetning og import mv. av næringsmidler og næringsmiddelingredienser, heretter kalt næringsmidler, behandlet med ioniserende stråling.</article><article class="legalP" id="paragraf-1-ledd-2">Forskriften gjelder ikke for:<ol class="defaultList" type="1"><li data-name="1." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">næringsmidler som utsettes for ioniserende stråling fra måle- og kontrollutstyr, når den absorberte stråledosen ikke overstiger 0,01 Gy for måle- og kontrollutstyr som anvender nøytroner eller 0,5 Gy for annet måle- og kontrollutstyr, ved et maksimalt strålingsenerginivå på 10 MeV når det gjelder røntgenstråler, 14 MeV når det gjelder nøytroner og 5 MeV i andre tilfeller.</article></article></li><li data-name="2." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">næringsmidler behandlet med ioniserende stråling, som tilberedes til pasienter under medisinsk tilsyn med behov for sterile dietter.</article></article></li></ol></article><article class="changesToParent">Endret ved <a href="forskrift/2004-01-15-268">forskrift 15 jan 2004 nr. 268</a>.</article></article><article class="legalArticle" data-lovdata-URL="SF/forskrift/2001-03-20-504/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Behandling med ioniserende stråling</span></h2><article class="legalP" id="paragraf-2-ledd-1">Kun næringsmidler oppført i vedlegg I til denne forskrift, kan behandles med ioniserende stråling.</article><article class="legalP" id="paragraf-2-ledd-2">Næringsmidler behandlet med ioniserende stråling, skal merkes i samsvar med <a href="forskrift/1993-12-21-1385">forskrift av 21. desember 1993 nr. 1385</a> om merking m.v. av næringsmidler.</article></article><article class="legalArticle" data-lovdata-URL="SF/forskrift/2001-03-20-504/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Næringsmidler skal ha egnet kvalitet på det tidspunkt de behandles med ioniserende stråling.</article><article class="legalP" id="paragraf-3-ledd-2">Næringsmidler kan bare behandles med ioniserende stråling dersom:<ol class="defaultList" type="1"><li data-name="1." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">det er et rimelig teknologisk behov,</article></article></li><li data-name="2." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">det ikke utgjør noen helserisiko og foretas i samsvar med bestemmelsene,</article></article></li><li data-name="3." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">det er til fordel for forbrukeren,</article></article></li><li data-name="4." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">det ikke er til erstatning for god hygienisk praksis, god produksjonspraksis eller god landbrukspraksis.</article></article></li></ol></article><article class="legalP" id="paragraf-3-ledd-3">Behandling av næringsmidler med ioniserende stråling skal ikke anvendes sammen med en kjemisk behandling som tjener samme formål som behandlingen med ioniserende stråling.</article></article><article class="legalArticle" data-lovdata-URL="SF/forskrift/2001-03-20-504/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Siktemål</span></h2><article class="legalP" id="paragraf-4-ledd-1">Behandling av næringsmidler med ioniserende stråling kan bare ta sikte på:<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">å redusere forekomsten av næringsmiddelbårne sykdommer ved å ødelegge sykdomsfremkallende organismer,</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">å redusere bedervelse av næringsmidler ved å forsinke eller stanse forråtnelsesprosesser og ødelegge bedervelsesorganismer,</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">å redusere tap av næringsmidler på grunn av for tidlig modning, vekst eller spiring,</article></article></li><li data-name="4." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">å bekjempe organismer i næringsmidler som er skadelige for planter eller planteprodukter.</article></article></li></ol></article></article><article class="legalArticle" data-lovdata-URL="SF/forskrift/2001-03-20-504/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Strålingskilder</span></h2><article class="legalP" id="paragraf-5-ledd-1">Næringsmidler kan bare behandles med følgende former for ioniserende stråling:<ol class="defaultList" type="1"><li data-name="1." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">gammastråler fra de radioaktive isotoper kobolt-60 og cesium-137,</article></article></li><li data-name="2." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">røntgenstråler fra anlegg med nominell energi (maksimal kvanteenergi) på 5 MeV eller mindre,</article></article></li><li data-name="3." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">elektronstråler fra anlegg med en nominell energi (maksimal kvanteenergi) på 10 MeV eller mindre.</article></article></li></ol></article><article class="legalP" id="paragraf-5-ledd-2">Behandling av næringsmidler med ioniserende stråling skal skje i samsvar med den internasjonale kode for drift av bestrålingsanlegg til behandling av næringsmidler anbefalt av FAO/WHOs Felles Codex Alimentarius Kommisjon, jf. FAO/WHO/CAC Bind XV 1. utgave.</article></article><article class="legalArticle" data-lovdata-URL="SF/forskrift/2001-03-20-504/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Strålingsdoser</span></h2><article class="legalP" id="paragraf-6-ledd-1">Den samlede gjennomsnittlige absorberte strålingsdose skal beregnes som fastsatt i vedlegg II til denne forskrift, og skal ikke overstige de grenseverdier som er fastsatt i vedlegg I til denne forskrift.</article><article class="legalP" id="paragraf-6-ledd-2">Den maksimale strålingsdose for næringsmidler kan gis i deldoser, men må samlet ikke overstige de grenseverdier som er fastsatt i vedlegg I til denne forskrift.</article></article><article class="legalArticle" data-lovdata-URL="SF/forskrift/2001-03-20-504/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Godkjenning av anlegg</span></h2><article class="legalP" id="paragraf-7-ledd-1">Anlegg som behandler næringsmidler med ioniserende stråling, skal være godkjent av Mattilsynet. Godkjente anlegg skal tildeles et registreringsnummer.</article><article class="legalP" id="paragraf-7-ledd-2">For å bli godkjent skal anlegget oppfylle de krav som er fastsatt i denne forskriften, og være godkjent av Direktoratet for strålevern og atomsikkerhet i medhold av strålevernlovgivningen.</article><article class="legalP" id="paragraf-7-ledd-3">Anlegg for behandling av næringsmidler med ioniserende stråling skal oppfylle kravene i den internasjonale kode for drift av bestrålingsanlegg til behandling av næringsmidler anbefalt av FAO/WHOs Felles Codex Alimentarius Kommisjon, jf. FAO/WHO/CAC Bind XV 1. utgave. Det skal utpekes en person som er ansvarlig for at alle de betingelser som skal oppfylles for å kunne anvende denne fremgangsmåten, overholdes.</article><article class="legalP" id="paragraf-7-ledd-4">Dersom tilsynsmyndigheten påviser en klar mangel i forhold til godkjenningskravene eller møter hindringer for en tilstrekkelig kontroll, kan den midlertidig stoppe virksomheten.</article><article class="legalP" id="paragraf-7-ledd-5">Dersom påviste mangler ikke rettes etter den fristen som er satt av tilsynsmyndigheten, skal Mattilsynet trekke tilbake godkjenningen.</article><article class="changesToParent">Endret ved <a href="forskrift/2004-01-15-268">forskrifter 15 jan 2004 nr. 268</a>, <a href="forskrift/2018-12-20-2193">20 des 2018 nr. 2193</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2001-03-20-504/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Plikt til å føre register</span></h2><article class="legalP" id="paragraf-8-ledd-1">Ansvarlig for anlegg som er godkjent for behandling av næringsmidler med ioniserende stråling, skal for hver ioniserende strålingskilde føre et register som inneholder følgende opplysninger for hvert behandlet parti næringsmidler:<ol class="defaultList" type="1"><li data-name="1." value="1"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Arten og mengden av de bestrålte næringsmidlene.</article></article></li><li data-name="2." value="2"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Partiets nummer.</article></article></li><li data-name="3." value="3"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Hvem som har bestilt behandlingen med ioniserende stråling.</article></article></li><li data-name="4." value="4"><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">Mottakeren av de bestrålte næringsmidlene.</article></article></li><li data-name="5." value="5"><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">Dato for behandlingen med ioniserende stråling.</article></article></li><li data-name="6." value="6"><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">Emballasjematerialer benyttet under behandlingen med ioniserende stråling.</article></article></li><li data-name="7." value="7"><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">Data til kontroll av behandlingen med ioniserende stråling i samsvar med vedlegg II til denne forskrift, resultatene av de utførte dosemålinger med nærmere angivelse av spesielt de øvre og nedre grenseverdier for den absorberte dose, samt typen av ioniserende stråling.</article></article></li><li data-name="8." value="8"><article class="listArticle" id="paragraf-8-ledd-1-punkt-8"><article class="legalP" id="paragraf-8-ledd-1-punkt-8-ledd-1">Henvisning til de innledende dosevalideringsmålinger.</article></article></li></ol></article><article class="legalP" id="paragraf-8-ledd-2">Registre som angitt i første ledd, skal oppbevares i minst fem år.</article></article><article class="legalArticle" data-lovdata-URL="SF/forskrift/2001-03-20-504/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Import fra tredjeland</span></h2><article class="legalP" id="paragraf-9-ledd-1">Næringsmidler behandlet med ioniserende stråling, kan bare importeres fra tredjeland dersom:<ol class="defaultList" type="1"><li data-name="1." value="1"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">de oppfyller de bestemmelser som gjelder for slike næringsmidler,</article></article></li><li data-name="2." value="2"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">de ledsages av dokumenter som inneholder navn og adresse på de anlegg der behandlingen med ioniserende stråling har funnet sted, samt de opplysninger som kreves i <a href="forskrift/2001-03-20-504/§8">§ 8</a>,</article></article></li><li data-name="3." value="3"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">de er behandlet på et bestrålingsanlegg som er godkjent av Fellesskapet, og som er oppført på den offisielle listen over godkjente bestrålingsanlegg i vedlegg III i denne forskriften.</article></article></li></ol></article><article class="changesToParent">Endret ved forskrift <a href="forskrift/2022-12-12-2161">12 des 2022 nr. 2161</a>.</article></article><article class="legalArticle" data-lovdata-URL="SF/forskrift/2001-03-20-504/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Emballasjematerialer</span></h2><article class="legalP" id="paragraf-10-ledd-1">Materialer som anvendes til emballasje for næringsmidler som skal behandles med ioniserende stråling, skal være egnet til formålet.</article></article><article class="legalArticle" data-lovdata-URL="SF/forskrift/2001-03-20-504/§10a" data-name="§10a" id="paragraf-11"><h2 class="legalArticleHeader"><span class="legalArticleValue">§ 10a</span>. <span class="legalArticleTitle">Merking av bestrålte næringsmidler som er beregnet for omsetning til forbruker eller storhusholdning</span></h2><article class="legalP" id="paragraf-11-ledd-1">Bestrålte næringsmidler som er beregnet for omsetning til forbruker eller storhusholdning, skal i tilknytning til varebetegnelsen merkes med betegnelsen «bestrålt» eller «behandlet med ioniserende stråling».</article><article class="legalP" id="paragraf-11-ledd-2">For næringsmidler som inneholder bestrålte ingredienser, skal opplysningen i første ledd gis i tilknytning til den aktuelle ingrediensen i ingredienslisten.</article><article class="legalP" id="paragraf-11-ledd-3">For bestrålte næringsmidler som ved omsetning ikke er ferdigpakket, skal opplysningen i første ledd gis på skilt, oppslag e.l. ved salgsstedet.</article><article class="legalP" id="paragraf-11-ledd-4">For næringsmidler som ved omsetning ikke er ferdigpakket og som inneholder bestrålte ingredienser, skal opplysningen i første ledd gis sammen med varebetegnelsen på den aktuelle ingrediensen. Tredje ledd gjelder tilsvarende.</article><article class="legalP" id="paragraf-11-ledd-5">Dersom en bestrålt ingrediens inngår i en sammensatt ingrediens, skal opplysningen gis selv om den sammensatte ingrediensen utgjør mindre enn 25 prosent av det ferdige produktet.</article><article class="changesToParent">Tilføyd ved <a href="forskrift/2014-11-24-1495">forskrift 24 nov 2014 nr. 1495</a> (i kraft 13 des 2014).</article></article><article class="legalArticle" data-lovdata-URL="SF/forskrift/2001-03-20-504/§10b" data-name="§10b" id="paragraf-12"><h2 class="legalArticleHeader"><span class="legalArticleValue">§ 10b</span>. <span class="legalArticleTitle">Merking av bestrålte næringsmidler som ikke er beregnet for omsetning til forbruker eller storhusholdning</span></h2><article class="legalP" id="paragraf-12-ledd-1">Bestrålte næringsmidler og bestrålte ingredienser som ikke er beregnet for omsetning til forbruker eller storhusholdning, skal merkes som bestemt i <a href="forskrift/2001-03-20-504/§10a">§ 10a</a> første ledd. I tillegg skal navn og adresse på bestrålingsanlegget eller dets registreringsnummer angis.</article><article class="legalP" id="paragraf-12-ledd-2">Opplysninger om at bestråling har funnet sted, skal dessuten alltid angis i de dokumentene som følger eller vedrører næringsmidlet eller ingrediensen.</article><article class="changesToParent">Tilføyd ved <a href="forskrift/2014-11-24-1495">forskrift 24 nov 2014 nr. 1495</a> (i kraft 13 des 2014).</article></article><article class="legalArticle" data-lovdata-URL="SF/forskrift/2001-03-20-504/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn og vedtak</span></h2><article class="legalP" id="paragraf-13-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="changesToParent">Endret ved <a href="forskrift/2004-01-15-268">forskrift 15 jan 2004 nr. 268</a>.</article></article><article class="legalArticle" data-lovdata-URL="SF/forskrift/2001-03-20-504/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-14-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-15-268">forskrift 15 jan 2004 nr. 268</a>.</article></article><article class="legalArticle" data-lovdata-URL="SF/forskrift/2001-03-20-504/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-15-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a></article><article class="changesToParent">Endret ved <a href="forskrift/2004-01-15-268">forskrift 15 jan 2004 nr. 268</a>.</article></article><article class="legalArticle" data-lovdata-URL="SF/forskrift/2001-03-20-504/§14" data-name="§14" id="paragraf-16"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Denne forskrift trer i kraft 1. mai 2001.</article></article><section class="section" data-name="vedleggI" id="kapittel-1" data-lovdata-URL="SF/forskrift/2001-03-20-504/KAPITTEL_1"><h2>Vedlegg I. Næringsmidler som tillates behandlet med ioniserende stråling</h2><article class="defaultP"><table><thead><tr><th data-text-align="center" data-vertical-align="top"><i>Næringsmiddel eller næringsmiddelgruppe</i></th><th data-text-align="center" data-vertical-align="top"><i>Maksimalt tillatt strålingsdose</i></th></tr></thead><tbody><tr><td data-text-align="center" data-vertical-align="top">Tørkede aromatiske urter, krydder og vegetabilske smaksgivere</td><td data-text-align="center" data-vertical-align="top">10 kGy</td></tr></tbody></table></article></section><section class="section" data-name="vedleggII" id="kapittel-2" data-lovdata-URL="SF/forskrift/2001-03-20-504/KAPITTEL_2"><h2>Vedlegg II</h2><section class="section" data-name="kap1" id="kapittel-2-kapittel-1" data-lovdata-URL="SF/forskrift/2001-03-20-504/KAPITTEL_2-1"><h3>1. Dosimetri</h3><article class="defaultP"><i>Den samlede gjennomsnittlige absorberte dose</i></article><article class="legalP" id="kapittel-2-kapittel-1-ledd-1">Ved bestemmelse av om næringsmidler som er behandlet med en samlet gjennomsnittlig dose på 10 kGy eller mindre egner seg til folkemat, kan det gås ut fra at alle strålingsfremkalte kjemiske virkninger i dette doseområdet er proporsjonale med dosen.</article><article class="legalP" id="kapittel-2-kapittel-1-ledd-2">Den samlede gjennomsnittlige dose, Ƌ er definert ved følgende integral over varens samlede volum:<ul class="defaultList"><li><article class="listArticle" id="kapittel-2-kapittel-1-ledd-2-punkt-1"><article class="legalP" id="kapittel-2-kapittel-1-ledd-2-punkt-1-ledd-1">Ƌ = 1 / M ∫ p (x,y,z) d (x,y,z) dV <table><tbody><tr><td data-text-align="left" data-vertical-align="top">der</td><td data-text-align="left" data-vertical-align="top">M = den behandlede prøvens totale masse</td></tr><tr><td data-text-align="left" data-vertical-align="top" /><td data-text-align="left" data-vertical-align="top">p = den lokale tetthet ved punktet (x,y,z)</td></tr><tr><td data-text-align="left" data-vertical-align="top" /><td data-text-align="left" data-vertical-align="top">d = den lokale absorberte dose ved punktet (x,y,z)</td></tr><tr><td data-text-align="left" data-vertical-align="top" /><td data-text-align="left" data-vertical-align="top">dV = dx dy dz, den infinitesimale volumelementet som i virkelige tilfeller representeres av delvolumene.</td></tr></tbody></table></article></article></li></ul></article><article class="legalP" id="kapittel-2-kapittel-1-ledd-3">Den samlede gjennomsnittlige absorberte dose kan bestemmes direkte for homogene produkter og for varer i løs vekt med homogen tetthet ved å fordele et passende antall dosemålere på vilkårlige strategiske steder i hele varens volum. På grunnlag av den slik fastslåtte dosefordeling kan det beregnes et gjennomsnitt, som er den samlede gjennomsnittlige absorberte dose.</article><article class="legalP" id="kapittel-2-kapittel-1-ledd-4">Dersom dosefordelingskurvens form gjennom varen er fastsatt, kjennes også minimums- og maksimumsdosenes posisjon. Ved måling av dosefordelingen i disse to posisjoner i en serie prøver kan det foretas et estimat over den samlede gjennomsnittlige dose.</article><article class="legalP" id="kapittel-2-kapittel-1-ledd-5">I visse tilfeller vil middelverdien av den gjennomsnittlige minimumsdose (Ƌmin) og maksimumsdose (Ƌmax) gi et godt estimat over den samlede gjennomsnittlige dose. I disse tilfeller blir således<ul class="defaultList"><li><article class="listArticle" id="kapittel-2-kapittel-1-ledd-5-punkt-1"><article class="legalP" id="kapittel-2-kapittel-1-ledd-5-punkt-1-ledd-1">den samlede gjennomsnittlige dose ≈ (Ƌmax + Ƌmin) / 2</article></article></li></ul></article><article class="defaultP">Forholdet Ƌmax / Ƌmin skal ikke overstige 3.</article></section><section class="section" data-name="kap2" id="kapittel-2-kapittel-2" data-lovdata-URL="SF/forskrift/2001-03-20-504/KAPITTEL_2-2"><h3>2. Prosedyrer</h3><article class="marginIdArticle" id="kapittel-2-kapittel-2-punkt-1"><span class="data-marginOriginalId">2.1.</span><article class="legalP" id="kapittel-2-kapittel-2-punkt-1-ledd-1">Før rutinebestråling av en gitt type næringsmidler påbegynnes ved et bestrålingsanlegg, skal minimums- og maksimumsdosenes posisjon fastslås ved hjelp av dosemålinger i hele varens volum. Disse valideringsmålingene skal utføres et passende antall ganger (for eksempel 3-5), slik at det tas hensyn til variasjoner i varens tetthet og geometri.</article></article><article class="marginIdArticle" id="kapittel-2-kapittel-2-punkt-2"><span class="data-marginOriginalId">2.2.</span><article class="legalP" id="kapittel-2-kapittel-2-punkt-2-ledd-1">Målingene skal gjentas ved enhver endring av varen, dens geometri eller bestrålingsforholdene.</article></article><article class="marginIdArticle" id="kapittel-2-kapittel-2-punkt-3"><span class="data-marginOriginalId">2.3.</span><article class="legalP" id="kapittel-2-kapittel-2-punkt-3-ledd-1">Under bestrålingen skal det foretas rutinemessige dosemålinger for å kontrollere at dosegrensene ikke overskrides. Målingene skal utføres ved å anbringe dosimetre i minimums- eller maksimumsposisjonen, eller i en referanseposisjon. Dosen i referanseposisjonen skal knyttes kvantitativt til maksimums- og minimumsdosen. Referanseposisjonen skal plasseres i et passende punkt i eller på varen, hvor dosevariasjonene er lave.</article></article><article class="marginIdArticle" id="kapittel-2-kapittel-2-punkt-4"><span class="data-marginOriginalId">2.4.</span><article class="legalP" id="kapittel-2-kapittel-2-punkt-4-ledd-1">Det skal foretas rutinemessig dosemåling av hvert enkelt parti og med passende intervaller under behandlingen.</article></article><article class="marginIdArticle" id="kapittel-2-kapittel-2-punkt-5"><span class="data-marginOriginalId">2.5.</span><article class="legalP" id="kapittel-2-kapittel-2-punkt-5-ledd-1">Ved bestråling av en løpende strøm av uemballerte varer kan minimums- og maksimumsdosenes posisjon ikke fastslås. I stedet kan disses verdier bestemmes ved hjelp av stikkprøvemålinger i vilkårlige punkter.</article></article><article class="marginIdArticle" id="kapittel-2-kapittel-2-punkt-6"><span class="data-marginOriginalId">2.6.</span><article class="legalP" id="kapittel-2-kapittel-2-punkt-6-ledd-1">Dosemålingene foretas ved hjelp av anerkjente dosimetrisystemer, og målingene skal kunne henføres til grunnleggende normer.</article></article><article class="marginIdArticle" id="kapittel-2-kapittel-2-punkt-7"><span class="data-marginOriginalId">2.7.</span><article class="legalP" id="kapittel-2-kapittel-2-punkt-7-ledd-1">Under bestrålingen skal det føres kontroll med de relevante anleggsparametre, og disse skal registreres løpende. For så vidt angår de radioaktive isotoper omfatter disse parametre produktets fremføringshastighet og den tid det tilbringer i bestrålingssonen, samt positiv indikasjon av at strålingskilden befinner seg i den riktige posisjon. For partikkelakselleratoren omfatter disse parametre produktets fremføringshastighet, samt anleggets energinivå, elektronstrøm og scanningsbredde.</article></article></section></section><section class="section" data-name="vedleggIII" id="kapittel-3" data-lovdata-URL="SF/forskrift/2001-03-20-504/KAPITTEL_3"><h2>Vedlegg III<br />Liste over strålingsanlegg i tredjeland som er godkjent av Unionen</h2><article class="changesToParent">Tilføyd ved forskrift <a href="forskrift/2022-12-12-2161">12 des 2022 nr. 2161</a>.</article><section class="section" id="kapittel-3-kapittel-1" data-lovdata-URL="SF/forskrift/2001-03-20-504/KAPITTEL_3-1"><h3>Referansenr.: EU-AIF 01-2002</h3><ul class="defaultList"><li><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">HEPRO Cape (Pty) Ltd<br />6 Ferrule Avenue<br />Montague Gardens<br />Milnerton 7441<br />Western Cape<br />Republikken Sør-Afrika<br />Telefonnr.: (27-21) 551 24 40<br />Telefaksnr.: (27-21) 551 17 66</article></article></li></ul></section><section class="section" id="kapittel-3-kapittel-2" data-lovdata-URL="SF/forskrift/2001-03-20-504/KAPITTEL_3-2"><h3>Referansenr.: EU-AIF 02-2002</h3><ul class="defaultList"><li><article class="listArticle" id="kapittel-3-kapittel-2-punkt-1"><article class="legalP" id="kapittel-3-kapittel-2-punkt-1-ledd-1">GAMMASTER South Africa (Pty) Ltd.<br />PO Box 3219<br />5 Waterpas Street<br />Isando Extension 3<br />Kempton Park 1620<br />Johannesburg<br />Republikken Sør-Afrika<br />Telefonnr.: (27-11) 974 88 51<br />Telefaksnr.: (27-11) 974 89 86</article></article></li></ul></section><section class="section" id="kapittel-3-kapittel-3" data-lovdata-URL="SF/forskrift/2001-03-20-504/KAPITTEL_3-3"><h3>Referansenr.: EU-AIF 03-2002</h3><ul class="defaultList"><li><article class="listArticle" id="kapittel-3-kapittel-3-punkt-1"><article class="legalP" id="kapittel-3-kapittel-3-punkt-1-ledd-1">GAMWAVE (Pty) Ltd.<br />PO Box 26406<br />Isipingo Beach<br />Durban 4115<br />Kwazulu-Natal<br />Republikken Sør-Afrika<br />Telefonnr.: (27-31) 902 88 90<br />Telefaksnr.: (27-31) 912 17 04</article></article></li></ul></section><section class="section" id="kapittel-3-kapittel-4" data-lovdata-URL="SF/forskrift/2001-03-20-504/KAPITTEL_3-4"><h3>Referansenr.: EU-AIF 05-2004</h3><ul class="defaultList"><li><article class="listArticle" id="kapittel-3-kapittel-4-punkt-1"><article class="legalP" id="kapittel-3-kapittel-4-punkt-1-ledd-1">GAMMA-PAK AS<br />Yünsa Yolu N: 4 OSB<br />Cerkezköy/TEKIRDAG<br />TR-59500<br />Tyrkia<br />Telefonnr.: (90-282) 726 57 90<br />Telefaksnr.: (90-282) 726 51 78</article></article></li></ul></section><section class="section" id="kapittel-3-kapittel-5" data-lovdata-URL="SF/forskrift/2001-03-20-504/KAPITTEL_3-5"><h3>Referansenr.: EU-AIF 06-2004</h3><ul class="defaultList"><li><article class="listArticle" id="kapittel-3-kapittel-5-punkt-1"><article class="legalP" id="kapittel-3-kapittel-5-punkt-1-ledd-1">STUDER AGG WERK HARD<br />Hogenweidstrasse 2<br />Däniken<br />CH-4658<br />Sveits<br />Telefonnr.: (41-062) 288 90 60<br />Telefaksnr.: (41-062) 288 90 70</article></article></li></ul></section><section class="section" id="kapittel-3-kapittel-6" data-lovdata-URL="SF/forskrift/2001-03-20-504/KAPITTEL_3-6"><h3>Referansenr.: EU-AIF 07-2006</h3><ul class="defaultList"><li><article class="listArticle" id="kapittel-3-kapittel-6-punkt-1"><article class="legalP" id="kapittel-3-kapittel-6-punkt-1-ledd-1">THAI IRRADIATION CENTER<br />Thailand Institute of Nuclear Technology (Public Organisation)<br />37 Moo 3, TECHNOPOLIS<br />Klong 5, Klong Luang<br />Pathumthani 12120<br />Thailand<br />Telefonnr.: (662) 577 4167 til 71<br />Telefaksnr.: (662) 577 1945</article></article></li></ul></section><section class="section" id="kapittel-3-kapittel-7" data-lovdata-URL="SF/forskrift/2001-03-20-504/KAPITTEL_3-7"><h3>Referansenr.: EU-AIF 08-2006</h3><ul class="defaultList"><li><article class="listArticle" id="kapittel-3-kapittel-7-punkt-1"><article class="legalP" id="kapittel-3-kapittel-7-punkt-1-ledd-1">Synergy Health (Thailand) Ltd.<br />700/465 Amata Nakorn Industrial<br />Moo 7, Tambon Donhuaroh<br />Amphur Muang<br />Chonburi 20000<br />Thailand<br />Telefonnr.: (66) (0) 38 458431 til 3 og (66) (0) 38 450092 til 3<br />Telefaksnr.: (66) (0) 38 458435 og (66) (0) 38 717146</article></article></li></ul></section><section class="section" id="kapittel-3-kapittel-8" data-lovdata-URL="SF/forskrift/2001-03-20-504/KAPITTEL_3-8"><h3>Referansenr.: EU-AIF 09-2010</h3><ul class="defaultList"><li><article class="listArticle" id="kapittel-3-kapittel-8-punkt-1"><article class="legalP" id="kapittel-3-kapittel-8-punkt-1-ledd-1">Board of Radiation and Isotope Technology<br />Department of Atomic Energy<br />BRIT/BARC Vashi Complex<br />Sector 20, Vashi<br />Navi Mumbai – 400&#xa0;705 (Maharashtra)<br />India<br />Telefonnr.: +91 2227840000/+91 2227887000<br />Telefaksnr.: +91 2227840005<br />E-post: chief@britatom.gov.in/cebrit@vsnl.net</article></article></li></ul></section><section class="section" id="kapittel-3-kapittel-9" data-lovdata-URL="SF/forskrift/2001-03-20-504/KAPITTEL_3-9"><h3>Referansenr.: EU-AIF 10-2010</h3><ul class="defaultList"><li><article class="listArticle" id="kapittel-3-kapittel-9-punkt-1"><article class="legalP" id="kapittel-3-kapittel-9-punkt-1-ledd-1">Board of Radiation and Isotope Technology<br />ISOMED<br />Bhabha Atomic Research Centre<br />South Site Gate, Refinery Road<br />Next to TATA Power Station, Trombay<br />Mumbai – 400&#xa0;085 (Maharashtra)<br />India<br />Telefonnr.: +91 2225595684/+91 2225594751<br />Telefaksnr.: +91 2225505338<br />E-post: chief@britatom.gocv.in/cebrit@vsnl.net</article></article></li></ul></section><section class="section" id="kapittel-3-kapittel-10" data-lovdata-URL="SF/forskrift/2001-03-20-504/KAPITTEL_3-10"><h3>Referansenr.: EU-AIF 11-2010</h3><ul class="defaultList"><li><article class="listArticle" id="kapittel-3-kapittel-10-punkt-1"><article class="legalP" id="kapittel-3-kapittel-10-punkt-1-ledd-1">Microtrol Sterilisation Services Pvt. Ltd.<br />Plot No 14 Bommasandra- Jigani Link Road Industrial Area<br />KIADB, Off Hosur Road<br />Hennagarra Post<br />Bengalooru – 562&#xa0;106 (Karnataka)<br />India<br />Telefonnr.: +91 8110653932/+91 8110414030<br />Telefaksnr.: +91 8110414031<br />E-post: vikram@microtrol-india.com</article></article></li></ul></section><section class="section" id="kapittel-3-kapittel-11" data-lovdata-URL="SF/forskrift/2001-03-20-504/KAPITTEL_3-11"><h3>Referansenr.: EU-AIF 12-2021</h3><ul class="defaultList"><li><article class="listArticle" id="kapittel-3-kapittel-11-punkt-1"><article class="legalP" id="kapittel-3-kapittel-11-punkt-1-ledd-1">Synergy Health<br />Moray Road<br />Elgin Industrial Estate<br />Swindon<br />SN2 8XS<br />Det sameinte kongeriket<br />Telefonnr.: +44 (0) 1793-601004<br />E-post: ast_info@steris.com</article></article></li></ul></section></section></main></body></html>