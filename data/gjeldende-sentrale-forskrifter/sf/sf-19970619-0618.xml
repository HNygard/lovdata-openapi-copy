<!DOCTYPE html><html lang="no"><head><title>Forskrift om Petroleumsregisteret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-06-19-618</dd><dt class="dokid">DokumentID</dt><dd class="dokid">SF/forskrift/1997-06-19-618</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Olje- og gassavd.</li></ul></dd><dt class="publishedIn">Publisert i</dt><dd class="publishedIn">Avd I 1997 1500</dd><dt class="dateInForce">I kraft fra</dt><dd class="dateInForce">1997-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-18-2278">forskrift/2023-12-18-2278</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1985-06-12-1188">forskrift/1985-06-12-1188</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1996-11-29-72/§6-1">lov/1996-11-29-72/§6-1</a></li><li><a href="lov/1996-11-29-72/§10-18">lov/1996-11-29-72/§10-18</a></li><li><a href="forskrift/2009-05-15-512">forskrift/2009-05-15-512</a></li></ul></dd><dt class="titleShort">Korttittel</dt><dd class="titleShort">Forskrift om Petroleumsregisteret</dd><dt class="title">Tittel</dt><dd class="title">Forskrift om Petroleumsregisteret.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 19. juni 1997 med hjemmel i <a href="lov/1996-11-29-72">lov 29. november 1996 nr. 72</a> om petroleumsvirksomhet <a href="lov/1996-11-29-72/§6-1">§ 6-1</a> og <a href="lov/1996-11-29-72/§10-18">§ 10-18</a>. Fremmet av Olje- og energidepartementet. <br /><strong>Tilføyd hjemmel:</strong> <a href="forskrift/2009-05-15-512">Delegeringsvedtak 15. mai 2009 nr. 512</a>. <br /><strong>Endret</strong> ved <a href="forskrift/2013-01-28-117">forskrifter 28 jan 2013 nr. 117</a>, <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</dd><dt class="refid">RefID</dt><dd class="refid">forskrift/1997-06-19-618</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Petroleumsregisteret.</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kap. 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Definisjoner</a></li><li><a href="#kapittel-1-paragraf-2">§ 1-2. Registerfører</a></li><li><a href="#kapittel-1-paragraf-3">§ 1-3. Elektronisk databehandling</a></li><li><a href="#kapittel-1-paragraf-4">§ 1-4. Offentlighet m.v.</a></li></ul></li><li><a href="#kapittel-2" data-child-interval="§§ 2-1 – 2-3">Kap. 2. Registrering av tillatelser m.v.</a><ul class="tocSubUl"><li><a href="#kapittel-2-paragraf-1">§ 2-1. Registrering av tillatelser, registerenhet</a></li><li><a href="#kapittel-2-paragraf-2">§ 2-2. Opplysninger om registerenheten</a></li><li><a href="#kapittel-2-paragraf-3">§ 2-3. Rettighetshavers meldeplikt m.v.</a></li></ul></li><li><a href="#kapittel-3" data-child-interval="§§ 3-1 – 3-5">Kap. 3. Registrering av rettigheter m.v.</a><ul class="tocSubUl"><li><a href="#kapittel-3-paragraf-1">§ 3-1. Hvilke rettsstiftelser som kan registreres</a></li><li><a href="#kapittel-3-paragraf-2">§ 3-2. Registerhjemmel</a></li><li><a href="#kapittel-3-paragraf-3">§ 3-3. Vilkår for registrering</a></li><li><a href="#kapittel-3-paragraf-4">§ 3-4. Pantobligasjon</a></li><li><a href="#kapittel-3-paragraf-5">§ 3-5. (Opphevet 1 feb 2013 ved forskrift 28 jan 2013 nr. 117.)</a></li></ul></li><li><a href="#kapittel-4" data-child-interval="§§ 4-1 – 4-4">Kap. 4. Fremgangsmåten ved registrering m.v.</a><ul class="tocSubUl"><li><a href="#kapittel-4-paragraf-1">§ 4-1. Generelt om fremgangsmåten</a></li><li><a href="#kapittel-4-paragraf-2">§ 4-2. Dokumenter m.v.</a></li><li><a href="#kapittel-4-paragraf-3">§ 4-3. Gebyr</a></li><li><a href="#kapittel-4-paragraf-4">§ 4-4. Attester</a></li></ul></li><li><a href="#kapittel-5" data-child-interval="§§ 5-1 – 5-5">Kap. 5. Forskjellige bestemmelser</a><ul class="tocSubUl"><li><a href="#kapittel-5-paragraf-1">§ 5-1. Datasikkerhet</a></li><li><a href="#kapittel-5-paragraf-2">§ 5-2. Slettelse m.v.</a></li><li><a href="#kapittel-5-paragraf-3">§ 5-3. Feil ved registreringen</a></li><li><a href="#kapittel-5-paragraf-4">§ 5-4. Klage m.v.</a></li><li><a href="#kapittel-5-paragraf-5">§ 5-5. Statens erstatningsansvar</a></li></ul></li><li><a href="#kapittel-6" data-child-interval="§§ 6-1 – 6-2">Kap. 6. Ikrafttredelse og overgangsbestemmelser</a><ul class="tocSubUl"><li><a href="#kapittel-6-paragraf-1">§ 6-1. Ikrafttredelse m.v.</a></li><li><a href="#kapittel-6-paragraf-2">§ 6-2. (Opphevet 1 feb 2013 ved forskrift 28 jan 2013 nr. 117.)</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1997-06-19-618" id="dokument"><h1>Forskrift om Petroleumsregisteret.</h1><section class="section" data-name="kap1" id="kapittel-1" data-lovdata-URL="SF/forskrift/1997-06-19-618/KAPITTEL_1"><h2>Kap. 1. Innledende bestemmelser</h2><article class="legalArticle" data-lovdata-URL="SF/forskrift/1997-06-19-618/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-1-ledd-1">I denne forskrift forstås med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">petroleumsloven, <a href="lov/1996-11-29-72">lov 29. november 1996 nr. 72</a> om petroleumsvirksomhet,</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">tinglysingsloven, <a href="lov/1935-06-07-2">lov 7. juni 1935 nr. 2</a> om tinglysing,</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">sjøloven, <a href="lov/1994-06-24-39">lov 24. juni 1994 nr. 39</a> om sjøfarten,</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">forvaltningsloven, <a href="lov/1967-02-10">lov 10. februar 1967</a> om behandlingsmåten i forvaltningssaker,</article></article></li><li data-name="e." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">tillatelser, utvinningstillatelser som nevnt i <a href="lov/1996-11-29-72/§3-3">petroleumsloven § 3-3</a> og særskilte tillatelser til anlegg og drift av innretninger som nevnt i <a href="forskrift/1997-06-19-618/§4-3">samme lov § 4-3</a>,</article></article></li><li data-name="f." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">andel, den ideelle andel en rettighetshaver til enhver tid har i en tillatelse og i det interessentskap som følger av den samarbeidsavtale som er knyttet til tillatelsen,</article></article></li><li data-name="g." value="7"><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">innretninger, installasjoner og anlegg m.v. som nevnt i petroleumsloven § 1-6 d og som er utplassert i medhold av en tillatelse som nevnt i <a href="forskrift/1997-06-19-618/§3-3">samme lov §§ 3-3</a> og <a href="forskrift/1997-06-19-618/§4-3">4-3</a>.</article></article></li></ol></article><article class="changesToParent">Endret ved <a href="forskrift/2013-01-28-117">forskrift 28 jan 2013 nr. 117</a> (i kraft 1 feb 2013).</article></article><article class="legalArticle" data-lovdata-URL="SF/forskrift/1997-06-19-618/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Registerfører</span></h3><article class="legalP" id="kapittel-1-paragraf-2-ledd-1">Petroleumsregisteret føres av Sokkeldirektoratet.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1997-06-19-618/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Elektronisk databehandling</span></h3><article class="legalP" id="kapittel-1-paragraf-3-ledd-1">Petroleumsregisteret føres ved bruk av elektronisk databehandling.</article><article class="changesToParent">Endret ved <a href="forskrift/2013-01-28-117">forskrift 28 jan 2013 nr. 117</a> (i kraft 1 feb 2013).</article></article><article class="legalArticle" data-lovdata-URL="SF/forskrift/1997-06-19-618/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Offentlighet m.v.</span></h3><article class="legalP" id="kapittel-1-paragraf-4-ledd-1">Registeret er offentlig, og det kan kreves utskrift av registeret. Innsyn i og utskrift fra registeret skal gjøres elektronisk av den som skal ha innsyn i eller utskrift fra registeret. Sokkeldirektoratet fastsetter den nærmere fremgangsmåte for elektronisk innsyn og utskrift.</article><article class="legalP" id="kapittel-1-paragraf-4-ledd-2">Bekreftet utskrift fra registeret kan bestilles fra registerfører ettersendt i posten. Dette belastes etterskuddsvis med en tredjedels rettsgebyr for hver tillatelse som den bekreftede utskriften omfatter.</article><article class="changesToParent">Endret ved <a href="forskrift/2013-01-28-117">forskrifter 28 jan 2013 nr. 117</a> (i kraft 1 feb 2013), <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article></section><section class="section" data-name="kap2" id="kapittel-2" data-lovdata-URL="SF/forskrift/1997-06-19-618/KAPITTEL_2"><h2>Kap. 2. Registrering av tillatelser m.v.</h2><article class="legalArticle" data-lovdata-URL="SF/forskrift/1997-06-19-618/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Registrering av tillatelser, registerenhet</span></h3><article class="legalP" id="kapittel-2-paragraf-1-ledd-1">Registerfører skal registrere alle tillatelser i Petroleumsregisteret. Hver tillatelse utgjør en egen registerenhet.</article></article><article class="legalArticle" data-lovdata-URL="SF/forskrift/1997-06-19-618/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opplysninger om registerenheten</span></h3><article class="legalP" id="kapittel-2-paragraf-2-ledd-1">Petroleumsregisteret skal inneholde opplysninger om tillatelsens nummer, tildelingsdato, tillatelsens varighet, hvilke juridiske eller fysiske personer som er rettighetshavere, størrelsen på rettighetshavernes andeler i tillatelsen, og hvem som er operatør. Dersom staten deltar direkte i tillatelsen, skal registeret inneholde opplysninger om størrelsen på statens andel. Dersom tvangsmulkt er ilagt, skal registeret inneholde opplysning om dette inntil tvangsmulkten opphører.</article><article class="legalP" id="kapittel-2-paragraf-2-ledd-2">Departementet kan bestemme at ytterligere opplysninger skal registreres.</article></article><article class="legalArticle" data-lovdata-URL="SF/forskrift/1997-06-19-618/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Rettighetshavers meldeplikt m.v.</span></h3><article class="legalP" id="kapittel-2-paragraf-3-ledd-1">Rettighetshaver skal gi skriftlig melding til registerfører ved følgende endringer i tillatelsen:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">skifte av operatør i medhold av <a href="lov/1996-11-29-72/§3-7">petroleumsloven § 3-7</a>,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">endring av selskapsnavn,</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">forlengelse av tillatelsen etter <a href="lov/1996-11-29-72/§3-9">petroleumsloven § 3-9</a> og <a href="lov/1996-11-29-72/§4-3">§ 4-3</a> tredje ledd,</article></article></li><li data-name="d." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">oppgivelse av utvinningstillatelsen etter <a href="lov/1996-11-29-72/§3-15">petroleumsloven § 3-15</a>,</article></article></li><li data-name="e." value="5"><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">pantsettelse av tillatelsen eller andel i tillatelsen etter <a href="lov/1996-11-29-72/§6-2">petroleumsloven § 6-2</a>,</article></article></li><li data-name="f." value="6"><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">overdragelse av tillatelsen eller andel i tillatelsen m.v. som nevnt i <a href="lov/1996-11-29-72/§10-12">petroleumsloven § 10-12</a> første ledd, og andre disposisjoner som endrer fordelingen av rettighetshavers andel i tillatelsen,</article></article></li><li data-name="g." value="7"><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">tilbakekall av tillatelsen etter <a href="lov/1996-11-29-72/§10-13">petroleumsloven § 10-13</a>.</article></article></li></ol></article><article class="legalP" id="kapittel-2-paragraf-3-ledd-2">Følgende dokumentasjon skal sendes inn til registerfører sammen med meldingen:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">ved melding etter første ledd litra a), c) og d): dokumentasjon på vedtak fattet av Energidepartementet.</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">ved melding etter første ledd litra b): bekreftet firmaattest som viser det nye navnet.</article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">ved melding etter første ledd litra e): pantobligasjon med bekreftet kopi, bekreftet firmaattest for pantsetter, dokumentasjon på at samtykke fra Energidepartementet er innhentet og kvittering for betalt gebyr, jf. <a href="forskrift/1997-06-19-618/§4-3">§ 4-3</a>. Pantobligasjonen skal være undertegnet av signaturberettiget eller i henhold til fullmakt undertegnet av signaturberettiget. Ved transport av pantobligasjonen skal dette fremgå på originaldokumentet med bekreftet kopi.</article></article></li><li data-name="d." value="4"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">ved melding etter første ledd litra f): skjøte med bekreftet kopi, bekreftet firmaattest for selger og dokumentasjon på samtykke til overdragelsen fra Energidepartementet og Finansdepartementet. Behøves ikke faktisk samtykke fra Finansdepartementet, skal det fremlegges kopi av redegjørelse i henhold til § 1 i forskrift om samtykke til overdragelse av tillatelse og interesseoverføring etter <a href="lov/1975-06-13-35/§10">petroleumsskatteloven § 10</a>. Skjøtet skal være på blankett fastsatt av registerfører og skal være undertegnet av signaturberettiget eller i henhold til fullmakt undertegnet av signaturberettiget.</article></article></li></ol></article><article class="legalP" id="kapittel-2-paragraf-3-ledd-3">Melding skal gis straks endringen er godkjent av myndighetene. Melding om overdragelse etter første ledd litra f) skal gis så snart overdragelsen er gjennomført mellom partene. Ved endring av selskapsnavn skal melding gis straks endringen er registrert i foretaksregisteret. Ved endring som nevnt i <a href="lov/1996-11-29-72/§3-9">petroleumsloven § 3-9</a> annet ledd og <a href="lov/1996-11-29-72/§3-15">§ 3-15</a>, skal melding gis straks endringen får virkning. Meldingen skal være undertegnet av signaturberettiget for selskapet eller i henhold til fullmakt undertegnet av signaturberettiget.</article><article class="legalP" id="kapittel-2-paragraf-3-ledd-4">Endringer i tillatelsen som er meldepliktig etter første ledd skal registreres i Petroleumsregisteret.</article><article class="legalP" id="kapittel-2-paragraf-3-ledd-5">Ved brudd på meldeplikten kan registerfører etter reglene i <a href="lov/1996-11-29-72/§10-16">petroleumsloven § 10-16</a> ilegge rettighetshaver tvangsmulkt på inntil 2 ganger rettsgebyret pr. dag inntil skriftlig melding er inngitt. Tvangsmulkten opphører uansett etter 30 dager.</article><article class="legalP" id="kapittel-2-paragraf-3-ledd-6">Registerfører kan av eget tiltak registrere meldepliktige opplysninger dersom rettighetshaver ikke oppfyller sin meldeplikt. I tilfeller hvor tvangsmulkt er ilagt, kan registerfører registrere opplysningen av eget tiltak når tvangsmulkten er opphørt. Registerfører skal sende skriftlig underretning til rettighetshaver straks slik registrering er foretatt.</article><article class="changesToParent">Endret ved <a href="forskrift/2013-01-28-117">forskrifter 28 jan 2013 nr. 117</a> (i kraft 1 feb 2013), <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article></section><section class="section" data-name="kap3" id="kapittel-3" data-lovdata-URL="SF/forskrift/1997-06-19-618/KAPITTEL_3"><h2>Kap. 3. Registrering av rettigheter m.v.</h2><article class="legalArticle" data-lovdata-URL="SF/forskrift/1997-06-19-618/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Hvilke rettsstiftelser som kan registreres</span></h3><article class="legalP" id="kapittel-3-paragraf-1-ledd-1">I Petroleumsregisteret registreres dokumenter som går ut på å stifte, forandre, overdra, behefte, anerkjenne eller oppheve en rett som har til gjenstand en tillatelse eller en andel i en tillatelse.</article></article><article class="legalArticle" data-lovdata-URL="SF/forskrift/1997-06-19-618/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Registerhjemmel</span></h3><article class="legalP" id="kapittel-3-paragraf-2-ledd-1">Registerhjemmel har den Petroleumsregisteret utpeker som rettighetshaver eller den som godtgjør at han er rettighetshaver. Dersom en tillatelse er tildelt en gruppe av rettighetshavere, har rettighetshavergruppen registerhjemmel for tillatelsen, mens de enkelte rettighetshavere har registerhjemmel for deres respektive andeler.</article><article class="legalP" id="kapittel-3-paragraf-2-ledd-2">Den som har registerhjemmel har også registerhjemmel til rettighetshavers rettigheter etter avtaler inngått i tilknytning til tillatelsen, herunder avtaler om behandling, lagring og transport av petroleum. Registerhjemmel omfatter også rettighetshavers rettigheter til innretninger som ikke er registrert i et annet realregister og som ikke er plassert på land eller sjøgrunn undergitt privat eiendomsrett.</article><article class="changesToParent">Endret ved <a href="forskrift/2013-01-28-117">forskrift 28 jan 2013 nr. 117</a> (i kraft 1 feb 2013).</article></article><article class="legalArticle" data-lovdata-URL="SF/forskrift/1997-06-19-618/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Vilkår for registrering</span></h3><article class="legalP" id="kapittel-3-paragraf-3-ledd-1">Rettsstiftelser som nevnt i § 3-1 kan ikke registreres i Petroleumsregisteret med mindre utstederen av dokumentet har registerhjemmel eller samtykke fra hjemmelshaveren.</article><article class="legalP" id="kapittel-3-paragraf-3-ledd-2">Registerfører kan likevel av eget tiltak foreta slik registrering dersom meldeplikten i § 2-3 ikke er overholdt, jf § 2-3 femte ledd.</article><article class="legalP" id="kapittel-3-paragraf-3-ledd-3">Et dokument kan ikke registreres før de nødvendige offentlige samtykker foreligger i henhold til petroleumsloven.</article></article><article class="legalArticle" data-lovdata-URL="SF/forskrift/1997-06-19-618/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Pantobligasjon</span></h3><article class="legalP" id="kapittel-3-paragraf-4-ledd-1">Ved pant i hele tillatelsen skal pantobligasjonen angi type tillatelse og nummeret på tillatelsen. Pantobligasjonen skal videre inneholde en generell angivelse av hvilke rettigheter som følger av tillatelsen og av virksomhet som utøves i henhold til tillatelsen. Det skal herunder fremgå hvilke rettigheter etter avtaler inngått i tilknytning til tillatelsen som omfattes av pantsettelsen.</article><article class="legalP" id="kapittel-3-paragraf-4-ledd-2">Ved pant i andel i en tillatelse skal pantobligasjonen i tillegg til opplysninger som nevnt i første ledd også angi andelens størrelse.</article><article class="legalP" id="kapittel-3-paragraf-4-ledd-3">Pantobligasjonen skal angi et bestemt beløp eller et høyeste beløp for pantekravet. Beløpet skal være angitt i norske penger eller i utenlandske penger som til vanlig har børskurs i Norge.</article></article><article class="legalArticle" data-lovdata-URL="SF/forskrift/1997-06-19-618/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">(Opphevet 1 feb 2013 ved <a href="forskrift/2013-01-28-117">forskrift 28 jan 2013 nr. 117</a>.)</span></h3></article></section><section class="section" data-name="kap4" id="kapittel-4" data-lovdata-URL="SF/forskrift/1997-06-19-618/KAPITTEL_4"><h2>Kap. 4. Fremgangsmåten ved registrering m.v.</h2><article class="legalArticle" data-lovdata-URL="SF/forskrift/1997-06-19-618/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Generelt om fremgangsmåten</span></h3><article class="legalP" id="kapittel-4-paragraf-1-ledd-1">Utdrag av dokumentet registreres i Petroleumsregisteret. Dokumentet påføres attest om registrering og en kopi arkiveres.</article><article class="legalP" id="kapittel-4-paragraf-1-ledd-2">Registreringen skal omfatte dokumentnummer, dato for registrering og hvilke rettsstiftelser eller endringer i tillatelsen dokumentet gir uttrykk for. Ved registrering av opplysninger om tillatelsen gjelder for øvrig bestemmelsene i §§ 2-2, 2-3 og 5-2.</article><article class="legalP" id="kapittel-4-paragraf-1-ledd-3">Registreringen skal ikke omfatte opplysninger som er undergitt taushetsplikt i lov eller i medhold av lov.</article></article><article class="legalArticle" data-lovdata-URL="SF/forskrift/1997-06-19-618/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Dokumenter m.v.</span></h3><article class="legalP" id="kapittel-4-paragraf-2-ledd-1">Dokument som ønskes registrert sendes til registerføreren med original og en kopi. Dokumentet skal være skrevet på norsk eller engelsk og kan kreves oversatt til norsk. Dokumentet bør ikke inneholde annet enn det som kan registreres.</article><article class="legalP" id="kapittel-4-paragraf-2-ledd-2">Dokument som kommer inn til Petroleumsregisteret innen kl 1200 registreres samme dag. Dokument som kommer inn etter kl 1200 registreres neste kontordag.</article><article class="legalP" id="kapittel-4-paragraf-2-ledd-3">Finner registerføreren at dokumentet åpenbart ikke kan registreres, skal det uten registrering sendes tilbake til rekvirenten.</article><article class="changesToParent">Endret ved <a href="forskrift/2013-01-28-117">forskrift 28 jan 2013 nr. 117</a> (i kraft 1 feb 2013).</article></article><article class="legalArticle" data-lovdata-URL="SF/forskrift/1997-06-19-618/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Gebyr</span></h3><article class="legalP" id="kapittel-4-paragraf-3-ledd-1">Ved registrering av pantsettelser, skal det betales et gebyr til Sokkeldirektoratet på 10 ganger rettsgebyret.</article><article class="legalP" id="kapittel-4-paragraf-3-ledd-2">Bevis for at gebyr er betalt vedlegges begjæringen om registrering. Følger beviset ikke med, skal dokumentet nektes mottatt og betraktes som ikke innkommet.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1997-06-19-618/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Attester</span></h3><article class="legalP" id="kapittel-4-paragraf-4-ledd-1">På registrerte dokumenter om rettsstiftelser anføres dato for registrering og dokumentnummer. Pantobligasjoner gis dessuten anmerkning om registrerte heftelser som kan påvirke panthavers rett. Slik anmerkning og særskilt pantattest kan gis i form av utskrift av registeret.</article></article></section><section class="section" data-name="kap5" id="kapittel-5" data-lovdata-URL="SF/forskrift/1997-06-19-618/KAPITTEL_5"><h2>Kap. 5. Forskjellige bestemmelser</h2><article class="legalArticle" data-lovdata-URL="SF/forskrift/1997-06-19-618/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Datasikkerhet</span></h3><article class="legalP" id="kapittel-5-paragraf-1-ledd-1">Registerfører skal påse at opplysninger i Petroleumsregisteret blir samlet inn, registrert, oppbevart og benyttet på en forsvarlig måte. Det skal tas sikkerhetskopier av Petroleumsregisteret.</article></article><article class="legalArticle" data-lovdata-URL="SF/forskrift/1997-06-19-618/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Slettelse m.v.</span></h3><article class="legalP" id="kapittel-5-paragraf-2-ledd-1">Når registerfører mottar skriftlig melding fra rettighetshaver om at en tillatelse utløper, oppgis eller tilbakekalles, skal den slettes med opplysning om årsaken. Ved oppgivelse eller tilbakekallelse av andel i en tillatelse, skal de opplysninger som spesielt gjelder andelen slettes.</article><article class="legalP" id="kapittel-5-paragraf-2-ledd-2">Slettelse etter første ledd medfører at heftelser i tillatelsen eller andelen slettes. For slettelse av heftelser ellers gjelder <a href="lov/1994-06-24-39/§29">sjøloven § 29</a> tilsvarende så langt den passer.</article><article class="legalP" id="kapittel-5-paragraf-2-ledd-3">Reglene om foreldelse av rettsvern etter <a href="lov/1935-06-07-2/kap3">tinglysingsloven kapittel 3</a> kommer ikke til anvendelse.</article><article class="legalP" id="kapittel-5-paragraf-2-ledd-4">I tilfeller som nevnt i <a href="lov/1996-11-29-72/§6-4">petroleumsloven § 6-4</a>, kan slettelse ikke foretas før panthaver er gitt varsel og han deretter ikke har begjært tvangssalg uten unødig opphold.</article></article><article class="legalArticle" data-lovdata-URL="SF/forskrift/1997-06-19-618/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Feil ved registreringen</span></h3><article class="legalP" id="kapittel-5-paragraf-3-ledd-1">Blir registerføreren oppmerksom på at en innføring i Petroleumsregisteret er uriktig, eller at det på annen måte er gjort feil, skal registerføreren rette feilen. Har noen på grunn av feilen fått uriktig opplysning, skal registerføreren så vidt mulig underrette vedkommende om rettelsen i rekommandert brev.</article></article><article class="legalArticle" data-lovdata-URL="SF/forskrift/1997-06-19-618/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Klage m.v.</span></h3><article class="legalP" id="kapittel-5-paragraf-4-ledd-1">Reglene i <a href="lov/1967-02-10/kapvi">forvaltningsloven kapittel VI</a> kommer til anvendelse. Søksmål kan ikke reises før klagen er endelig avgjort.</article></article><article class="legalArticle" data-lovdata-URL="SF/forskrift/1997-06-19-618/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Statens erstatningsansvar</span></h3><article class="legalP" id="kapittel-5-paragraf-5-ledd-1">Staten er ansvarlig for registreringsfeil i den utstrekning det følger av alminnelige erstatningsregler.</article></article></section><section class="section" data-name="kap6" id="kapittel-6" data-lovdata-URL="SF/forskrift/1997-06-19-618/KAPITTEL_6"><h2>Kap. 6. Ikrafttredelse og overgangsbestemmelser</h2><article class="legalArticle" data-lovdata-URL="SF/forskrift/1997-06-19-618/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse m.v.</span></h3><article class="legalP" id="kapittel-6-paragraf-1-ledd-1">Forskriften trer i kraft 1. juli 1997. Fra samme tid oppheves <a href="forskrift/1985-06-12-1188">forskrift 12. juni 1985 nr. 1188</a> for petroleumsregisteret.</article></article><article class="legalArticle" data-lovdata-URL="SF/forskrift/1997-06-19-618/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">(Opphevet 1 feb 2013 ved <a href="forskrift/2013-01-28-117">forskrift 28 jan 2013 nr. 117</a>.)</span></h3></article></section></main></body></html>