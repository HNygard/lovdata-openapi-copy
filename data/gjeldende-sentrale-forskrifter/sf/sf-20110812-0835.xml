<!DOCTYPE html><html lang="no"><head><title>Forskrift om fjernmøter og fjernavhør i straffesaker</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-08-12-835</dd><dt class="dokid">DokumentID</dt><dd class="dokid">SF/forskrift/2011-08-12-835</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavd.</li></ul></dd><dt class="publishedIn">Publisert i</dt><dd class="publishedIn">I 2011 hefte 8</dd><dt class="dateInForce">I kraft fra</dt><dd class="dateInForce">2011-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2012-03-30</dd><dt class="lastChangedBy">Sist endret ved</dt><dd class="lastChangedBy"><a href="forskrift/2012-03-30-265">forskrift/2012-03-30-265</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-12-21-1611">forskrift/2005-12-21-1611</a></li><li><a href="forskrift/1991-11-08-727">forskrift/1991-11-08-727</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-05-22-25/§93c">lov/1981-05-22-25/§93c</a></li><li><a href="lov/1981-05-22-25/§109a">lov/1981-05-22-25/§109a</a></li><li><a href="lov/1981-05-22-25/§185">lov/1981-05-22-25/§185</a></li></ul></dd><dt class="dateOfPublication">Kunngjort</dt><dd class="dateOfPublication">2011-08-16 14:30</dd><dt class="titleShort">Korttittel</dt><dd class="titleShort">Forskrift om fjernmøter og fjernavhør</dd><dt class="title">Tittel</dt><dd class="title">Forskrift om fjernmøter og fjernavhør i straffesaker</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 12. august 2011 med hjemmel i <a href="lov/1981-05-22-25">lov 22. mai 1981 nr. 25</a> om rettergangsmåten i straffesaker (Straffeprosessloven) <a href="lov/1981-05-22-25/§93c">§ 93c</a> annet ledd, <a href="lov/1981-05-22-25/§109a">§ 109a</a> annet ledd og <a href="lov/1981-05-22-25/§185">§ 185</a> tredje ledd. Fremmet av Justis- og politidepartementet. <br /><strong>Endret</strong> ved <a href="forskrift/2012-03-30-265">forskrift 30 mars 2012 nr. 265</a>.</dd><dt class="refid">RefID</dt><dd class="refid">forskrift/2011-08-12-835</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fjernmøter og fjernavhør i straffesaker</a><ul class="tocSubUl"><li><a href="#paragraf-1">§ 1. Gjennomføring av fjernmøte</a></li><li><a href="#paragraf-2">§ 2. Gjennomføring av fjernavhør</a></li><li><a href="#paragraf-3">§ 3. Innkalling til fjernavhør og fjernmøte samt aktørenes møteplikt mv.</a></li><li><a href="#paragraf-4">§ 4. Fornærmede, etterlatte og deres representanters deltakelse i rettsmøte ved fjernmøte eller mottak av lyd- og bildeoverføring</a></li><li><a href="#paragraf-5">§ 5. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-08-12-835" id="dokument"><h1>Forskrift om fjernmøter og fjernavhør i straffesaker</h1><article class="legalArticle" data-lovdata-URL="SF/forskrift/2011-08-12-835/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av fjernmøte</span></h2><article class="legalP" id="paragraf-1-ledd-1">Fjernmøter gjennomføres ved at de aktørene som ikke er fysisk til stede i domstolen, deltar i rettsmøtet ved bruk av videokonferanseteknikk fra det stedet der vedkommende er pålagt å befinne seg.</article><article class="legalP" id="paragraf-1-ledd-2">Når rettsmøtet holdes som fjernmøte, skal deltagelse fortrinnsvis skje fra domstol, politistasjon, lensmannskontor eller fra fengsel. Deltagelse kan også foregå fra sykehus, sykehjem, pleiehjem eller aldershjem dersom det er nødvendig av helsemessige årsaker og finnes hensiktsmessig. Når retten finner det ubetenkelig, kan deltagelse skje fra annet sted.</article><article class="legalP" id="paragraf-1-ledd-3">De alminnelige reglene om rettsmøter gjelder tilsvarende.</article></article><article class="legalArticle" data-lovdata-URL="SF/forskrift/2011-08-12-835/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av fjernavhør</span></h2><article class="legalP" id="paragraf-2-ledd-1">Fjernavhør skjer ved bildeavhør av vitner eller sakkyndige som ikke er fysisk til stede i rettsmøtet. Er utstyr for bildeavhør ikke tilgjengelig, kan det i stedet foretas lydavhør hvis vilkårene for fjernavhør ellers er oppfylt, jf. <a href="lov/1981-05-22-25/§109a">straffeprosessloven § 109a</a>. Retten bestemmer hvor avhøret skal foretas.</article><article class="legalP" id="paragraf-2-ledd-2">Retten kan på samme vilkår som i <a href="lov/1981-05-22-25/§109a">straffeprosessloven § 109a</a> beslutte at bruk av tolk i avhør kan skje ved hjelp av fjernmøteteknologi.</article><article class="legalP" id="paragraf-2-ledd-3">Når avhøret gjennomføres som fjernavhør, bør avhøret fortrinnsvis skje fra domstol, politistasjon, lensmannskontor eller fra fengsel. Avhør kan også skje fra sykehus, sykehjem, pleiehjem eller aldershjem dersom det er nødvendig av helsemessige årsaker og finnes hensiktsmessig. Når retten finner det ubetenkelig, kan avhøret skje fra annet sted.</article><article class="legalP" id="paragraf-2-ledd-4">De alminnelige reglene om avhør av vitner gjelder tilsvarende.</article></article><article class="legalArticle" data-lovdata-URL="SF/forskrift/2011-08-12-835/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innkalling til fjernavhør og fjernmøte samt aktørenes møteplikt mv.</span></h2><article class="legalP" id="paragraf-3-ledd-1">De alminnelige reglene om innkalling av siktede, vitner og sakkyndige samt deres møte- og forklaringsplikt, gjelder også ved fjernmøte og fjernavhør. Innkallingen skal oppgi virkningene av å utebli og så vidt mulig inneholde tid og sted for fremmøte.</article><article class="legalP" id="paragraf-3-ledd-2">Retten kan beslutte at siktede, vitner og sakkyndige skal ta med legitimasjon. Et pålegg om å ta med legitimasjon skal fremgå av innkallingen.</article><article class="legalP" id="paragraf-3-ledd-3">En siktet som møter til oppgitt sted for fjernmøtet, skal anses å ha møtt til rettsmøtet.</article><article class="legalP" id="paragraf-3-ledd-4">Ved fjernmøter kan siktedes forsvarer delta i rettsmøtet i domstolen eller sammen med siktede på oppgitt sted for fjernmøtet, med mindre retten finner det betenkelig at forsvareren ikke møter sammen med siktede på oppgitt sted for fjernmøtet.</article></article><article class="legalArticle" data-lovdata-URL="SF/forskrift/2011-08-12-835/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fornærmede, etterlatte og deres representanters deltakelse i rettsmøte ved fjernmøte eller mottak av lyd- og bildeoverføring</span></h2><article class="legalP" id="paragraf-4-ledd-1">Bestemmelsene i <a href="forskrift/2011-08-12-835/§1">§ 1</a> til <a href="forskrift/2011-08-12-835/§3">§ 3</a> gjelder tilsvarende så langt de passer for fornærmede, etterlatte og deres representanters deltakelse ved fjernmøte eller ved mottak av lyd- og bildeoverføring når retten har besluttet deltakelse som nevnt i <a href="lov/1981-05-22-25/§93c">straffeprosessloven § 93c</a> andre ledd første punktum.</article><article class="changesToParent">Tilføyd ved <a href="forskrift/2012-03-30-265">forskrift 30 mars 2012 nr. 265</a>.</article></article><article class="legalArticle" data-lovdata-URL="SF/forskrift/2011-08-12-835/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikraftsetting</span></h2><article class="legalP" id="paragraf-5-ledd-1">Forskriften trer i kraft 1. september 2011. Fra samme tid oppheves <a href="forskrift/2005-12-21-1611">forskrift 21. desember 2005 nr. 1611</a> om prøveordning med bruk av fjernmøteteknologi i straffesaker og <a href="forskrift/1991-11-08-727">forskrift 8. november 1991 nr. 727</a> om fjernavhør av vitner og sakkyndige i straffesaker.</article><article class="changesToParent">Endret ved <a href="forskrift/2012-03-30-265">forskrift 30 mars 2012 nr. 265</a> (tidligere § 4).</article></article></main></body></html>