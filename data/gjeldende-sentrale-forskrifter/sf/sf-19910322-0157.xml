<!DOCTYPE html><html lang="no"><head><title>Forskrift om regulering av eksporten av fisk, fiskevarer og marine produkter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1991-03-22-157</dd><dt class="dokid">DokumentID</dt><dd class="dokid">SF/forskrift/1991-03-22-157</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Handelspolitisk avd.</li></ul></dd><dt class="publishedIn">Publisert i</dt><dd class="publishedIn">I 1991 169</dd><dt class="dateInForce">I kraft fra</dt><dd class="dateInForce">1991-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-16-986">forskrift/2023-06-16-986</a> fra 2023-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1990-04-27-9/§2">lov/1990-04-27-9/§2</a></li><li><a href="lov/1990-04-27-9/§3">lov/1990-04-27-9/§3</a></li><li><a href="lov/1990-04-27-9/§4">lov/1990-04-27-9/§4</a></li><li><a href="lov/1990-04-27-9/§6">lov/1990-04-27-9/§6</a></li><li><a href="lov/1990-04-27-9/§7">lov/1990-04-27-9/§7</a></li><li><a href="lov/1990-04-27-9/§8">lov/1990-04-27-9/§8</a></li></ul></dd><dt class="lastupdated">Rettet</dt><dd class="lastupdated">2022-01-01 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om eksport av fisk, fiskevarer og marine produkter</dd><dt class="title">Tittel</dt><dd class="title">Forskrift om regulering av eksporten av fisk, fiskevarer og marine produkter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 22. mars 1991 i medhold av <a href="lov/1990-04-27-9">lov 27. april 1990 nr. 9</a> om regulering av eksporten av fisk og fiskevarer (fiskeeksportloven) <a href="lov/1990-04-27-9/§2">§ 2</a>, <a href="lov/1990-04-27-9/§3">§ 3</a>, <a href="lov/1990-04-27-9/§4">§ 4</a>, <a href="lov/1990-04-27-9/§6">§ 6</a> og <a href="lov/1990-04-27-9/§7">§ 7</a>. Fremmet av Fiskeridepartementet (nå Nærings- og fiskeridepartementet). <br /><strong>Endret</strong> ved <a href="forskrift/1991-12-23-887">forskrifter 23 des 1991 nr. 887</a>, <a href="forskrift/1993-10-01-925">1 okt 1993 nr. 925</a>, <a href="forskrift/1993-11-15-1033">15 nov 1993 nr. 1033</a>, <a href="forskrift/1994-07-13-722">13 juli 1994 nr. 722</a>, <a href="forskrift/1994-12-12-1096">12 des 1994 nr. 1096</a>, <a href="forskrift/1997-01-27-89">27 jan 1997 nr. 89</a>, <a href="forskrift/1997-06-27-648">27 juni 1997 nr. 648</a>, <a href="forskrift/1998-11-27-1099">27 nov 1998 nr. 1099</a>, <a href="forskrift/2000-05-05-380">5 mai 2000 nr. 380</a>, <a href="forskrift/2000-12-15-1264">15 des 2000 nr. 1264</a>, <a href="forskrift/2003-02-27-234">27 feb 2003 nr. 234</a>, <a href="forskrift/2003-11-05-1305">5 nov 2003 nr. 1305</a>, <a href="forskrift/2005-08-19-905">19 aug 2005 nr. 905</a>, <a href="forskrift/2006-12-21-1566">21 des 2006 nr. 1566</a>, <a href="forskrift/2007-06-18-671">18 juni 2007 nr. 671</a>, <a href="forskrift/2010-01-19-43">19 jan 2010 nr. 43</a>, <a href="forskrift/2010-06-08-790">8 juni 2010 nr. 790</a>, <a href="forskrift/2013-07-25-929">25 juli 2013 nr. 929</a>, <a href="forskrift/2014-11-10-1418">10 nov 2014 nr. 1418</a>, <a href="forskrift/2015-04-17-383">17 april 2015 nr. 383</a>, <a href="forskrift/2015-06-01-579">1 juni 2015 nr. 579</a>, <a href="forskrift/2015-12-02-1384">2 des 2015 nr. 1384</a>, <a href="forskrift/2015-12-17-1712">17 des 2015 nr. 1712</a>, <a href="forskrift/2016-01-20-52">20 jan 2016 nr. 52</a>, <a href="forskrift/2016-12-16-1639">16 des 2016 nr. 1639</a>, <a href="forskrift/2019-11-29-1614">29 nov 2019 nr. 1614</a> (i kraft 1 jan 2020), <a href="forskrift/2021-12-23-3912">23 des 2021 nr. 3912</a> (i kraft 1 jan 2022), <a href="forskrift/2023-06-16-986">16 juni 2023 nr. 986</a> (i kraft 1 juli 2023, bl.a. tittel). <br /><strong>Rettet:</strong> 01.01.2022 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/1991-03-22-157</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av eksporten av fisk, fiskevarer og marine produkter</a><ul class="tocSubUl"><li><a href="#paragraf-1">§ 1. Registrering av eksportører</a></li><li><a href="#paragraf-2">§ 2. Sletting av eksportører fra registeret</a></li><li><a href="#paragraf-3">§ 3. (Opphevet)</a></li><li><a href="#paragraf-4">§ 4. Årlig avgift og markedsavgift</a></li><li><a href="#paragraf-5">§ 5. Norges sjømatråd AS</a></li><li><a href="#paragraf-6">§ 6. Oppgaver for Sjømatrådet, Fiskeridirektoratet, tollmyndighetene og skattekontoret</a></li><li><a href="#paragraf-7">§ 7. Taushetsplikt</a></li><li><a href="#paragraf-8">§ 8. Opplysningsplikt</a></li><li><a href="#paragraf-9">§ 9. Straff</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1991-03-22-157" id="dokument"><h1>Forskrift om regulering av eksporten av fisk, fiskevarer og marine produkter</h1><article class="legalArticle" data-lovdata-URL="SF/forskrift/1991-03-22-157/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Registrering av eksportører</span></h2><article class="legalP" id="paragraf-1-ledd-1">Det er forbudt å eksportere fisk, fiskevarer og marine produkter uten at eksportøren er registrert i Norges sjømatråd AS (Sjømatrådet) sitt register over eksportører som har rett til å eksportere fisk, fiskevarer og marine produkter. Virksomheter som søker om å bli registrert skal registreres dersom den årlige avgiften til Sjømatrådet er betalt, jf. <a href="forskrift/1991-03-22-157/§4">§ 4</a> første ledd punkt 1. Sjømatrådet kan i særlige tilfeller dispensere fra kravet om registrering. Enkeltvedtak fattet av Sjømatrådet etter denne paragraf kan påklages til Nærings- og fiskeridepartementet.</article><article class="changesToParent">Endret ved forskrifter <a href="forskrift/1997-06-27-648">27 juni 1997 nr. 648</a>, <a href="forskrift/2005-08-19-905">19 aug 2005 nr. 905</a> (i kraft 1 sep 2005), <a href="forskrift/2013-07-25-929">25 juli 2013 nr. 929</a>, <a href="forskrift/2019-11-29-1614">29 nov 2019 nr. 1614</a> (i kraft 1 jan 2020), <a href="forskrift/2023-06-16-986">16 juni 2023 nr. 986</a> (i kraft 1 juli 2023).</article></article><article class="legalArticle" data-lovdata-URL="SF/forskrift/1991-03-22-157/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sletting av eksportører fra registeret</span></h2><article class="legalP" id="paragraf-2-ledd-1">Sjømatrådet sletter registrerte eksportører fra registeret dersom den årlige avgiften ikke blir betalt. Enkeltvedtak Sjømatrådet treffer etter denne paragraf kan påklages til Nærings- og fiskeridepartementet.</article><article class="changesToParent">Tilføyd ved <a href="forskrift/1997-06-27-648">forskrift 27 juni 1997 nr. 648</a>, endret ved forskrifter <a href="forskrift/1998-11-27-1099">27 nov 1998 nr. 1099</a>, <a href="forskrift/2005-08-19-905">19 aug 2005 nr. 905</a> (i kraft 1 sep 2005), <a href="forskrift/2013-07-25-929">25 juli 2013 nr. 929</a>, <a href="forskrift/2019-11-29-1614">29 nov 2019 nr. 1614</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1991-03-22-157/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Opphevet)</span></h2><article class="changesToParent">Endret ved forskrifter<a href="forskrift/1997-06-27-648">27 juni 1997 nr. 648</a> (tidligere § 2), <a href="forskrift/2005-08-19-905">19 aug 2005 nr. 905</a> (i kraft 1 sep 2005), opphevet ved <a href="forskrift/2007-06-18-671">forskrift 18 juni 2007 nr. 671</a>.</article></article><article class="legalArticle" data-lovdata-URL="SF/forskrift/1991-03-22-157/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Årlig avgift og markedsavgift</span></h2><article class="legalP" id="paragraf-4-ledd-1">Til finansiering av de oppgaver som fremgår av <a href="forskrift/1991-03-22-157/§6">§ 6</a> i denne forskrift skal det svares en årlig avgift og en markedsavgift.<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Registrerte eksportører skal svare en årlig avgift på kroner 15&#xa0;000 til Sjømatrådet. Eksportører av ferskvannsfisk svarer en årlig avgift på 30 pst. av ordinær avgift. Ved første gangs registrering svares en avgift for to år på forskudd. Innbetalt avgift kan ikke kreves tilbakebetalt. Avgiftsnivået er upåvirket av når i året registreringen finner sted.</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Det skal svares markedsavgift beregnet av fob-verdien av eksportert fisk, fiskevarer og marine produkter. <ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-2-ledd-1-punkt-1"><article class="legalP" id="paragraf-4-ledd-1-punkt-2-ledd-1-punkt-1-ledd-1">Markedsavgiften skal utgjøre 0,75 pst. av fob-verdien av eksportert fisk, krepsdyr, bløtdyr og makroalger som hører under tolltariffens posisjoner 03.01 til 03.08, 12.12, 16.05 og 20.08, med unntak av produkter nevnt i bokstav b og c.</article></article></li><li data-name="b." value="2"><article class="listArticle" id="paragraf-4-ledd-1-punkt-2-ledd-1-punkt-2"><article class="legalP" id="paragraf-4-ledd-1-punkt-2-ledd-1-punkt-2-ledd-1">Markedsavgiften skal utgjøre 0,3 pst. av fob-verdien av eksportert laks og ørret som hører under tolltariffens posisjoner 03.01 til 03.05.</article></article></li><li data-name="c." value="3"><article class="listArticle" id="paragraf-4-ledd-1-punkt-2-ledd-1-punkt-3"><article class="legalP" id="paragraf-4-ledd-1-punkt-2-ledd-1-punkt-3-ledd-1">Markedsavgiften skal utgjøre 0,5 pst. av fob-verdien av eksportert sild, vassild, makrell, lodde, kolmule, taggmakrell (hestemakrell), øyepål og brisling som hører under tolltariffens posisjoner 03.01 til 03.05.</article></article></li></ol></article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Det svares likevel ikke markedsavgift for følgende forsendelser: <ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-3-ledd-1-punkt-1"><article class="legalP" id="paragraf-4-ledd-1-punkt-3-ledd-1-punkt-1-ledd-1">Varer som omfattes av tolltariffens posisjon 03.09, 15.04 og 16.04, underposisjon 0511.91 samt varenummer 12.12.2110, 12.12.2910, 12.12.2990, 15.16.1012, 15.16.1020, 16.03.0020, 23.01.2010 og 23.01.2090.</article></article></li><li data-name="b." value="2"><article class="listArticle" id="paragraf-4-ledd-1-punkt-3-ledd-1-punkt-2"><article class="legalP" id="paragraf-4-ledd-1-punkt-3-ledd-1-punkt-2-ledd-1">Varer hvor markedsavgiften for en sending er mindre enn 100 kroner.</article></article></li><li data-name="c." value="3"><article class="listArticle" id="paragraf-4-ledd-1-punkt-3-ledd-1-punkt-3"><article class="legalP" id="paragraf-4-ledd-1-punkt-3-ledd-1-punkt-3-ledd-1">Fisk, fiskevarer og marine produkter til Verdens matvareprogram.</article></article></li><li data-name="d." value="4"><article class="listArticle" id="paragraf-4-ledd-1-punkt-3-ledd-1-punkt-4"><article class="legalP" id="paragraf-4-ledd-1-punkt-3-ledd-1-punkt-4-ledd-1">Fisk, fiskevarer og marine produkter kanalisert via hjelpeorganisasjoner.</article></article></li><li data-name="e." value="5"><article class="listArticle" id="paragraf-4-ledd-1-punkt-3-ledd-1-punkt-5"><article class="legalP" id="paragraf-4-ledd-1-punkt-3-ledd-1-punkt-5-ledd-1">Varer som Mattilsynet ikke godkjenner for import og som derfor sendes ut av Norge.</article></article></li><li data-name="f." value="6"><article class="listArticle" id="paragraf-4-ledd-1-punkt-3-ledd-1-punkt-6"><article class="legalP" id="paragraf-4-ledd-1-punkt-3-ledd-1-punkt-6-ledd-1">Utenlandskfanget fisk og utenlandske fiskevarer og marine produkter som i henhold til gjeldende regelverk ikke har vært tollbehandlet inn i Norge og som transporteres direkte til utlandet eller fra tollager til utlandet.</article></article></li><li data-name="g." value="7"><article class="listArticle" id="paragraf-4-ledd-1-punkt-3-ledd-1-punkt-7"><article class="legalP" id="paragraf-4-ledd-1-punkt-3-ledd-1-punkt-7-ledd-1">Utenlandsfanget fisk og utenlandske fiskevarer og marine produkter som returneres som følge av reklamasjon.</article></article></li></ol></article></article></li></ol></article><article class="legalP" id="paragraf-4-ledd-2">Nærings- og fiskeridepartementet kan – når særlige grunner taler for det – ved forskrift endre avgiftssatsen i punkt 1 og punkt 2. Departementet kan også ved forskrift fastsette ulik markedsavgift etter bearbeidingsgraden på råstoffet eller råstoffets art.</article><article class="legalP" id="paragraf-4-ledd-3">Markedsavgift som omtalt under punkt 2 er tvangsgrunnlag for utlegg.</article><article class="changesToParent">Endret ved forskrifter <a href="forskrift/1994-07-13-722">13 juli 1994 nr. 722</a>, <a href="forskrift/1994-12-12-1096">12 des 1994 nr. 1096</a>, <a href="forskrift/1997-01-27-89">27 jan 1997 nr. 89</a>, <a href="forskrift/1997-06-27-648">27 juni 1997 nr. 648</a> (tidligere § 3), <a href="forskrift/2000-12-15-1264">15 des 2000 nr. 1264</a> (i kraft 1 jan 2001), <a href="forskrift/2003-02-27-234">27 feb 2003 nr. 234</a> (i kraft 1 mars 2003), <a href="forskrift/2003-11-05-1305">5 nov 2003 nr. 1305</a> (i kraft 1 jan 2004), <a href="forskrift/2005-08-19-905">19 aug 2005 nr. 905</a> (i kraft 1 sep 2005), <a href="forskrift/2006-12-21-1566">21 des 2006 nr. 1566</a>, <a href="forskrift/2010-01-19-43">19 jan 2010 nr. 43</a> (i kraft 1 april 2010), <a href="forskrift/2010-06-08-790">8 juni 2010 nr. 790</a>, <a href="forskrift/2013-07-25-929">25 juli 2013 nr. 929</a>, <a href="forskrift/2014-11-10-1418">10 nov 2014 nr. 1418</a>, <a href="forskrift/2015-06-01-579">1 juni 2015 nr. 579</a> (i kraft 1 jan 2016), <a href="forskrift/2015-12-02-1384">2 des 2015 nr. 1384</a> (i kraft 1 jan 2016), <a href="forskrift/2016-01-20-52">20 jan 2016 nr. 52</a> (i kraft 1 feb 2016), <a href="forskrift/2016-12-16-1639">16 des 2016 nr. 1639</a> (i kraft 1 jan 2017), <a href="forskrift/2019-11-29-1614">29 nov 2019 nr. 1614</a> (i kraft 1 jan 2020), <a href="forskrift/2021-12-23-3912">23 des 2021 nr. 3912</a> (i kraft 1 jan 2022), <a href="forskrift/2023-06-16-986">16 juni 2023 nr. 986</a> (i kraft 1 juli 2023).</article></article><article class="legalArticle" data-lovdata-URL="SF/forskrift/1991-03-22-157/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Norges sjømatråd AS</span></h2><article class="legalP" id="paragraf-5-ledd-1">Sjømatrådet skal ha hovedkontor i Tromsø.</article><article class="legalP" id="paragraf-5-ledd-2">Selskapets styre velges av generalforsamlingen. Dette gjelder ikke styremedlemmer og observatør som de ansatte i selskapet kan kreve skal velges av og blant de ansatte jf. <a href="lov/1997-06-13-44/§6-4">aksjeloven § 6-4</a>. Styret som velges av generalforsamlingen skal bestå av syv til ni medlemmer.</article><article class="legalP" id="paragraf-5-ledd-3">Styrets leder og nestleder velges av generalforsamlingen blant styrets medlemmer.</article><article class="legalP" id="paragraf-5-ledd-4">Foretak og organisasjoner i næringen kan fremme forslag til departementet om kandidater til styret.</article><article class="legalP" id="paragraf-5-ledd-5">Medlemmer, med unntak av de ansattes representanter, oppnevnes for en periode på to år.</article><article class="changesToParent">Endret ved forskrifter <a href="forskrift/1997-06-27-648">27 juni 1997 nr. 648</a> (tidligere § 4), <a href="forskrift/2000-05-05-380">5 mai 2000 nr. 380</a>, <a href="forskrift/2005-08-19-905">19 aug 2005 nr. 905</a> (i kraft 1 sep 2005), <a href="forskrift/2013-07-25-929">25 juli 2013 nr. 929</a>, <a href="forskrift/2015-04-17-383">17 april 2015 nr. 383</a>.</article></article><article class="legalArticle" data-lovdata-URL="SF/forskrift/1991-03-22-157/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppgaver for Sjømatrådet, Fiskeridirektoratet, tollmyndighetene og skattekontoret</span></h2><article class="legalP" id="paragraf-6-ledd-1">Sjømatrådet skal være rådgivende for Nærings- og fiskeridepartementet i spørsmål som gjelder eksport, omsetning og produksjon som henger sammen med eksport, i den utstrekning departementet bestemmer.</article><article class="legalP" id="paragraf-6-ledd-2">Sjømatrådet skal tjene som formidler av informasjon til næringens utøvere, deres organisasjoner og myndighetene.</article><article class="legalP" id="paragraf-6-ledd-3">Sjømatrådet organiserer en eksportstipendiatordning, og skal fungere som kontaktledd mellom institusjoner for forskning og utdanning innenfor markedsføring av fisk, fiskevarer og marine produkter.</article><article class="legalP" id="paragraf-6-ledd-4">Sjømatrådet har ansvar for registrering og sletting av eksportører i samsvar med bestemmelsene i <a href="forskrift/1991-03-22-157/§1">§ 1</a> og <a href="forskrift/1991-03-22-157/§2">§ 2</a> i denne forskrift.</article><article class="legalP" id="paragraf-6-ledd-5">Sjømatrådet kan sette i verk og administrere felles innenlands og utenlands markedstiltak og annet eksportfremmende arbeid, alene eller i samarbeid med andre organisasjoner og myndigheter.</article><article class="legalP" id="paragraf-6-ledd-6">Tollmyndighetene er avgiftsmyndighet for markedsavgiften og fører kontroll med at forbudet mot eksport fra eksportører som ikke er registrerte overholdes. Skattekontoret er innkrevingsmyndighet for markedsavgiften. Fastsettelse og innkreving av markedsavgiften følger bestemmelsene i <a href="forskrift/2000-12-13-1253">forskrift 13. desember 2000 nr. 1253 om samordnet innkreving av avgift på fiskeeksport</a>.</article><article class="legalP" id="paragraf-6-ledd-7">Fiskeridirektoratet fører kontroll med at forskrifter som blir fastsatt med hjemmel i <a href="lov/1990-04-27-9/§4">lov om regulering av eksporten av fisk, fiskevarer og marine produkter § 4</a> og <a href="lov/1990-04-27-9/§5">§ 5</a> overholdes.</article><article class="legalP" id="paragraf-6-ledd-8">Selskapet oppløses etter reglene om oppløsning og avvikling i <a href="lov/1997-06-13-44/kap16">aksjeloven kapittel 16</a>. Gjenværende formue skal anvendes til fordel for fiskeri- og havbruksnæringen i samsvar med formål som er omtalt i denne paragraf eller tilgrensende fellesformål for fiskeeksporten.</article><article class="changesToParent">Endret ved forskrifter <a href="forskrift/1997-06-27-648">27 juni 1997 nr. 648</a> (tidligere § 5), <a href="forskrift/2005-08-19-905">19 aug 2005 nr. 905</a> (i kraft 1 sep 2005), <a href="forskrift/2010-06-08-790">8 juni 2010 nr. 790</a>, <a href="forskrift/2013-07-25-929">25 juli 2013 nr. 929</a>, <a href="forskrift/2015-12-17-1712">17 des 2015 nr. 1712</a> (i kraft 1 jan 2016), <a href="forskrift/2019-11-29-1614">29 nov 2019 nr. 1614</a> (i kraft 1 jan 2020), <a href="forskrift/2023-06-16-986">16 juni 2023 nr. 986</a> (i kraft 1 juli 2023).</article></article><article class="legalArticle" data-lovdata-URL="SF/forskrift/1991-03-22-157/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Taushetsplikt</span></h2><article class="legalP" id="paragraf-7-ledd-1">Forvaltningslovens bestemmelser om taushetsplikt får anvendelse for medlemmer, varamedlemmer og observatør i styret, samt ansatte, i saker om enkeltvedtak som Sjømatrådet treffer etter <a href="forskrift/1991-03-22-157/§1">§ 1</a> og <a href="forskrift/1991-03-22-157/§2">§ 2</a> i denne forskrift. Selskapets vedtekter skal inneholde bestemmelser om taushetsplikt om forhold som ikke omfattes av første punktum.</article><article class="changesToParent">Endret ved forskrifter <a href="forskrift/1997-06-27-648">27 juni 1997 nr. 648</a> (tidligere § 6), <a href="forskrift/2005-08-19-905">19 aug 2005 nr. 905</a> (i kraft 1 sep 2005), <a href="forskrift/2013-07-25-929">25 juli 2013 nr. 929</a>.</article></article><article class="legalArticle" data-lovdata-URL="SF/forskrift/1991-03-22-157/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Eksportører plikter å gi Sjømatrådet, Fiskeridirektoratet, tollmyndighetene og skattekontoret de opplysninger som organene krever for å oppfylle sine oppgaver etter <a href="lov/1990-04-27-9">lov om regulering av eksporten av fisk, fiskevarer og marine produkter</a> og denne forskrift.</article><article class="legalP" id="paragraf-8-ledd-2">Pålegg om å gi opplysninger kan påklages til Nærings- og fiskeridepartementet eller til det organ som departementet bemyndiger.</article><article class="changesToParent">Endret ved forskrifter <a href="forskrift/1997-06-27-648">27 juni 1997 nr. 648</a> (tidligere § 7), <a href="forskrift/2005-08-19-905">19 aug 2005 nr. 905</a> (i kraft 1 sep 2005), <a href="forskrift/2013-07-25-929">25 juli 2013 nr. 929</a>, <a href="forskrift/2019-11-29-1614">29 nov 2019 nr. 1614</a> (i kraft 1 jan 2020), <a href="forskrift/2023-06-16-986">16 juni 2023 nr. 986</a> (i kraft 1 juli 2023).</article></article><article class="legalArticle" data-lovdata-URL="SF/forskrift/1991-03-22-157/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Forsettlig eller uaktsom overtredelse av <a href="lov/1990-04-27-9">lov 27. april 1990 nr. 9 om regulering av eksporten av fisk, fiskevarer og marine produkter</a>, denne forskrift, eller bestemmelser som er gitt i medhold av loven eller forskriften straffes med bøter, jf. lovens <a href="lov/1990-04-27-9/§9">§ 9</a>. På samme måte straffes medvirkning og forsøk.</article><article class="legalP" id="paragraf-9-ledd-2">Er overtredelsen gjort av noen som har handlet på vegne av et selskap eller annen sammenslutning eller stiftelse, kan bøtestraff ilegges virksomheten som sådan. Ved utmålingen av straff etter dette ledd, skal det særlig legges vekt på om overtredelsen er foretatt for å fremme virksomhetens interesser og om virksomheten har hatt fordel av overtredelsen.</article><article class="changesToParent">Endret ved forskrifter <a href="forskrift/1997-06-27-648">27 juni 1997 nr. 648</a> (tidligere § 8), <a href="forskrift/2023-06-16-986">16 juni 2023 nr. 986</a> (i kraft 1 juli 2023).</article></article><article class="legalArticle" data-lovdata-URL="SF/forskrift/1991-03-22-157/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 1. juli 1991.</article><article class="legalP" id="paragraf-10-ledd-2">Fra samme tid oppheves:<ol class="defaultList" type="1"><li data-name="1." value="1"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">Kgl.res. 2. juli 1948 om regulering av fiskevareeksporten, fastsatt med hjemmel i midlertidig lov 2. juli 1948 nr. 6.</article></article></li><li data-name="2." value="2"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">Kronprinsreg.res. 24. mai 1956 nr. 3 utførsel av fersk fisk og skalldyr, pigghå og buklapper av pigghå,</article></article></li><li data-name="3." value="3"><article class="listArticle" id="paragraf-10-ledd-2-punkt-3"><article class="legalP" id="paragraf-10-ledd-2-punkt-3-ledd-1">Kronprinsreg.res. 31. mai 1956 nr. 5 med seinere endringer om utførsel av saltet og sukkersaltet rogn,</article></article></li><li data-name="4." value="4"><article class="listArticle" id="paragraf-10-ledd-2-punkt-4"><article class="legalP" id="paragraf-10-ledd-2-punkt-4-ledd-1">Kronprinsreg.res. 31. august 1956 nr. 3 om forhåndskontroll ved eksport av fisk og fiskevarer,</article></article></li><li data-name="5." value="5"><article class="listArticle" id="paragraf-10-ledd-2-punkt-5"><article class="legalP" id="paragraf-10-ledd-2-punkt-5-ledd-1">Kronprinsreg.res. 25. januar 1957 nr. 1 om utførsel av fiskemel,</article></article></li><li data-name="6." value="6"><article class="listArticle" id="paragraf-10-ledd-2-punkt-6"><article class="legalP" id="paragraf-10-ledd-2-punkt-6-ledd-1">Kronprinsreg.res. 25. januar 1957 nr. 9043 om utførsel av sildemel og rå sildolje m.v.,</article></article></li><li data-name="7." value="7"><article class="listArticle" id="paragraf-10-ledd-2-punkt-7"><article class="legalP" id="paragraf-10-ledd-2-punkt-7-ledd-1">Forskrift 10. mai 1957 nr. 2 om oppkreving av avgift i medhold av fiskeeksportloven § 11,</article></article></li><li data-name="8." value="8"><article class="listArticle" id="paragraf-10-ledd-2-punkt-8"><article class="legalP" id="paragraf-10-ledd-2-punkt-8-ledd-1">Kgl.res. 14. juni 1968 avsnitt II om bestemmelser for nye tørrfiskmarkeder,</article></article></li><li data-name="9." value="9"><article class="listArticle" id="paragraf-10-ledd-2-punkt-9"><article class="legalP" id="paragraf-10-ledd-2-punkt-9-ledd-1">Kgl.res. 4. september 1981 med forskrift om regulering av hermetikkeksporten,</article></article></li><li data-name="10." value="10"><article class="listArticle" id="paragraf-10-ledd-2-punkt-10"><article class="legalP" id="paragraf-10-ledd-2-punkt-10-ledd-1">Midlertidig forskrift av 29. november 1983 til gjennomføring av utførselsreguleringen forsåvidt angår fisk og fiskevarer,</article></article></li><li data-name="11." value="11"><article class="listArticle" id="paragraf-10-ledd-2-punkt-11"><article class="legalP" id="paragraf-10-ledd-2-punkt-11-ledd-1"><a href="forskrift/1987-01-23-22">Kgl.res. 23. januar 1987 nr. 22</a> med forskrift om regulering av eksporten av fersk og frossen sild, samt produkter herav,</article></article></li><li data-name="12." value="12"><article class="listArticle" id="paragraf-10-ledd-2-punkt-12"><article class="legalP" id="paragraf-10-ledd-2-punkt-12-ledd-1"><a href="forskrift/1987-01-23-23">Kgl.res. 23. januar 1987 nr. 23</a> med forskrift om regulering av eksporten av saltet sild (herunder røkesild) og brisling,</article></article></li><li data-name="13." value="13"><article class="listArticle" id="paragraf-10-ledd-2-punkt-13"><article class="legalP" id="paragraf-10-ledd-2-punkt-13-ledd-1"><a href="forskrift/1987-11-20-919">Forskrift av 20. november 1987 nr. 919</a> om regulering av eksporten av klippfisk og saltfisk,</article></article></li><li data-name="14." value="14"><article class="listArticle" id="paragraf-10-ledd-2-punkt-14"><article class="legalP" id="paragraf-10-ledd-2-punkt-14-ledd-1"><a href="forskrift/1990-06-08-442">Forskrift av 8. juni 1990 nr. 442</a> om eksporten av frossen fisk og filet m.v., og om opphevelse av sentraliseringsbestemmelsene for eksport av tørrfisk og tran.</article></article></li></ol></article><article class="changesToParent">Endret ved <a href="forskrift/1997-06-27-648">forskrift 27 juni 1997 nr. 648</a> (tidligere § 9).</article></article></main></body></html>