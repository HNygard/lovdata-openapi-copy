<!DOCTYPE html><html lang="no"><head><title>Forskrift om saksbehandling i saker om odelsfrigjering etter odelslova § 30 og § 32</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-11-138</dd><dt class="dokid">DokumentID</dt><dd class="dokid">SF/forskrift/2011-02-11-138</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for skog- og ressurspolitikk</li></ul></dd><dt class="publishedIn">Publisert i</dt><dd class="publishedIn">I 2011 hefte 2</dd><dt class="dateInForce">I kraft fra</dt><dd class="dateInForce">2011-02-11</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-12-21-3044">forskrift/2020-12-21-3044</a> fra 2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1974-06-28-58/§33">lov/1974-06-28-58/§33</a></li><li><a href="forskrift/2011-02-11-137">forskrift/2011-02-11-137</a></li></ul></dd><dt class="dateOfPublication">Kunngjort</dt><dd class="dateOfPublication">2011-02-15 14:45</dd><dt class="titleShort">Korttittel</dt><dd class="titleShort">Forskrift om saksbehandling i odelssaker</dd><dt class="title">Tittel</dt><dd class="title">Forskrift om saksbehandling i saker om odelsfrigjering etter odelslova § 30 og § 32</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Landbruks- og matdepartementet 11. februar 2011 med heimel i <a href="lov/1974-06-28-58">lov 28. juni 1974 nr. 58</a> om odelsretten og åsetesretten <a href="lov/1974-06-28-58/§33">§ 33</a>, jf. <a href="forskrift/2011-02-11-137">delegeringsvedtak 11. februar 2011 nr. 137</a>. <br /><strong>Endra</strong> ved <a href="forskrift/2013-12-12-1496">forskrifter 12 des 2013 nr. 1496</a>, <a href="forskrift/2014-09-22-1223">22 sep 2014 nr. 1223</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</dd><dt class="refid">RefID</dt><dd class="refid">forskrift/2011-02-11-138</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om saksbehandling i saker om odelsfrigjering etter odelslova § 30 og § 32</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Definisjonar</a></li><li><a href="#paragraf-3">§ 3. Generelle krav til søknad om odelsfrigjering</a></li><li><a href="#paragraf-4">§ 4. (Oppheva 1 jan 2014 ved forskrift 12 des 2013 nr. 1496.)</a></li><li><a href="#paragraf-5">§ 5. Frist for å søkje om odelsfrigjering</a></li><li><a href="#paragraf-6">§ 6. Varsling av odelsrettshavarane om deira rett til å gi uttale</a></li><li><a href="#paragraf-7">§ 7. Frist for odelsrettshavarane til å gi uttale</a></li><li><a href="#paragraf-8">§ 8. Kommunen si plikt til å innhente opplysningar</a></li><li><a href="#paragraf-9">§ 9. Kommunen skal vurdere om det skal takast steg til odelsfrigjering og varsle retten</a></li><li><a href="#paragraf-10">§ 10. Kommunen si uttale når det gjeld spørsmålet om odelsfrigjering (realiteten)</a></li><li><a href="#paragraf-11">§ 11. Statsforvaltaren si behandling</a></li><li><a href="#paragraf-12">§ 12. Varsel til retten om det endelege utfallet av odelsfrigjeringssaka</a></li><li><a href="#paragraf-13">§ 13. Ikraftsetjing</a></li><li><a href="#paragraf-14">§ 14. Overgangsreglar</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-02-11-138" id="dokument"><h1>Forskrift om saksbehandling i saker om odelsfrigjering etter odelslova § 30 og § 32</h1><article class="legalArticle" data-lovdata-URL="SF/forskrift/2011-02-11-138/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Denne forskrifta har til formål å sikre effektiv og forsvarleg saksbehandling i saker om odelsfrigjering etter <a href="lov/1974-06-28-58">lov 28. juni 1974 nr. 58</a> om odelsretten og åsetesretten (heretter kalla odl.) <a href="lov/1974-06-28-58/§30">§ 30</a> og <a href="lov/1974-06-28-58/§32">§ 32</a>.</article><article class="changesToParent">Endra ved <a href="forskrift/2013-12-12-1496">forskrift 12 des 2013 nr. 1496</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2011-02-11-138/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><article class="legalP" id="paragraf-2-ledd-1">I denne forskrifta tyder:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>odelseigedom:</i> den eigedom som det blir søkt om odelsfrigjering av.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>odelsfrigjering:</i> eit vedtak som inneber at kvar og ein av odelsrettshavarane på tidspunktet for vedtaket, misser sin odelsrett.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>odelsfrigjerar:</i> den som har søkt om odelsfrigjering etter <a href="lov/1974-06-28-58/§30">odl. § 30</a> eller <a href="lov/1974-06-28-58/§32">§ 32</a>.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>odelsløysar:</i> den som har teke ut stemning mot eigaren etter <a href="lov/1974-06-28-58/§60">odl. § 60</a>.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>odelsrettshavar:</i> den som har odelsrett til eigedomen.</article></article></li></ol></article><article class="changesToParent">Endra ved <a href="forskrift/2013-12-12-1496">forskrift 12 des 2013 nr. 1496</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2011-02-11-138/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle krav til søknad om odelsfrigjering</span></h2><article class="legalP" id="paragraf-3-ledd-1">Skriftleg søknad om odelsfrigjering etter <a href="lov/1974-06-28-58/§30">odl. § 30</a> og <a href="lov/1974-06-28-58/§32">§ 32</a> skal sendast til kommunen der odelseigedomen ligg. Kopi av odelsfrigjeraren sitt ervervsdokument med løyver og forkynt stemning i odelsløysingssaka skal leggjast ved søknaden. Søknaden skal innehalde opplysningar om kva som er formålet med odelsfrigjeringa.</article><article class="legalP" id="paragraf-3-ledd-2">Dersom kommunen eigedomen ligg i står som odelsfrigjerar, skal saka etter vanleg saksførebuing, jf. <a href="forskrift/2003-12-08-1480">forskrift 8. desember 2003 nr. 1480</a> om saksbehandling mv. i kommunen i saker etter konsesjonsloven, jordloven, odelsloven og <a href="lov/2005-05-27-31/§1">skogbruksloven § 1</a>, sendast til Statsforvaltaren som avgjer om det skal takast steg til odelsfrigjering.</article><article class="changesToParent">Endra ved <a href="forskrift/2013-12-12-1496">forskrifter 12 des 2013 nr. 1496</a> (i kraft 1 jan 2014), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2011-02-11-138/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Oppheva 1 jan 2014 ved <a href="forskrift/2013-12-12-1496">forskrift 12 des 2013 nr. 1496</a>.)</span></h2></article><article class="legalArticle" data-lovdata-URL="SF/forskrift/2011-02-11-138/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Frist for å søkje om odelsfrigjering</span></h2><article class="legalP" id="paragraf-5-ledd-1">Søknad om odelsfrigjering etter <a href="lov/1974-06-28-58/§30">odl. § 30</a> og <a href="lov/1974-06-28-58/§32">§ 32</a> må setjast fram innan to månader etter at stemning i løysingssak blei forkynt for eigaren. Kommunen kan gi oppfrisking for oversitting av fristen.</article><article class="changesToParent">Endra ved <a href="forskrift/2013-12-12-1496">forskrift 12 des 2013 nr. 1496</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2011-02-11-138/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Varsling av odelsrettshavarane om deira rett til å gi uttale</span></h2><article class="legalP" id="paragraf-6-ledd-1">Kommunen skal straks søknaden er motteke, så langt det lar seg gjere, gi odelsrettshavarane høve til å uttale seg om odelsfrigjeringsspørsmålet.</article><article class="legalP" id="paragraf-6-ledd-2">Overfor den som det er vanskeleg å gi individuelt varsel, er det nok med kunngjering i Norsk Lysingsblad og i ei avis som er ålment lesen på staden.</article></article><article class="legalArticle" data-lovdata-URL="SF/forskrift/2011-02-11-138/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Frist for odelsrettshavarane til å gi uttale</span></h2><article class="legalP" id="paragraf-7-ledd-1">Kommunen skal setje ein uttalefrist på ein månad. Denne fristen skal gjelde både for den som får individuelt varsel og den som får varsel gjennom kunngjering som nemnt i <a href="forskrift/2011-02-11-138/§6">§ 6</a> andre ledd.</article><article class="legalP" id="paragraf-7-ledd-2">Kommunen skal be odelsrettshavarane om å sende uttalen til kommunen.</article></article><article class="legalArticle" data-lovdata-URL="SF/forskrift/2011-02-11-138/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kommunen si plikt til å innhente opplysningar</span></h2><article class="legalP" id="paragraf-8-ledd-1">Kommunen skal innhente opplysningar som ikkje går fram av odelsfrigjeringssøknaden når opplysningane kan ha noko å seie for avgjerda i saka.</article></article><article class="legalArticle" data-lovdata-URL="SF/forskrift/2011-02-11-138/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kommunen skal vurdere om det skal takast steg til odelsfrigjering og varsle retten</span></h2><article class="legalP" id="paragraf-9-ledd-1">Når kommunen meiner saka er godt nok opplyst, skal den utan ugrunna opphald avgjere om det skal takast steg til odelsfrigjering.</article><article class="legalP" id="paragraf-9-ledd-2">I alle saker etter <a href="lov/1974-06-28-58/§30">odl. § 30</a> og <a href="lov/1974-06-28-58/§32">§ 32</a> skal kommunen kontrollere om søknad om odelsfrigjering er sett fram av eigaren innan <a href="lov/1974-06-28-58/§2">2</a> månader rekna frå stemning i løysingssaka blei forkynt for han.</article><article class="legalP" id="paragraf-9-ledd-3">Gjeld søknaden odelsfrigjering etter <a href="lov/1974-06-28-58/§30">odl. § 30</a>, skal kommunen vurdere om<ol class="defaultList" type="a"><li data-name="a." value="1"><article class="listArticle" id="paragraf-9-ledd-3-punkt-1"><article class="legalP" id="paragraf-9-ledd-3-punkt-1-ledd-1">den aktuelle eigedomen er odelsjord, og om</article></article></li><li data-name="b." value="2"><article class="listArticle" id="paragraf-9-ledd-3-punkt-2"><article class="legalP" id="paragraf-9-ledd-3-punkt-2-ledd-1">staten eller ein kommune har teke over, eller vil ta over slik jord.</article></article></li></ol></article><article class="legalP" id="paragraf-9-ledd-4">Gjeld søknaden odelsfrigjering etter <a href="lov/1974-06-28-58/§32">odl. § 32</a> andre ledd, skal kommunen vurdere om<ol class="defaultList" type="a"><li data-name="a." value="1"><article class="listArticle" id="paragraf-9-ledd-4-punkt-1"><article class="legalP" id="paragraf-9-ledd-4-punkt-1-ledd-1">nokon friviljug har «late frå seg odelsjord»,</article></article></li><li data-name="b." value="2"><article class="listArticle" id="paragraf-9-ledd-4-punkt-2"><article class="legalP" id="paragraf-9-ledd-4-punkt-2-ledd-1">overtakar har søkt om odelsfrigjering.</article></article></li></ol></article><article class="legalP" id="paragraf-9-ledd-5">Kjem kommunen til at vilkåra er oppfylte for den aktuelle søknaden, skal kommunen varsle retten om at det vil bli teke steg til odelsfrigjering, og be om at løysingssaka blir stansa, jf. <a href="lov/1974-06-28-58/§33">odl. § 33</a> andre ledd. Kommunen skal varsle partane om at det vil bli teke steg til odelsfrigjering og at løysingssaka blir stansa.</article><article class="legalP" id="paragraf-9-ledd-6">Kjem kommunen til at vilkåra ikkje er oppfylte, skal kommunen avslå søknaden om odelsfrigjering. Avslaget kan påklagast til Statsforvaltaren.</article><article class="changesToParent">Endra ved <a href="forskrift/2013-12-12-1496">forskrifter 12 des 2013 nr. 1496</a> (i kraft 1 jan 2014), <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2011-02-11-138/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kommunen si uttale når det gjeld spørsmålet om odelsfrigjering (realiteten)</span></h2><article class="legalP" id="paragraf-10-ledd-1">Kjem kommunen til at det skal tas steg til odelsfrigjering, skal den gi uttale om sitt syn på spørsmålet om odelsfrigjering (realiteten) og sende saka til Statsforvaltaren. Kommunen skal sende kopi av uttala si til partane og dei andre odelsrettshavarane. Kommunen skal be dei senda sine merknader til uttala til Statsforvaltaren.</article><article class="changesToParent">Endra ved forskrift <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2011-02-11-138/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Statsforvaltaren si behandling</span></h2><article class="legalP" id="paragraf-11-ledd-1">Statsforvaltaren skal avgjere odelsfrigjeringssøknaden når saka er så godt opplyst som mogleg.</article><article class="legalP" id="paragraf-11-ledd-2">Statsforvaltaren skal innhente uttale i saker etter <a href="lov/1974-06-28-58/§30">odl. § 30</a> og <a href="lov/1974-06-28-58/§32">§ 32</a> frå det departementet som odelsfrigjeringsformålet høyrer inn under.</article><article class="legalP" id="paragraf-11-ledd-3">Blir vedtaket påklaga, skal Statsforvaltaren behandle klaga etter reglane i forvaltningslova.</article><article class="legalP" id="paragraf-11-ledd-4">Tek ikkje Statsforvaltaren klaga til følgje, skal klagesaka sendast til Landbruksdirektoratet. Landbruksdirektoratet skal foreleggje klaga for det departement som odelsfrigjeringsformålet høyrer inn under.</article><article class="changesToParent">Endra ved <a href="forskrift/2014-09-22-1223">forskrifter 22 sep 2014 nr. 1223</a>, <a href="forskrift/2020-12-21-3044">21 des 2020 nr. 3044</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2011-02-11-138/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Varsel til retten om det endelege utfallet av odelsfrigjeringssaka</span></h2><article class="legalP" id="paragraf-12-ledd-1">Det organet som treffer det endelege vedtaket i odelsfrigjeringssaka, skal varsle retten om utfallet av odelsfrigjeringssaka.</article></article><article class="legalArticle" data-lovdata-URL="SF/forskrift/2011-02-11-138/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikraftsetjing</span></h2><article class="legalP" id="paragraf-13-ledd-1">Denne forskrifta trer i kraft straks.</article></article><article class="legalArticle" data-lovdata-URL="SF/forskrift/2011-02-11-138/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsreglar</span></h2><article class="legalP" id="paragraf-14-ledd-1">I tilfelle der nokon som har ein aktuell odelsløysingsrett når forskrifta her tek til å gjelde, går til løysingssak, gjeld likevel dei tidlegare reglane.</article><article class="changesToParent">Endra ved <a href="forskrift/2013-12-12-1496">forskrift 12 des 2013 nr. 1496</a> (i kraft 1 jan 2014).</article></article></main></body></html>