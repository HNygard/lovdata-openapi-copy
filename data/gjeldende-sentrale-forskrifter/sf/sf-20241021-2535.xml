<!DOCTYPE html><html lang="nb"><head><title>Forskrift om delvis allmenngjøring av Industrioverenskomsten/VO-delen for skips- og verftsindustrien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-21-2535</dd><dt class="dokid">DokumentID</dt><dd class="dokid">SF/forskrift/2024-10-21-2535</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Tariffnemnda</li></ul></dd><dt class="dateInForce">I kraft fra</dt><dd class="dateInForce">2024-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-28-954">forskrift/2025-05-28-954</a> fra 2025-06-15</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2022-12-09-2170">forskrift/2022-12-09-2170</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1993-06-04-58/§5">lov/1993-06-04-58/§5</a></li></ul></dd><dt class="dateOfPublication">Kunngjort</dt><dd class="dateOfPublication">2024-10-23 15:05</dd><dt class="title">Tittel</dt><dd class="title">Forskrift om delvis allmenngjøring av Industrioverenskomsten/VO-delen for skips- og verftsindustrien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tariffnemnda 21. oktober 2024 med hjemmel i <a href="lov/1993-06-04-58/§5">lov 4. juni 1993 nr. 58 om allmenngjøring av tariffavtaler m.v. (allmenngjøringsloven) § 5</a>. <br /><strong>Endret</strong> ved forskrift <a href="forskrift/2025-05-28-954">28 mai 2025 nr. 954</a> (i kraft 15 juni 2025).</dd><dt class="refid">RefID</dt><dd class="refid">forskrift/2024-10-21-2535</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om delvis allmenngjøring av Industrioverenskomsten/VO-delen for skips- og verftsindustrien</a><ul class="tocSubUl"><li><a href="#kapittel-1" data-child-interval="§§ 1 – 2">Kap. I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Grunnlaget for allmenngjøring</a></li><li><a href="#kapittel-1-paragraf-2">§ 2. Virkeområde og gjennomføringsansvar</a></li></ul></li><li><a href="#kapittel-2" data-child-interval="§§ 3 – 8">Kap. II. Lønns- og arbeidsvilkår</a><ul class="tocSubUl"><li><a href="#kapittel-2-paragraf-1">§ 3. Lønnsbestemmelser</a></li><li><a href="#kapittel-2-paragraf-2">§ 4. Regulering av lønn i forskriftens virketid</a></li><li><a href="#kapittel-2-paragraf-3">§ 5. Arbeidstid</a></li><li><a href="#kapittel-2-paragraf-4">§ 6. Godtgjøring for overtid</a></li><li><a href="#kapittel-2-paragraf-5">§ 7. Utgifter til reise, kost og losji</a></li><li><a href="#kapittel-2-paragraf-6">§ 8. Arbeidstøy</a></li></ul></li><li><a href="#kapittel-3" data-child-interval="§ 9">Kap. III. Fravikelighet m.m.</a><ul class="tocSubUl"><li><a href="#kapittel-3-paragraf-1">§ 9. Fravikelighet</a></li></ul></li><li><a href="#kapittel-4" data-child-interval="§ 10">Kap. IV. Ikrafttreden m.m.</a><ul class="tocSubUl"><li><a href="#kapittel-4-paragraf-1">§ 10. Ikrafttreden og opphør</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-10-21-2535" id="dokument"><h1>Forskrift om delvis allmenngjøring av Industrioverenskomsten/VO-delen for skips- og verftsindustrien</h1><section class="section" data-name="kapI" id="kapittel-1" data-lovdata-URL="SF/forskrift/2024-10-21-2535/KAPITTEL_1"><h2>Kap. I. Innledende bestemmelser</h2><article class="legalArticle" data-lovdata-URL="SF/forskrift/2024-10-21-2535/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Grunnlaget for allmenngjøring</span></h3><article class="legalP" id="kapittel-1-paragraf-1-ledd-1">Forskriften er fastsatt på grunnlag av Industrioverenskomsten/VO-delen 2024–2026 mellom Næringslivets Hovedorganisasjon og Norsk Industri på den ene siden og Landsorganisasjonen i Norge og Fellesforbundet på den annen side.</article></article><article class="legalArticle" data-lovdata-URL="SF/forskrift/2024-10-21-2535/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og gjennomføringsansvar</span></h3><article class="legalP" id="kapittel-1-paragraf-2-ledd-1">Forskriften gjelder fagarbeidere, spesialarbeidere og hjelpearbeidere som utfører produksjons-, montasje- og installasjonsarbeid i skips- og verftsindustrien.</article><article class="legalP" id="kapittel-1-paragraf-2-ledd-2">Med fagarbeider menes arbeidstaker med offentlig godkjent fag- eller svennebrev eller tilsvarende kompetanse som formelt kan likestilles med fag- eller svennebrev innenfor det fagfelt arbeidstaker utfører arbeid.</article><article class="legalP" id="kapittel-1-paragraf-2-ledd-3">Med spesialarbeider menes arbeidstaker som er fylt 18 år og har fått slik øvelse at vedkommende selvstendig og under eget ansvar kan betjene utstyr og maskiner eller utføre annet spesialarbeid som er et nødvendig ledd i produksjonen.</article><article class="legalP" id="kapittel-1-paragraf-2-ledd-4">Med hjelpearbeider menes arbeidstaker som ikke fyller vilkårene for spesialarbeider, dvs. arbeidstaker som utfører enklere arbeid i produksjonen.</article><article class="legalP" id="kapittel-1-paragraf-2-ledd-5">Forskriften gjelder ikke lærlinger og personer på arbeidsmarkedstiltak.</article><article class="legalP" id="kapittel-1-paragraf-2-ledd-6">Arbeidsgiver og den som i arbeidsgivers sted leder virksomhet som utfører arbeidsoppdrag som nevnt i første ledd skal sikre at bestemmelsene i forskriften gjennomføres.</article></article></section><section class="section" data-name="kapII" id="kapittel-2" data-lovdata-URL="SF/forskrift/2024-10-21-2535/KAPITTEL_2"><h2>Kap. II. Lønns- og arbeidsvilkår</h2><article class="legalArticle" data-lovdata-URL="SF/forskrift/2024-10-21-2535/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Lønnsbestemmelser</span></h3><article class="legalP" id="kapittel-2-paragraf-1-ledd-1">Arbeidstakere som utfører produksjons-, montasje- og installasjonsarbeid i skips- og verftsindustrien, jf. <a href="forskrift/2024-10-21-2535/§2">§ 2</a>, skal ha en lønn per time på minst:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">kr 216,79 for fagarbeider</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">kr 207,14 for spesialarbeider</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">kr 197,61 for hjelpearbeider.</article></article></li></ol></article><article class="legalP" id="kapittel-2-paragraf-1-ledd-2">Arbeidstakere som er ansatt på henholdsvis bedrift eller fast arbeidssted, som blir sendt på arbeidsoppdrag utenfor henholdsvis bedriften eller det faste arbeidsstedet, og hvor overnatting er nødvendig på grunn av arbeidsoppdraget, skal betales et tillegg per time på:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">kr 43,36 for fagarbeider</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">kr 41,43 for spesialarbeider</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">kr 39,52 for hjelpearbeider.</article></article></li></ol></article><article class="legalP" id="kapittel-2-paragraf-1-ledd-3">Tillegg som nevnt over tilkommer også arbeidstakere som er ansatt på reisebetingelser hvor det forutsettes at arbeidstaker arbeider på forskjellige steder/arbeidsplasser i sitt arbeidsforhold, når arbeidsoppdraget krever overnatting.</article><article class="legalP" id="kapittel-2-paragraf-1-ledd-4">På arbeidsplasser med skiftarbeid skal det betales et tillegg per time på:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">For to-skiftarbeid (36,5 timer pr. uke): <ol class="defaultList" type="1"><li data-name="1." value="1"><article class="listArticle" id="kapittel-2-paragraf-1-ledd-4-punkt-1-ledd-1-punkt-1"><article class="legalP" id="kapittel-2-paragraf-1-ledd-4-punkt-1-ledd-1-punkt-1-ledd-1">skift: inntil lørdag kl. 14.00: intet</article></article></li><li data-name="2." value="2"><article class="listArticle" id="kapittel-2-paragraf-1-ledd-4-punkt-1-ledd-1-punkt-2"><article class="legalP" id="kapittel-2-paragraf-1-ledd-4-punkt-1-ledd-1-punkt-2-ledd-1">skift: kr 22,75.</article></article></li></ol></article><article class="legalP" id="kapittel-2-paragraf-1-ledd-4-punkt-1-ledd-2">For skiftarbeid etter kl. 14.00 på dager før søn- og helligdager: kr 48,61</article><article class="legalP" id="kapittel-2-paragraf-1-ledd-4-punkt-1-ledd-3">Fra kl. 14.00 på jul-, nyttårs-, påske- og pinseaften: kr 69,69</article><article class="legalP" id="kapittel-2-paragraf-1-ledd-4-punkt-1-ledd-4">Enhver time utover kl. 24.00 betales med tillegg som for 3. skift: kr 34,93.</article></article></li><li data-name="b." value="2"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">For tre-skiftarbeid (35,5 timer pr. uke): <ol class="defaultList" type="1"><li data-name="1." value="1"><article class="listArticle" id="kapittel-2-paragraf-1-ledd-4-punkt-2-ledd-1-punkt-1"><article class="legalP" id="kapittel-2-paragraf-1-ledd-4-punkt-2-ledd-1-punkt-1-ledd-1">skift: inntil lørdag kl. 14.00: intet</article></article></li><li data-name="2." value="2"><article class="listArticle" id="kapittel-2-paragraf-1-ledd-4-punkt-2-ledd-1-punkt-2"><article class="legalP" id="kapittel-2-paragraf-1-ledd-4-punkt-2-ledd-1-punkt-2-ledd-1">skift: kr 23,45</article></article></li><li data-name="3." value="3"><article class="listArticle" id="kapittel-2-paragraf-1-ledd-4-punkt-2-ledd-1-punkt-3"><article class="legalP" id="kapittel-2-paragraf-1-ledd-4-punkt-2-ledd-1-punkt-3-ledd-1">skift: kr 34,93.</article></article></li></ol></article><article class="legalP" id="kapittel-2-paragraf-1-ledd-4-punkt-2-ledd-2">For skiftarbeid etter kl. 14.00 på dager før søn- og helligdager: kr 50,02</article><article class="legalP" id="kapittel-2-paragraf-1-ledd-4-punkt-2-ledd-3">Fra kl. 14.00 på jul-, nyttårs-, påske- og pinseaften: kr 71,66.</article></article></li><li data-name="c." value="3"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">For helkontinuerlig tre-skiftarbeid (33,6 timer pr. uke): <ol class="defaultList" type="1"><li data-name="1." value="1"><article class="listArticle" id="kapittel-2-paragraf-1-ledd-4-punkt-3-ledd-1-punkt-1"><article class="legalP" id="kapittel-2-paragraf-1-ledd-4-punkt-3-ledd-1-punkt-1-ledd-1">skift: inntil lørdag kl. 14.00: intet</article></article></li><li data-name="2." value="2"><article class="listArticle" id="kapittel-2-paragraf-1-ledd-4-punkt-3-ledd-1-punkt-2"><article class="legalP" id="kapittel-2-paragraf-1-ledd-4-punkt-3-ledd-1-punkt-2-ledd-1">skift: kr 24,85</article></article></li><li data-name="3." value="3"><article class="listArticle" id="kapittel-2-paragraf-1-ledd-4-punkt-3-ledd-1-punkt-3"><article class="legalP" id="kapittel-2-paragraf-1-ledd-4-punkt-3-ledd-1-punkt-3-ledd-1">skift: kr 36,86.</article></article></li></ol></article><article class="legalP" id="kapittel-2-paragraf-1-ledd-4-punkt-3-ledd-2">For skiftarbeid etter kl. 14.00 på dager før søn- og helligdager: kr 52,81</article><article class="legalP" id="kapittel-2-paragraf-1-ledd-4-punkt-3-ledd-3">Fra kl. 14.00 på jul-, nyttårs-, påske- og pinseaften: kr 75,72.</article></article></li></ol></article><article class="legalP" id="kapittel-2-paragraf-1-ledd-5">Ved omregning fra ordinær arbeidstid, 37,5 timer pr. uke, til avvikende arbeidstidsordninger, brukes følgende tabell:<ul class="defaultList"><li><article class="listArticle" id="kapittel-2-paragraf-1-ledd-5-punkt-1"><article class="legalP" id="kapittel-2-paragraf-1-ledd-5-punkt-1-ledd-1">fra 37,5 timer–36,5 timer: 2,74&#xa0;%</article></article></li><li><article class="listArticle" id="kapittel-2-paragraf-1-ledd-5-punkt-2"><article class="legalP" id="kapittel-2-paragraf-1-ledd-5-punkt-2-ledd-1">fra 37,5 timer–35,5 timer: 5,63&#xa0;%</article></article></li><li><article class="listArticle" id="kapittel-2-paragraf-1-ledd-5-punkt-3"><article class="legalP" id="kapittel-2-paragraf-1-ledd-5-punkt-3-ledd-1">fra 37,5 timer–33,6 timer: 11,61&#xa0;%.</article></article></li></ul></article><article class="legalP" id="kapittel-2-paragraf-1-ledd-6">Beregningsgrunnlaget for kompensasjon for forkortet arbeidstid er grunnlønnen som er fastsatt i forskriften.</article><article class="changesToParent">Endret ved forskrift <a href="forskrift/2025-05-28-954">28 mai 2025 nr. 954</a> (i kraft 15 juni 2025).</article></article><article class="legalArticle" data-lovdata-URL="SF/forskrift/2024-10-21-2535/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Regulering av lønn i forskriftens virketid</span></h3><article class="legalP" id="kapittel-2-paragraf-2-ledd-1">Tariffnemnda kan endre satsene i <a href="forskrift/2024-10-21-2535/§3">§ 3</a> som følge av tariffrevisjoner.</article></article><article class="legalArticle" data-lovdata-URL="SF/forskrift/2024-10-21-2535/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Arbeidstid</span></h3><article class="legalP" id="kapittel-2-paragraf-3-ledd-1">Den ordinære arbeidstid må ikke overstige 37,5 timer pr. uke.</article><article class="legalP" id="kapittel-2-paragraf-3-ledd-2">Ved skiftarbeid gjelder følgende grenser:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">to-skiftsordninger: 36,5 timer pr. uke i gjennomsnitt</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">tre-skiftsordninger: 35,5 timer pr. uke i gjennomsnitt</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">helkontinuerlig skift: 33,6 timer pr. uke i gjennomsnitt.</article></article></li></ul></article><article class="legalP" id="kapittel-2-paragraf-3-ledd-3">Andre arbeidstidsordninger kan avtales i samsvar med reglene i <a href="lov/2005-06-17-62/kap10">lov 17. juni 2005 nr. 62 om arbeidsmiljø, arbeidstid og stillingsvern kap. 10</a>.</article></article><article class="legalArticle" data-lovdata-URL="SF/forskrift/2024-10-21-2535/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Godtgjøring for overtid</span></h3><article class="legalP" id="kapittel-2-paragraf-4-ledd-1">Det skal betales et tillegg for arbeid utover ordinær arbeidstid med 50&#xa0;% av timesatsen i <a href="forskrift/2024-10-21-2535/§3/ledd/1">§ 3 første ledd</a>. For arbeid utover ordinær arbeidstid i tidsrommet mellom kl. 21.00 og kl. 06.00 og på søndager og helligdager skal det betales et tillegg på 100&#xa0;% av timesatsen i <a href="forskrift/2024-10-21-2535/§3/ledd/1">§ 3 første ledd</a>.</article></article><article class="legalArticle" data-lovdata-URL="SF/forskrift/2024-10-21-2535/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utgifter til reise, kost og losji</span></h3><article class="legalP" id="kapittel-2-paragraf-5-ledd-1">Når arbeidstaker som er ansatt på bedrift eller fast arbeidssted, blir sendt på arbeidsoppdrag utenfor bedriften eller det faste arbeidsstedet, og hvor overnatting er nødvendig på grunn av arbeidsoppdraget, skal arbeidsgiver dekke nødvendige reiseutgifter, innenfor Norge, ved arbeidsoppdragets begynnelse og slutt. Dette gjelder også arbeidstakere som er ansatt på reisebetingelser hvor det forutsettes at arbeidstaker arbeider på forskjellige steder/arbeidsplasser i sitt arbeidsforhold, når arbeidsoppdraget krever overnatting.</article><article class="legalP" id="kapittel-2-paragraf-5-ledd-2">Før arbeidsgiver sender arbeidstaker på arbeidsoppdrag utenfor bedriften eller utenfor det faste arbeidsstedet, og hvor overnatting utenfor hjemmet er nødvendig, skal det være avtalt ordninger vedrørende kost og losji. Arbeidsgiver skal som hovedregel sørge for kost og losji, men kan også dekke kostnader gjennom fast diettsats, betaling etter regning e.l. Dette gjelder også arbeidstakere som er ansatt på reisebetingelser, og som blir sendt på arbeidsoppdrag hvor overnatting er nødvendig.</article></article><article class="legalArticle" data-lovdata-URL="SF/forskrift/2024-10-21-2535/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Arbeidstøy</span></h3><article class="legalP" id="kapittel-2-paragraf-6-ledd-1">Arbeidsgiver holder nødvendig vareklær og arbeidstøy. Ved behov skaffer arbeidsgiver til veie tilpasset ordinært arbeidstøy til kvinner og menn der unisex-modell ikke er tilfredsstillende. Det er en forutsetning at arbeidstøyet tilfredsstiller nødvendig HMS-krav, og at dette er praktisk mulig og økonomisk forsvarlig.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2024-10-21-2535/KAPITTEL_3"><h2>Kap. III. Fravikelighet m.m.</h2><article class="legalArticle" data-lovdata-URL="SF/forskrift/2024-10-21-2535/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fravikelighet</span></h3><article class="legalP" id="kapittel-3-paragraf-1-ledd-1">Forskriften kommer ikke til anvendelse dersom arbeidstaker samlet sett er omfattet av gunstigere lønns- og arbeidsvilkår etter avtale eller etter det lands rett som ellers gjelder for arbeidsforholdet.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2024-10-21-2535/KAPITTEL_4"><h2>Kap. IV. Ikrafttreden m.m.</h2><article class="legalArticle" data-lovdata-URL="SF/forskrift/2024-10-21-2535/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden og opphør</span></h3><article class="legalP" id="kapittel-4-paragraf-1-ledd-1">Forskriften trer i kraft 1. november 2024.</article><article class="legalP" id="kapittel-4-paragraf-1-ledd-2">Forskriften gjelder inntil Tariffnemnda treffer nytt vedtak. Forskriften opphører likevel å gjelde dersom partene i tariffavtalen ikke har krevet nytt vedtak innen en måned etter at tariffavtalen er avløst av en ny avtale, jf. <a href="lov/1993-06-04-58/§7">allmenngjøringsloven § 7</a>.</article><article class="legalP" id="kapittel-4-paragraf-1-ledd-3"><a href="forskrift/2022-12-09-2170">Forskrift 9. desember 2022 nr. 2170 om delvis allmenngjøring av Industrioverenskomsten/VO-delen for skips- og verftsindustrien</a> oppheves samtidig med ikrafttredelse av denne forskrift.</article></article></section></main></body></html>