<!DOCTYPE html><html lang="no"><head><title>Forskrift om gjennomføring av nedsettelse av pensjonsgivende inntekt, pensjonsopptjening og avgift når fastsatt skatt og avgift helt eller delvis ikke er betalt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-12-19-1421</dd><dt class="dokid">DokumentID</dt><dd class="dokid">SF/forskrift/1997-12-19-1421</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="publishedIn">Publisert i</dt><dd class="publishedIn">Avd I 1997 2484</dd><dt class="dateInForce">I kraft fra</dt><dd class="dateInForce">1998-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-10-12-2016">forskrift/2020-10-12-2016</a> fra 2020-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1990-12-13-980">forskrift/1990-12-13-980</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§3-15">lov/1997-02-28-19/§3-15</a></li><li><a href="forskrift/1997-12-18-1408/§8">forskrift/1997-12-18-1408/§8</a></li></ul></dd><dt class="titleShort">Korttittel</dt><dd class="titleShort">Forskr om nedsettelse av pensjonsgivende inntekt mv</dd><dt class="title">Tittel</dt><dd class="title">Forskrift om gjennomføring av nedsettelse av pensjonsgivende inntekt, pensjonsopptjening og avgift når fastsatt skatt og avgift helt eller delvis ikke er betalt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 19. desember 1997 med hjemmel i <a href="forskrift/1997-12-18-1408">forskrift av 18. desember 1997 nr. 1408</a> om nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke er betalt § 8. <br /> <strong>Tilføyd hjemmel:</strong> <a href="lov/1997-02-28-19">Lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§3-15">§ 3-15</a> fjerde ledd. <br /> <strong>Endret</strong> ved <a href="forskrift/2007-12-19-1590">forskrifter 19 des 2007 nr. 1590</a>, <a href="forskrift/2016-12-14-1512">14 des 2016 nr. 1512</a>, <a href="forskrift/2020-10-12-2016">12 okt 2020 nr. 2016</a> (i kraft 1 nov 2020).</dd><dt class="refid">RefID</dt><dd class="refid">forskrift/1997-12-19-1421</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføring av nedsettelse av pensjonsgivende inntekt, pensjonsopptjening og avgift når fastsatt skatt og avgift helt eller delvis ikke er betalt</a><ul class="tocSubUl"><li><a href="#kapittel-1" data-child-interval="§§ 1 – 5">I</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li><li><a href="#kapittel-1-paragraf-5">§ 5.</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-12-19-1421" id="dokument"><h1>Forskrift om gjennomføring av nedsettelse av pensjonsgivende inntekt, pensjonsopptjening og avgift når fastsatt skatt og avgift helt eller delvis ikke er betalt</h1><section class="section" data-name="kapI" id="kapittel-1" data-lovdata-URL="SF/forskrift/1997-12-19-1421/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/1997-12-19-1421/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Skattekontoret sender hvert år oppgave til Skattedirektoratet over skattytere som det er foretatt utgiftsføring eller nedsettelse/ettergivelse av fastsatt skatt og avgift for. Tilfelle som nevnt i Finansdepartementets <a href="forskrift/1997-12-18-1408">forskrift 18. desember 1997 nr. 1408</a> om nedsettelse av pensjonsgivende inntekt, pensjonspoeng og avgift når fastsatt skatt og avgift helt eller delvis ikke er betalt <a href="forskrift/1997-12-19-1421/§3">§ 3</a> bokstav b medtas ikke. Videre skal oppgaven omfatte skattytere med skatte- og avgiftsrestanser som fortsatt står ubetalt 3 år etter utløpet av skattefastsettingsåret.</article><article class="changesToParent">Endret ved <a href="forskrift/2016-12-14-1512">forskrifter 14 des 2016 nr. 1512</a> (i kraft 1 jan 2017), <a href="forskrift/2020-10-12-2016">12 okt 2020 nr. 2016</a> (i kraft 1 nov 2020).</article></article><article class="legalArticle" data-lovdata-URL="SF/forskrift/1997-12-19-1421/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Skattedirektoratet utarbeider på grunnlag av de mottatte data forslag til nedsettelse av den pensjonsgivende inntekt, pensjonsopptjening og trygdeavgift for de skattytere hvor nedsettelsen vil tilsvare minst 25 prosent av grunnbeløpet i folketrygden, jf. Finansdepartementets <a href="forskrift/1997-12-18-1408">forskrift 18. desember 1997 nr. 1408</a> om nedsettelse av pensjonsgivende inntekt, pensjonspoeng og avgift når fastsatt skatt og avgift helt eller delvis ikke er betalt <a href="forskrift/1997-12-19-1421/§3">§ 3</a> bokstav a. Lister over beregnede nedsettelser og avgifter til folketrygden og utkast til varsel etter <a href="lov/2016-05-27-14/§5-6">skatteforvaltningsloven § 5-6</a>, jf. nevnte forskrift § 2 første til tredje punktum, oversendes de respektive skattekontorer.</article><article class="changesToParent">Endret ved <a href="forskrift/2007-12-19-1590">forskrifter 19 des 2007 nr. 1590</a> (i kraft 1 jan 2008), <a href="forskrift/2016-12-14-1512">14 des 2016 nr. 1512</a> (i kraft 1 jan 2017), <a href="forskrift/2020-10-12-2016">12 okt 2020 nr. 2016</a> (i kraft 1 nov 2020).</article></article><article class="legalArticle" data-lovdata-URL="SF/forskrift/1997-12-19-1421/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Skattekontoret kontrollerer at det ikke har skjedd endring av fastsetting som ikke er registrert av Skattedirektoratet. Videre skal skattekontoret fjerne fra listen de saker hvor skatte- og avgiftskravet ikke er endelig avgjort, jf. Finansdepartementets <a href="forskrift/1997-12-18-1408">forskrift 18. desember 1997 nr. 1408</a> om nedsettelse av pensjonsgivende inntekt, pensjonspoeng og avgift når fastsatt skatt og avgift helt eller delvis ikke er betalt <a href="forskrift/1997-12-19-1421/§3">§ 3</a> bokstavene f og g, samt eventuelle saker som nevnt i paragrafens bokstav b.</article><article class="changesToParent">Endret ved <a href="forskrift/2007-12-19-1590">forskrifter 19 des 2007 nr. 1590</a> (i kraft 1 jan 2008), <a href="forskrift/2016-12-14-1512">14 des 2016 nr. 1512</a> (i kraft 1 jan 2017), <a href="forskrift/2020-10-12-2016">12 okt 2020 nr. 2016</a> (i kraft 1 nov 2020).</article></article><article class="legalArticle" data-lovdata-URL="SF/forskrift/1997-12-19-1421/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Skattekontoret må påse at varsel ikke sendes skattytere som omfattes av noen av unntaksbestemmelsene i Finansdepartementets <a href="forskrift/1997-12-18-1408">forskrift 18. desember 1997 nr. 1408</a> om nedsettelse av pensjonsgivende inntekt, pensjonspoeng og avgift når fastsatt skatt og avgift helt eller delvis ikke er betalt <a href="forskrift/1997-12-19-1421/§3">§ 3</a> bokstavene c–e, og korrigere listen tilsvarende.</article><article class="changesToParent">Endret ved <a href="forskrift/2007-12-19-1590">forskrifter 19 des 2007 nr. 1590</a> (i kraft 1 jan 2008), <a href="forskrift/2016-12-14-1512">14 des 2016 nr. 1512</a> (i kraft 1 jan 2017), <a href="forskrift/2020-10-12-2016">12 okt 2020 nr. 2016</a> (i kraft 1 nov 2020).</article></article><article class="legalArticle" data-lovdata-URL="SF/forskrift/1997-12-19-1421/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-1-paragraf-5-ledd-1">Skattemyndighetene gjennomfører nedsettelsene i henhold til den korrigerte listen. Skattedirektoratet underrettes om endringene for videre informasjon til Arbeids- og velferdsdirektoratet. Skattekontoret må påse av det ikke skjer noen utbetaling av nedsatt trygdeavgift.</article><article class="changesToParent">Endret ved <a href="forskrift/2007-12-19-1590">forskrifter 19 des 2007 nr. 1590</a> (i kraft 1 jan 2008), <a href="forskrift/2016-12-14-1512">14 des 2016 nr. 1512</a> (i kraft 1 jan 2017), <a href="forskrift/2020-10-12-2016">12 okt 2020 nr. 2016</a> (i kraft 1 nov 2020).</article></article></section><section class="section" data-name="kapII" id="kapittel-2" data-lovdata-URL="SF/forskrift/1997-12-19-1421/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 1998. Den avløser <a href="forskrift/1990-12-13-980">forskrift av 13. desember 1990 nr. 980</a> om gjennomføring av nedsettelse av pensjonsgivende inntekt, pensjonspoeng og avgift når utlignet skatt og avgift helt eller delvis ikke blir betalt, som er opphevet fra samme tidspunkt, jf <a href="forskrift/1997-04-25-378">kgl.res. av 25. april 1997 nr. 378</a>.</article></section></main></body></html>