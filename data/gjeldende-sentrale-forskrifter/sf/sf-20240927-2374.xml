<!DOCTYPE html><html lang="nb"><head><title>Forskrift om tiltak for å begrense spredningen av blåtunge hos drøvtyggere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-09-27-2374</dd><dt class="dokid">DokumentID</dt><dd class="dokid">SF/forskrift/2024-09-27-2374</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2024-09-27</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-05-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-12-785">forskrift/2025-05-12-785</a></dd><dt class="basedOn">Hjemmel</dt><dd class="basedOn"><ul><li><a href="forskrift/2022-04-06-631/§25">forskrift/2022-04-06-631/§25</a></li><li><a href="lov/2003-12-19-124/§14">lov/2003-12-19-124/§14</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2003-12-19-124/§23">lov/2003-12-19-124/§23</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li><li><a href="lov/2009-06-19-97/§23">lov/2009-06-19-97/§23</a></li><li><a href="lov/2009-06-19-97/§24">lov/2009-06-19-97/§24</a></li><li><a href="forskrift/2010-06-11-814">forskrift/2010-06-11-814</a></li><li><a href="forskrift/2024-09-27-2375">forskrift/2024-09-27-2375</a></li></ul></dd><dt class="dateOfPublication">Kunngjort</dt><dd class="dateOfPublication">2024-10-03 15:15</dd><dt class="title">Tittel</dt><dd class="title">Forskrift om tiltak for å begrense spredningen av blåtunge hos drøvtyggere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 27. september 2024 med hjemmel i <a href="forskrift/2022-04-06-631/§25">forskrift 6. april 2022 nr. 631 om dyrehelse (dyrehelseforskriften) § 25</a>, jf. <a href="lov/2003-12-19-124/§14">lov 19. desember 2003 nr. 124 om matproduksjon og mattrygghet mv. (matloven) §§ 14</a>, <a href="lov/2003-12-19-124/§15">15</a>, <a href="lov/2003-12-19-124/§19">19</a> og <a href="lov/2003-12-19-124/§23">23</a>, <a href="forskrift/2003-12-19-1790">delegeringsvedtak 19. desember 2003 nr. 1790</a> og <a href="forskrift/2004-05-05-884">delegeringsvedtak 5. mai 2004 nr. 884</a> og <a href="lov/2009-06-19-97/§23">lov 19. juni 2009 nr. 97 om dyrevelferd § 23</a> og <a href="lov/2009-06-19-97/§24">§ 24</a>, jf. <a href="forskrift/2010-06-11-814">delegeringsvedtak 11. juni 2010 nr. 814</a> og <a href="forskrift/2024-09-27-2375">delegeringsvedtak 27. september 2024 nr. 2375</a>. <br /> <strong>EØS-henvisninger:</strong> Tekniske regler stadfestet ved kunngjøring <a href="forskrift/2024-10-07-2410">7 okt 2024 nr. 2410</a> (opprinnelig forskrift). Endring vedtatt 25 april 2025 innsendt ved kunngjøring <a href="forskrift/2025-05-12-784">12 mai 2025 nr. 784</a> og stadfestet ved kunngjøring <a href="forskrift/2025-05-12-785">12 mai 2025 nr. 785</a>. <br /><strong>Endret</strong> ved forskrifter <a href="forskrift/2024-10-18-2505">18 okt 2024 nr. 2505</a>, <a href="forskrift/2025-04-25-690">25 april 2025 nr. 690</a> (i kraft 28 april 2025).</dd><dt class="refid">RefID</dt><dd class="refid">forskrift/2024-09-27-2374</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tiltak for å begrense spredningen av blåtunge hos drøvtyggere</a><ul class="tocSubUl"><li><a href="#paragraf-1">§ 1. Formål og virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Opprettelse av tiltakssone og vaksinasjonssone</a></li><li><a href="#paragraf-4">§ 4. Krav til dyr som flyttes ut av tiltakssonen</a></li><li><a href="#paragraf-5">§ 5. (Opphevet)</a></li><li><a href="#paragraf-6">§ 6. Krav til avlsmaterialer fra andre dyr enn storfe som flyttes ut av tiltakssonen</a></li><li><a href="#paragraf-7">§ 6A. Krav til dyr og avlsmaterialer som flyttes ut av anlegg med positiv test for blåtungevirus i vaksinasjonssonen</a></li><li><a href="#paragraf-8">§ 7. Vaksinasjon av dyr i vaksinasjonssonen</a></li><li><a href="#paragraf-9">§ 8. Unntak fra krav om beite</a></li><li><a href="#paragraf-10">§ 9. Tilsyn og vedtak</a></li><li><a href="#paragraf-11">§ 10. Dispensasjon</a></li><li><a href="#paragraf-12">§ 11. Straffebestemmelser</a></li><li><a href="#paragraf-13">§ 12. Ikrafttredelse</a></li><li><a href="#kapittel-1">Vedlegg 1 – Tiltakssone</a></li><li><a href="#kapittel-2">Vedlegg 2 – Vaksinasjonssone</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-09-27-2374" id="dokument"><h1>Forskrift om tiltak for å begrense spredningen av blåtunge hos drøvtyggere</h1><article class="legalArticle" data-lovdata-URL="SF/forskrift/2024-09-27-2374/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet er å begrense spredningen av blåtunge hos drøvtyggere i Norge.</article><article class="legalP" id="paragraf-1-ledd-2">Forskriften retter seg mot virksomheter og personer i forbindelse med nasjonal forflytning av dyr og avlsmaterialer fra tiltakssonen og i og fra vaksinasjonssonen. Forskriften retter seg også mot virksomheter og personer som velger å vaksinere drøvtyggere mot blåtunge i vaksinasjonssonen.</article><article class="changesToParent">Endret ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></article><article class="legalArticle" data-lovdata-URL="SF/forskrift/2024-09-27-2374/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Dyr i denne forskriften forstås som holdte drøvtyggere.</article></article><article class="legalArticle" data-lovdata-URL="SF/forskrift/2024-09-27-2374/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opprettelse av tiltakssone og vaksinasjonssone</span></h2><article class="legalP" id="paragraf-3-ledd-1">Tiltakssone som beskrevet i <a href="forskrift/2024-09-27-2374/vedlegg1">vedlegg 1</a> er opprettet.</article><article class="legalP" id="paragraf-3-ledd-2">Vaksinasjonssone som beskrevet i <a href="forskrift/2024-09-27-2374/vedlegg2">vedlegg 2</a> er opprettet.</article></article><article class="legalArticle" data-lovdata-URL="SF/forskrift/2024-09-27-2374/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til dyr som flyttes ut av tiltakssonen</span></h2><article class="legalP" id="paragraf-4-ledd-1">Dyr som flyttes ut av tiltakssonen skal holdes innendørs i minst 15 dager før flytting og teste negativt på PCR-test for blåtungevirus tidligst på den femtende dagen etter at dyret ble satt innendørs.</article><article class="legalP" id="paragraf-4-ledd-2">Driftsansvarlig for opprinnelsesanlegget skal journalføre datoene for når dyret ble holdt innendørs før flytting og prøveresultat i henhold til krav i første ledd.</article><article class="legalP" id="paragraf-4-ledd-3">Kravene i denne bestemmelsen gjelder ikke når:<ol class="defaultList" type="a"><li data-name="a." value="1"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">dyr flyttes til fjellbeite</article></article></li><li data-name="b." value="2"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">dyr sendes til slakt</article></article></li><li data-name="c." value="3"><article class="listArticle" id="paragraf-4-ledd-3-punkt-3"><article class="legalP" id="paragraf-4-ledd-3-punkt-3-ledd-1">dyr av kamelfamilien flyttes i forbindelse med bedekning</article></article></li><li data-name="d." value="4"><article class="listArticle" id="paragraf-4-ledd-3-punkt-4"><article class="legalP" id="paragraf-4-ledd-3-punkt-4-ledd-1">kalver til oppfôring flyttes etter 1. oktober for oppstalling hos kjøper frem til minst 1. desember</article></article></li><li data-name="e." value="5"><article class="listArticle" id="paragraf-4-ledd-3-punkt-5"><article class="legalP" id="paragraf-4-ledd-3-punkt-5-ledd-1">dyr flyttes i tidsrommet 1. desember til 15. mars, foruten drektige storfe og drektige dyr av kamelfamilien.</article></article></li></ol></article><article class="changesToParent">Endret ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></article><article class="legalArticle" data-lovdata-URL="SF/forskrift/2024-09-27-2374/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h2><article class="changesToParent">Endret ved forskrift <a href="forskrift/2024-10-18-2505">18 okt 2024 nr. 2505</a>, opphevet ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></article><article class="legalArticle" data-lovdata-URL="SF/forskrift/2024-09-27-2374/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til avlsmaterialer fra andre dyr enn storfe som flyttes ut av tiltakssonen</span></h2><article class="legalP" id="paragraf-6-ledd-1">Bestemmelsene med hensyn til blåtunge som gjelder ved forflytning av avlsmateriale fra andre dyr enn storfe i <a href="forskrift/2022-04-06-630/§2">avlsmaterialeforskrift § 2</a>, jf. forordning <a href="eu/32020r0686">(EU) 2020/686</a> artiklene 16, 22 og 38, gjelder tilsvarende for forflytning av avlsmateriale fra anlegg i tiltakssonen til norske anlegg utenfor tiltakssonen. Unntatt fra kravet er avlsmaterialer innsamlet fra dyr i tidsrommet 1. desember til 15. mars.</article><article class="changesToParent">Endret ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></article><article class="legalArticle" data-lovdata-URL="SF/forskrift/2024-09-27-2374/§6A" data-name="§6A" id="paragraf-7"><h2 class="legalArticleHeader"><span class="legalArticleValue">§ 6A</span>. <span class="legalArticleTitle">Krav til dyr og avlsmaterialer som flyttes ut av anlegg med positiv test for blåtungevirus i vaksinasjonssonen</span></h2><article class="legalP" id="paragraf-7-ledd-1">Ved flytting av dyr og avlsmaterialer ut av anlegg i vaksinasjonssonen der dyr eller produkter har testet positivt for blåtungevirus på PCR-test:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">skal dyr holdes innendørs i minst 15 dager og teste negativt på PCR-test tatt tidligst på den femtende dagen etter at dyret ble satt innendørs før det flyttes ut av anlegget.</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">gjelder bestemmelsene for flytting av avlsmateriale fra andre dyr enn storfe i <a href="forskrift/2022-04-06-630/§2">avlsmaterialeforskrift § 2</a>, jf. forordning <a href="eu/32020r0686">(EU) 2020/686</a> artiklene 16, 22 og 38 med hensyn til blåtunge.</article></article></li></ol></article><article class="legalP" id="paragraf-7-ledd-2">Positiv PCR-test for blåtungevirus som utløser kravene over for dyr og avlsmaterialer, er prøvesvar som ikke er eldre enn tre måneder.</article><article class="legalP" id="paragraf-7-ledd-3">Driftsansvarlig for opprinnelsesanlegget skal journalføre datoene for når dyret ble holdt innendørs før flytting og prøvesvar, i henhold til krav i første ledd.</article><article class="legalP" id="paragraf-7-ledd-4">Kravene i denne bestemmelsen gjelder ikke når:<ol class="defaultList" type="a"><li data-name="a." value="1"><article class="listArticle" id="paragraf-7-ledd-4-punkt-1"><article class="legalP" id="paragraf-7-ledd-4-punkt-1-ledd-1">dyr flyttes til fjellbeite</article></article></li><li data-name="b." value="2"><article class="listArticle" id="paragraf-7-ledd-4-punkt-2"><article class="legalP" id="paragraf-7-ledd-4-punkt-2-ledd-1">dyr sendes til slakt</article></article></li><li data-name="c." value="3"><article class="listArticle" id="paragraf-7-ledd-4-punkt-3"><article class="legalP" id="paragraf-7-ledd-4-punkt-3-ledd-1">dyr flyttes i tidsrommet 1. desember til 15. mars, foruten drektige storfe og drektige dyr av kamelfamilien</article></article></li><li data-name="d." value="4"><article class="listArticle" id="paragraf-7-ledd-4-punkt-4"><article class="legalP" id="paragraf-7-ledd-4-punkt-4-ledd-1">avlsmaterialer innsamlet fra dyr i tidsrommet 1. desember til 15. mars.</article></article></li></ol></article><article class="changesToParent">Tilføyd ved forskrift <a href="forskrift/2024-10-18-2505">18 okt 2024 nr. 2505</a>, endret ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></article><article class="legalArticle" data-lovdata-URL="SF/forskrift/2024-09-27-2374/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vaksinasjon av dyr i vaksinasjonssonen</span></h2><article class="legalP" id="paragraf-8-ledd-1">Vaksinering av drøvtyggere mot blåtungevirus er tillatt i vaksinasjonssonen.</article><article class="changesToParent">Endret ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></article><article class="legalArticle" data-lovdata-URL="SF/forskrift/2024-09-27-2374/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak fra krav om beite</span></h2><article class="legalP" id="paragraf-9-ledd-1">Påbudene om beite i <a href="forskrift/2004-04-22-665/§10">forskrift 22. april 2004 nr. 665 om hold av storfe § 10</a> og <a href="forskrift/2005-02-18-160/§24">forskrift 18. februar 2005 nr. 160 om velferd for småfe § 24</a> skal ikke være til hinder for å etterleve denne forskriften.</article></article><article class="legalArticle" data-lovdata-URL="SF/forskrift/2024-09-27-2374/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h2><article class="legalP" id="paragraf-10-ledd-1">Mattilsynet fører tilsyn og kan fatte nødvendige enkeltvedtak, jf. <a href="lov/2003-12-19-124/§23">matloven § 23</a>, for å oppnå etterlevelse av bestemmelser gitt i eller i medhold av denne forskriften.</article></article><article class="legalArticle" data-lovdata-URL="SF/forskrift/2024-09-27-2374/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Mattilsynet kan i særlige tilfeller dispensere fra bestemmelsene i denne forskrift.</article></article><article class="legalArticle" data-lovdata-URL="SF/forskrift/2024-09-27-2374/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straffebestemmelser</span></h2><article class="legalP" id="paragraf-12-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2024-09-27-2374/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift trer i kraft straks.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2024-09-27-2374/KAPITTEL_1"><h2>Vedlegg 1 – Tiltakssone</h2><article class="legalP" id="kapittel-1-ledd-1">Tiltakssonen angis i gult på kartet:</article><article class="defaultP"><img alt="Kart over tiltakssonen" height="401" src="static/SF/sf-20240927-2374-01-02.png" width="603" /></article><article class="legalP" id="kapittel-1-ledd-2">Tiltakssonen inneholder følgende kommuner:<ul class="defaultList"><li><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Rogaland:</i></article><article class="legalP" id="kapittel-1-ledd-2-punkt-1-ledd-2">Utsira, Haugesund, Tysvær, Vindafjord, Bokn, Karmøy, Sauda, Suldal, Stavanger, Hjelmeland, Strand, Kvitsøy, Randaberg, Sola, Strand, Hjelmeland, Sandnes, Gjesdal, Klepp, Time, Hå, Bjerkreim, Eigersund, Sokndal og Lund.</article></article></li><li><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Agder:</i></article><article class="legalP" id="kapittel-1-ledd-2-punkt-2-ledd-2">Flekkefjord, Farsund, Lyngdal, Kvinesdal, Sirdal, Åseral, Bygland, Evje og Hornnes, Åmli, Hægebostad, Lindesnes, Kristiansand, Vennesla, Iveland, Birkenes, Lillesand, Grimstad, Arendal, Froland, Tvedestrand, Risør, Vegårshei og Gjerstad.</article></article></li><li><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Telemark:</i></article><article class="legalP" id="kapittel-1-ledd-2-punkt-3-ledd-2">Kragerø, Drangedal, Nissedal, Nome, Bamble, Porsgrunn, Skien og Siljan.</article></article></li><li><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>Vestfold:</i></article><article class="legalP" id="kapittel-1-ledd-2-punkt-4-ledd-2">Larvik, Sandefjord, Færder, Tønsberg, Horten og Holmestrand.</article></article></li><li><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>Buskerud:</i></article><article class="legalP" id="kapittel-1-ledd-2-punkt-5-ledd-2">Kongsberg, Øvre Eiker, Drammen og Lier.</article></article></li><li><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>Akershus:</i></article><article class="legalP" id="kapittel-1-ledd-2-punkt-6-ledd-2">Bærum, Asker, Nesodden, Frogn, Nordre Follo, Nittedal, Lillestrøm, Rælingen, Aurskog-Høland, Lørenskog, Enebakk, Ås og Vestby.</article></article></li><li><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1"><i>Oslo: </i></article><article class="legalP" id="kapittel-1-ledd-2-punkt-7-ledd-2">Oslo</article></article></li><li><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1"><i>Innlandet:</i></article><article class="legalP" id="kapittel-1-ledd-2-punkt-8-ledd-2">Eidskog.</article></article></li><li><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1"><i>Østfold:</i></article><article class="legalP" id="kapittel-1-ledd-2-punkt-9-ledd-2">Indre Østfold, Rakkestad, Våler i Østfold, Skiptvet, Marker, Aremark, Halden, Hvaler, Fredrikstad, Sarpsborg, Råde og Moss.</article></article></li></ul></article><article class="changesToParent">Endret ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></section><section class="section" data-name="vedlegg2" id="kapittel-2" data-lovdata-URL="SF/forskrift/2024-09-27-2374/KAPITTEL_2"><h2>Vedlegg 2 – Vaksinasjonssone</h2><article class="legalP" id="kapittel-2-ledd-1">Vaksinasjonssonen angis i rosa og oransje på kartet:</article><article class="defaultP"><img alt="Kart over vaksinasjonssonen" height="411" src="static/SF/sf-20240927-2374-02-02.png" width="603" /></article><article class="legalP" id="kapittel-2-ledd-2">Vaksinasjonssonen dekker fylkene Rogaland, Agder, Buskerud, Telemark, Oslo, Akershus, Vestfold og Østfold. Vaksinasjonssonen dekker i tillegg kommunene Sveio og Etne i Vestland fylke og kommunene Elverum, Våler, Åsnes, Grue, Nord-Odal, Sør-Odal, Kongsvinger, Gran, Hamar, Lillehammer, Gjøvik, Ringsaker, Løten, Stange, Nord-Aurdal, Sør-Aurdal, Etnedal, Nordre Land, Søndre Land, Vestre Slidre, Østre Toten, Vestre Toten og Eidskog i Innlandet fylke.</article><article class="changesToParent">Endret ved forskrift <a href="forskrift/2025-04-25-690">25 april 2025 nr. 690</a> (i kraft 28 april 2025).</article></section></main></body></html>