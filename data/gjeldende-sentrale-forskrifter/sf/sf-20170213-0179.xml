<!DOCTYPE html><html lang="no"><head><title>Forskrift om fastsettelse av pensjonsgivende inntekt mv. for medlemmer med inntekt som ikke blir skattlagt av norske myndigheter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-02-13-179</dd><dt class="dokid">DokumentID</dt><dd class="dokid">SF/forskrift/2017-02-13-179</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="dateInForce">I kraft fra</dt><dd class="dateInForce">2017-02-13</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-04-30-389">forskrift/1997-04-30-389</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§3-15">lov/1997-02-28-19/§3-15</a></li><li><a href="lov/1997-02-28-19/§24-5">lov/1997-02-28-19/§24-5</a></li><li><a href="lov/1997-02-28-19/§24-1">lov/1997-02-28-19/§24-1</a></li></ul></dd><dt class="dateOfPublication">Kunngjort</dt><dd class="dateOfPublication">2017-02-15 14:40</dd><dt class="titleShort">Korttittel</dt><dd class="titleShort">Forskrift om fastsettelse av pensjonsgivende inntekt</dd><dt class="title">Tittel</dt><dd class="title">Forskrift om fastsettelse av pensjonsgivende inntekt mv. for medlemmer med inntekt som ikke blir skattlagt av norske myndigheter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 13. februar 2017 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§3-15">§ 3-15</a> sjette ledd, <a href="lov/1997-02-28-19/§24-5">§ 24-5</a> første ledd jf. <a href="lov/1997-02-28-19/§24-1">§ 24-1</a> første ledd.</dd><dt class="refid">RefID</dt><dd class="refid">forskrift/2017-02-13-179</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fastsettelse av pensjonsgivende inntekt mv. for medlemmer med inntekt som ikke blir skattlagt av norske myndigheter</a><ul class="tocSubUl"><li><a href="#paragraf-1">§ 1. Personkrets</a></li><li><a href="#paragraf-2">§ 2. Medlemmets opplysningsplikt</a></li><li><a href="#paragraf-3">§ 3. Fastsettelse av pensjonsgivende inntekt mv.</a></li><li><a href="#paragraf-4">§ 4. Forskjellige bestemmelser</a></li><li><a href="#paragraf-5">§ 5. Delegering av myndighet</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-02-13-179" id="dokument"><h1>Forskrift om fastsettelse av pensjonsgivende inntekt mv. for medlemmer med inntekt som ikke blir skattlagt av norske myndigheter</h1><article class="legalArticle" data-lovdata-URL="SF/forskrift/2017-02-13-179/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personkrets</span></h2><article class="legalP" id="paragraf-1-ledd-1">Denne forskriften omfatter medlemmer med inntekt som ikke blir beskattet her i landet etter de ordinære skattelover eller loven om skatt til Svalbard, og som har slik inntekt som regnes som pensjonsgivende etter <a href="lov/1997-02-28-19/§3-15">folketrygdloven § 3-15</a>.</article></article><article class="legalArticle" data-lovdata-URL="SF/forskrift/2017-02-13-179/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Medlemmets opplysningsplikt</span></h2><article class="legalP" id="paragraf-2-ledd-1">Et medlem som nevnt i <a href="forskrift/2017-02-13-179/§1">§ 1</a> plikter å gi Arbeids- og velferdsdirektoratet oppgave over pensjonsgivende inntekt og annen avgiftspliktig inntekt. Oppgavene skal gis til slik tid og være ledsaget av slike opplysninger og attestasjoner som Arbeids- og velferdsdirektoratet bestemmer.</article></article><article class="legalArticle" data-lovdata-URL="SF/forskrift/2017-02-13-179/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsettelse av pensjonsgivende inntekt mv.</span></h2><article class="legalP" id="paragraf-3-ledd-1">Arbeids- og velferdsdirektoratet fastsetter pensjonsgivende inntekt, pensjonspoeng og pensjonsopptjening for inntekt som nevnt i <a href="forskrift/2017-02-13-179/§1">§ 1</a>. Har medlemmet i samme inntektsår også hatt pensjonsgivende inntekt som er fastsatt etter de ordinære skattelovene eller lov om skatt til Svalbard, beregnes pensjonspoengtallet og pensjonsopptjeningen etter lovens ordinære regler for den samlede inntekten.</article></article><article class="legalArticle" data-lovdata-URL="SF/forskrift/2017-02-13-179/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forskjellige bestemmelser</span></h2><article class="legalP" id="paragraf-4-ledd-1">Hvis medlemmet unnlater å gi inntektsopplysninger som nevnt i <a href="forskrift/2017-02-13-179/§2">§ 2</a>, eller pålagt avgift ikke betales innen fastsatt frist, anses inntekten som nevnt i <a href="forskrift/2017-02-13-179/§1">§ 1</a> ikke som pensjonsgivende inntekt, og pensjonspoeng og pensjonsopptjening blir ikke godskrevet for vedkommende år.</article><article class="legalP" id="paragraf-4-ledd-2">Dersom medlemmet dokumenterer at arbeidsgiveren har trukket avgift, og arbeidsgiveren unnlater å innbetale den trukne avgift, skal medlemmet likevel få inntekten regnet som pensjonsgivende og få godskrevet pensjonspoeng og pensjonsopptjening.</article></article><article class="legalArticle" data-lovdata-URL="SF/forskrift/2017-02-13-179/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Delegering av myndighet</span></h2><article class="legalP" id="paragraf-5-ledd-1">Arbeids- og velferdsdirektoratet kan delegere sin myndighet etter denne forskriften.</article></article><article class="legalArticle" data-lovdata-URL="SF/forskrift/2017-02-13-179/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks. Fra samme tidspunkt oppheves <a href="forskrift/1997-04-30-389">forskrift 30. april 1997 nr. 389</a> om fastsettelse av pensjonsgivende inntekt, innkreving av avgift m.m. for medlemmer med inntekt som ikke blir skattlagt av norske skattemyndigheter.</article></article></main></body></html>