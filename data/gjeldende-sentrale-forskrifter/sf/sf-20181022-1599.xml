<!DOCTYPE html><html lang="no"><head><title>Forskrift om tilleggskrav ved import av høy og halm til dyrefôr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-10-22-1599</dd><dt class="dokid">DokumentID</dt><dd class="dokid">SF/forskrift/2018-10-22-1599</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avd.</li></ul></dd><dt class="dateInForce">I kraft fra</dt><dd class="dateInForce">2018-10-22</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1991-07-02-507">forskrift/1991-07-02-507</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§12">lov/2003-12-19-124/§12</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§17">lov/2003-12-19-124/§17</a></li><li><a href="lov/2003-12-19-124/§19">lov/2003-12-19-124/§19</a></li><li><a href="forskrift/2003-12-19-1790">forskrift/2003-12-19-1790</a></li><li><a href="lov/2004-12-17-101">lov/2004-12-17-101</a></li></ul></dd><dt class="dateOfPublication">Kunngjort</dt><dd class="dateOfPublication">2018-10-23 15:15</dd><dt class="titleShort">Korttittel</dt><dd class="titleShort">Forskrift om tilleggskrav ved import av høy og halm til dyrefôr</dd><dt class="title">Tittel</dt><dd class="title">Forskrift om tilleggskrav ved import av høy og halm til dyrefôr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 22. oktober 2018 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) § 12, § 15, § 17 og § 19, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /> Forskriften er meldt til EFTAs overvåkingsorgan i henhold til kravene i <a href="lov/2004-12-17-101">lov 17. desember 2004 nr. 101</a> om europeisk meldeplikt for tekniske regler (EØS-høringsloven) og EØS-avtalen vedlegg II kap. XIX nr. 1 (direktiv <a href="eu/31998l0034">98/34/EF</a> endret ved direktiv <a href="eu/31998l0048">98/48/EF</a>).</dd><dt class="refid">RefID</dt><dd class="refid">forskrift/2018-10-22-1599</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilleggskrav ved import av høy og halm til dyrefôr</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Tilleggskrav</a></li><li><a href="#paragraf-4">§ 4. Tilsyn og vedtak</a></li><li><a href="#paragraf-5">§ 5. Straff</a></li><li><a href="#paragraf-6">§ 6. Dispensasjon</a></li><li><a href="#paragraf-7">§ 7. Ikrafttredelse</a></li><li><a href="#paragraf-8">§ 8. Endringer i andre forskrifter</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-10-22-1599" id="dokument"><h1>Forskrift om tilleggskrav ved import av høy og halm til dyrefôr</h1><article class="legalArticle" data-lovdata-URL="SF/forskrift/2018-10-22-1599/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å forebygge spredning av smittsomme dyresykdommer ved import av høy og halm til dyrefôr fra land utenfor EØS.</article></article><article class="legalArticle" data-lovdata-URL="SF/forskrift/2018-10-22-1599/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder import av høy og halm til dyrefôr fra land utenfor EØS.</article></article><article class="legalArticle" data-lovdata-URL="SF/forskrift/2018-10-22-1599/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilleggskrav</span></h2><article class="legalP" id="paragraf-3-ledd-1">Høy og halm som importeres til Norge som dyrefôr må:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">ledsages av en bekreftelse fra produsenten på at produktet er lagret i minst to måneder i avsenderlandet og høstet fra gårder der det ikke er gjødslet med husdyrgjødsel i løpet av de siste to årene, og</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">ledsages av en attest fra offentlig veterinær i avsenderlandet om at produktet er høstet fra gårder hvor det ikke er fastsatt restriksjoner på grunn av smittsom dyresykdom.</article></article></li></ol></article><article class="legalP" id="paragraf-3-ledd-2">Høy og halm fra USA og Canada må i tillegg ledsages av en attest fra offentlig veterinær om at produktet er høstet i stater eller provinser hvor det ikke er påvist Chronic Wasting Disease på hjortedyr.</article></article><article class="legalArticle" data-lovdata-URL="SF/forskrift/2018-10-22-1599/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og vedtak</span></h2><article class="legalP" id="paragraf-4-ledd-1">Mattilsynet fører tilsyn og kan fatte nødvendige enkeltvedtak, jf. <a href="lov/2003-12-19-124/§23">matloven § 23</a>, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til <a href="lov/2003-12-19-124/§24">matloven § 24</a> til <a href="lov/2003-12-19-124/§26">§ 26</a>.</article></article><article class="legalArticle" data-lovdata-URL="SF/forskrift/2018-10-22-1599/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2018-10-22-1599/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Mattilsynet kan i særskilte tilfelle dispensere fra bestemmelsene i denne forskriften.</article></article><article class="legalArticle" data-lovdata-URL="SF/forskrift/2018-10-22-1599/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article><article class="legalArticle" data-lovdata-URL="SF/forskrift/2018-10-22-1599/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endringer i andre forskrifter</span></h2><article class="legalP" id="paragraf-8-ledd-1">Fra den tiden forskriften her trer i kraft, gjøres følgende endringer i <a href="forskrift/1991-07-02-507">forskrift 2. juli 1991 nr. 507</a> om forbud mot innførsel av dyr og smitteførende gjenstander: – – –</article></article></main></body></html>