<!DOCTYPE html><html lang="no"><head><title>Forskrift om gebyr for offentlig fastsettelse av barnebidrag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-04-1250</dd><dt class="dokid">DokumentID</dt><dd class="dokid">SF/forskrift/2001-11-04-1250</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie- og oppvekstavd.</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-06-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-03-13-339">forskrift/2018-03-13-339</a> fra 2018-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-04-08-7/§70">lov/1981-04-08-7/§70</a></li></ul></dd><dt class="dateOfPublication">Kunngjort</dt><dd class="dateOfPublication">2001-11-13</dd><dt class="titleShort">Korttittel</dt><dd class="titleShort">Forskrift om gebyr for bidragsfastsettelse</dd><dt class="title">Tittel</dt><dd class="title">Forskrift om gebyr for offentlig fastsettelse av barnebidrag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet (nå Barne- og likestillingsdepartementet) 4. november 2001 med hjemmel i <a href="lov/1981-04-08-7">lov 8. april 1981 nr. 7</a> om barn og foreldre (barnelova) <a href="lov/1981-04-08-7/§70">§ 70</a>. <br /><strong>Endret</strong> ved <a href="forskrift/2003-01-15-120">forskrifter 15 jan 2003 nr. 120</a>, <a href="forskrift/2003-06-03-692">3 juni 2003 nr. 692</a>, <a href="forskrift/2004-03-18-558">18 mars 2004 nr. 558</a> (bl.a hjemmel), <a href="forskrift/2004-06-29-1055">29 juni 2004 nr. 1055</a>, <a href="forskrift/2006-05-31-618">31 mai 2006 nr. 618</a>, <a href="forskrift/2011-03-15-301">15 mars 2011 nr. 301</a>, <a href="forskrift/2017-12-19-2243">19 des 2017 nr. 2243</a>, <a href="forskrift/2018-03-13-339">13 mars 2018 nr. 339</a>.</dd><dt class="refid">RefID</dt><dd class="refid">forskrift/2001-11-04-1250</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gebyr for offentlig fastsettelse av barnebidrag</a><ul class="tocSubUl"><li><a href="#paragraf-1">§ 1. Når det skal fastsettes gebyr</a></li><li><a href="#paragraf-2">§ 2. Gebyrets størrelse</a></li><li><a href="#paragraf-3">§ 3. Unntak</a></li><li><a href="#paragraf-4">§ 4. Innkreving</a></li><li><a href="#paragraf-5">§ 5. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/2001-11-04-1250" id="dokument"><h1>Forskrift om gebyr for offentlig fastsettelse av barnebidrag</h1><article class="legalArticle" data-lovdata-URL="SF/forskrift/2001-11-04-1250/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Når det skal fastsettes gebyr</span></h2><article class="legalP" id="paragraf-1-ledd-1">I saker der bidragsfogden fatter vedtak om fastsettelse eller endring av barnebidrag etter <a href="lov/1981-04-08-7/§68">barneloven § 68</a>, <a href="lov/1981-04-08-7/§70">§ 70</a> eller <a href="lov/1981-04-08-7/§74">§ 74</a> skal hver av partene betale et gebyr til staten.</article><article class="legalP" id="paragraf-1-ledd-2">Bidragsfogdens vedtak kan påklages til nærmeste overordnede organ eller det organ som Arbeids- og velferdsdirektoratet bestemmer.</article><article class="changesToParent">Endret ved <a href="forskrift/2003-01-15-120">forskrifter 15 jan 2003 nr. 120</a> (i kraft 1 okt 2003), <a href="forskrift/2003-06-03-692">3 juni 2003 nr. 692</a> (i kraft 1 okt 2003), <a href="forskrift/2004-03-18-558">18 mars 2004 nr. 558</a> (i kraft 1 april 2004), <a href="forskrift/2006-05-31-618">31 mai 2006 nr. 618</a> (i kraft 1 juli 2006).</article></article><article class="legalArticle" data-lovdata-URL="SF/forskrift/2001-11-04-1250/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrets størrelse</span></h2><article class="legalP" id="paragraf-2-ledd-1">Gebyret settes tilsvarende ett rettsgebyr etter <a href="lov/1982-12-17-86">lov om rettsgebyr av 17. desember 1982 nr. 86</a>.</article><article class="legalP" id="paragraf-2-ledd-2">Hver av partene skal betale ett gebyr for hvert vedtak som fattes mellom samme parter.</article><article class="legalP" id="paragraf-2-ledd-3">Der et krav om fastsettelse eller endring av barnebidrag medfører flere vedtak, skal partene likevel bare betale ett gebyr hver når vedtakene gjelder partenes felles barn.</article></article><article class="legalArticle" data-lovdata-URL="SF/forskrift/2001-11-04-1250/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Parter som ikke ville hatt bidragsevne etter <a href="lov/1981-04-08-7/§71">barnelova § 71</a> første ledd andre punktum vurdert som enslig uten barn, fritas for gebyr. Den som krever fritak for gebyr må selv dokumentere sine inntektsforhold overfor bidragsfogden på den måte som bidragsfogden bestemmer.</article><article class="legalP" id="paragraf-3-ledd-2">Fastsetter eller endrer bidragsfogden barnebidraget etter eget tiltak etter <a href="lov/1981-04-08-7/§70">barneloven § 70</a> sjette ledd eller <a href="lov/1981-04-08-7/§74">§ 74</a> femte ledd eller <a href="lov/1981-04-08-7/§75">§ 75</a>, skal det ikke betales gebyr. Det samme gjelder der bidragsfogden endrer bidraget etter eget tiltak etter <a href="lov/1989-02-17-2/§3">forskotteringsloven § 3</a>.</article><article class="legalP" id="paragraf-3-ledd-3">Det skal ikke ilegges gebyr der Norges forpliktelser etter internasjonale konvensjoner og avtaler er til hinder for det.</article><article class="legalP" id="paragraf-3-ledd-4">I tilfeller der det åpenbart ville være urimelig, kan bidragsfogden unnlate å ilegge gebyr.</article><article class="changesToParent">Endret ved <a href="forskrift/2003-01-15-120">forskrifter 15 jan 2003 nr. 120</a> (i kraft 1 okt 2003), <a href="forskrift/2003-06-03-692">3 juni 2003 nr. 692</a> (i kraft 1 okt 2003), <a href="forskrift/2004-03-18-558">18 mars 2004 nr. 558</a> (i kraft 1 april 2004), <a href="forskrift/2004-06-29-1055">29 juni 2004 nr. 1055</a> (i kraft 1 juli 2004), <a href="forskrift/2011-03-15-301">15 mars 2011 nr. 301</a> (i kraft 1 mai 2011), <a href="forskrift/2017-12-19-2243">19 des 2017 nr. 2243</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2001-11-04-1250/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innkreving</span></h2><article class="legalP" id="paragraf-4-ledd-1">Gebyret innkreves av Innkrevingssentralen for bidrag og tilbakebetalingskrav etter reglene i <a href="lov/2005-04-29-20">lov 29. april 2005 nr. 20</a> om innkreving av underholdsbidrag mv. (bidragsinnkrevingsloven). Innkreves bidraget gjennom Innkrevingssentralen for bidrag og tilbakebetalingskrav, kan det tas dekning for gebyret i overføringen mellom partene.</article><article class="legalP" id="paragraf-4-ledd-2">Ved delinnbetalinger fra bidragspliktige dekkes løpende bidrag og bidragsgjeld før ilagt gebyr.</article><article class="legalP" id="paragraf-4-ledd-3">Mottar en eller flere parter bidragsforskott, kan det tas dekning for gebyret i bidragsforskottet.</article><article class="changesToParent">Endret ved <a href="forskrift/2006-05-31-618">forskrifter 31 mai 2006 nr. 618</a> (i kraft 1 juli 2006), <a href="forskrift/2018-03-13-339">13 mars 2018 nr. 339</a> (i kraft 1 april 2018).</article></article><article class="legalArticle" data-lovdata-URL="SF/forskrift/2001-11-04-1250/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" id="paragraf-5-ledd-1">Forskriften trer i kraft fra 1. juni 2002.</article></article></main></body></html>