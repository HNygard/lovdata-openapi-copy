<!DOCTYPE html><html lang="no"><head><title>Forskrift om infisert sone for høypatogen aviær influensa og Newcastlesyke</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-23-1161</dd><dt class="dokid">DokumentID</dt><dd class="dokid">SF/forskrift/2022-06-23-1161</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-06-23</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-05-31</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-05-31-762">forskrift/2023-05-31-762</a></dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§19">lov/2003-12-19-124/§19</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li><li><a href="forskrift/2006-04-07-444">forskrift/2006-04-07-444</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.01" title="Dyrevern. Veterinær">Dyrevern. Veterinær</a></li> <li><a href="legal-areas/20" title="Landbruk, jakt og skogbruk">Landbruk, jakt og skogbruk</a> &gt; <a href="legal-areas/20.05" title="Landbruk. Dyrehold">Landbruk. Dyrehold</a></li></ul></dd><dt class="dateOfPublication">Kunngjort</dt><dd class="dateOfPublication">2022-06-24 15:20</dd><dt class="title">Tittel</dt><dd class="title">Forskrift om infisert sone for høypatogen aviær influensa og Newcastlesyke</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 23. juni 2022 med hjemmel i <a href="lov/2003-12-19-124/§19">lov 19. desember 2003 nr. 124 om matproduksjon og mattrygghet mv. (matloven) § 19</a> tredje ledd, jf. <a href="forskrift/2003-12-19-1790">delegeringsvedtak 19. desember 2003 nr. 1790</a> og <a href="forskrift/2006-04-07-444">delegeringsvedtak 7. april 2006 nr. 444</a>. <br /><strong>Tilføyd hjemmel:</strong> <a href="forskrift/2004-05-05-884">Delegeringsvedtak 5. mai 2004 nr. 884</a>. <br /> <strong>EØS-henvisning:</strong> <a href="avtale/avt-1992-05-02-1-v1">EØS-avtalen vedlegg I kap. I</a> del 1.1 nr. 13e (forordning <a href="eu/32020r0687">(EU) 2020/687</a> sist endret ved forordning <a href="eu/32021r1140">(EU) 2021/1140</a>) og nr. 13 (forordning <a href="eu/32016r0429">(EU) 2016/429</a>). <br /> <strong>Endret</strong> ved forskrifter <a href="forskrift/2022-08-29-1507">29 aug 2022 nr. 1507</a>, <a href="forskrift/2022-10-22-1780">22 okt 2022 nr. 1780</a> (bl.a. tittel), <a href="forskrift/2022-10-26-1792">26 okt 2022 nr. 1792</a>, <a href="forskrift/2022-12-21-2378">21 des 2022 nr. 2378</a>, <a href="forskrift/2023-03-21-378">21 mars 2023 nr. 378</a>, <a href="forskrift/2023-05-31-762">31 mai 2023 nr. 762</a>.</dd><dt class="refid">RefID</dt><dd class="refid">forskrift/2022-06-23-1161</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om infisert sone for høypatogen aviær influensa og Newcastlesyke</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel I. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål og virkeområde</a></li><li><a href="#kapittel-1-paragraf-2">§ 2. Definisjoner</a></li></ul></li><li><a href="#kapittel-2" data-child-interval="§§ 3 – 12">Kapittel II. Tiltak i infisert sone</a><ul class="tocSubUl"><li><a href="#kapittel-2-paragraf-1">§ 3. Krav til hold utendørs</a></li><li><a href="#kapittel-2-paragraf-2">§ 4. Krav til biosikkerhetstiltak</a></li><li><a href="#kapittel-2-paragraf-3">§ 5. Oppbevaring og tildeling av vann og fôr</a></li><li><a href="#kapittel-2-paragraf-4">§ 6. Bruk av utendørs vannreservoar for annet bruk enn drikkevann</a></li><li><a href="#kapittel-2-paragraf-5">§ 7. Hold av ender og gjess sammen med andre fugler</a></li><li><a href="#kapittel-2-paragraf-6">§ 8. Forbud mot dyreansamlinger</a></li><li><a href="#kapittel-2-paragraf-7">§ 9. Bruk av lokkefugler</a></li><li><a href="#kapittel-2-paragraf-8">§ 10. Utsetting av fuglevilt og bruk av fugler til jakttrening</a></li><li><a href="#kapittel-2-paragraf-9">§ 11. Forbud mot jakt og fangst av fugler og flytting av produkter av disse</a></li><li><a href="#kapittel-2-paragraf-10">§ 12. Økologisk produksjon</a></li></ul></li><li><a href="#kapittel-3" data-child-interval="§§ 13 – 16">Kapittel III. Administrative bestemmelser</a><ul class="tocSubUl"><li><a href="#kapittel-3-paragraf-1">§ 13. Tilsyn og vedtak</a></li><li><a href="#kapittel-3-paragraf-2">§ 14. Straff</a></li><li><a href="#kapittel-3-paragraf-3">§ 15. Dispensasjon</a></li><li><a href="#kapittel-3-paragraf-4">§ 16. Ikrafttredelse</a></li></ul></li><li><a href="#kapittel-4">Vedlegg 1</a></li><li><a href="#kapittel-5">Vedlegg 2</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-06-23-1161" id="dokument"><h1>Forskrift om infisert sone for høypatogen aviær influensa og Newcastlesyke</h1><section class="section" data-name="kapI" id="kapittel-1" data-lovdata-URL="SF/forskrift/2022-06-23-1161/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="SF/forskrift/2022-06-23-1161/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Formålet med denne forskriften er å hindre spredning av høypatogen aviær influensa til fugler og mennesker, og spredning av Newcastlesyke til fugler.</article><article class="legalP" id="kapittel-1-paragraf-1-ledd-2">Forskriften gjelder i infisert sone, og gjelder for enhver.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article><article class="legalArticle" data-lovdata-URL="SF/forskrift/2022-06-23-1161/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">Definisjoner i <a href="forskrift/2022-04-06-631">dyrehelseforskriften</a> og <a href="forskrift/2022-04-06-634">dyresykdomsbekjempelsesforskriften</a> kommer til anvendelse i denne forskriften. Infisert sone omfatter områder som angitt i forskriftens vedlegg 1 for høypatogen aviær influensa og områder som angitt i vedlegg 2 for Newcastlesyke.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article></section><section class="section" data-name="kapII" id="kapittel-2" data-lovdata-URL="SF/forskrift/2022-06-23-1161/KAPITTEL_2"><h2>Kapittel II. Tiltak i infisert sone</h2><article class="legalArticle" data-lovdata-URL="SF/forskrift/2022-06-23-1161/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav til hold utendørs</span></h3><article class="legalP" id="kapittel-2-paragraf-1-ledd-1">I infisert sone er det forbudt å holde fugler i anlegg utendørs.</article><article class="legalP" id="kapittel-2-paragraf-1-ledd-2">Forbudet gjelder ikke:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">i anlegg hvor uteområdet består av en innhegning med tett tak og vegger av nett eller annet egnet materiale, slik at fuglene er beskyttet mot direkte og indirekte kontakt med ville fugler.</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">i anlegg med inntil 50 fugler og hvor produkter fra dyrene kun benyttes i egen husholdning, der fuglene har tilgang til et inngjerdet uteareal på mindre enn 40 m<sup>2</sup> med tak av finmasket nett.</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">for brevduer som foretar øvelsesflygning i nærområdet sitt i soner for høypatogen aviær influensa.</article></article></li></ol></article><article class="legalP" id="kapittel-2-paragraf-1-ledd-3">Mattilsynet kan, etter søknad, gi unntak fra forbudet på andre vilkår.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article><article class="legalArticle" data-lovdata-URL="SF/forskrift/2022-06-23-1161/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til biosikkerhetstiltak</span></h3><article class="legalP" id="kapittel-2-paragraf-2-ledd-1">I anlegg med næringsrettet dyrehold der fugler holdes, gjelder bestemmelsene om smittevern i <a href="forskrift/2022-04-06-631">dyrehelseforskriften</a>.</article><article class="legalP" id="kapittel-2-paragraf-2-ledd-2">I andre anlegg der fugler holdes, skal enhver vaske hender og utstyr før og etter kontakt med fuglene. Det skal benyttes eget skotøy eller skoovertrekk ved kontakt med fuglene eller på deres oppholdsareal.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article><article class="legalArticle" data-lovdata-URL="SF/forskrift/2022-06-23-1161/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Oppbevaring og tildeling av vann og fôr</span></h3><article class="legalP" id="kapittel-2-paragraf-3-ledd-1">All tildeling av vann og fôr til fugler skal skje under tett tak.</article><article class="legalP" id="kapittel-2-paragraf-3-ledd-2">I infisert sone er det forbudt å forsyne fugler med drikkevann fra overflatevannsreservoarer som ikke er beskyttet mot ville fugler og andre dyr.</article><article class="legalP" id="kapittel-2-paragraf-3-ledd-3">I infisert sone er det likevel tillatt å forsyne fugler med overflatevann som ville vannfugler har tilgang til, forutsatt at vannet er behandlet på en måte som sikrer inaktivering av virus som er relevant for sonen, og at det er truffet biosikringstiltak mot overføring av smitte etter behandling.</article><article class="legalP" id="kapittel-2-paragraf-3-ledd-4">I infisert sone er det forbudt å oppbevare fôr til fugler ubeskyttet mot ville fugler og andre dyr.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article><article class="legalArticle" data-lovdata-URL="SF/forskrift/2022-06-23-1161/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av utendørs vannreservoar for annet bruk enn drikkevann</span></h3><article class="legalP" id="kapittel-2-paragraf-4-ledd-1">I infisert sone er det forbudt å bruke utendørs vannreservoarer for annet bruk enn drikkevann til fugler.</article><article class="legalP" id="kapittel-2-paragraf-4-ledd-2">Mattilsynet kan gi unntak fra forbudet dersom det er truffet biosikringstiltak for å forebygge overføring av virus som er relevant for sonen, dersom bruken av utendørs vannreservoarer er nødvendig av dyrevelferdsårsaker og vannreservoarene er tilstrekkelig beskyttet mot ville vannfugler.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article><article class="legalArticle" data-lovdata-URL="SF/forskrift/2022-06-23-1161/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Hold av ender og gjess sammen med andre fugler</span></h3><article class="legalP" id="kapittel-2-paragraf-5-ledd-1">I infisert sone for høypatogen aviær influensa er det forbudt å holde ender og gjess sammen med andre fugler. Mattilsynet kan gi unntak fra forbudet dersom de vurderer at risikoen for smitte er svært lav grunnet utforming av anlegget eller risikoreduserende tiltak i anlegget. Forbudet gjelder ikke dersom ender og gjess brukes som ledd i smitteovervåkning av Mattilsynet</article><article class="changesToParent">Endret ved forskrifter <a href="forskrift/2022-10-22-1780">22 okt 2022 nr. 1780</a>, <a href="forskrift/2022-10-26-1792">26 okt 2022 nr. 1792</a>.</article></article><article class="legalArticle" data-lovdata-URL="SF/forskrift/2022-06-23-1161/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot dyreansamlinger</span></h3><article class="legalP" id="kapittel-2-paragraf-6-ledd-1">I infisert sone er det forbudt å samle fugler på markeder, skuer, utstillinger eller i forbindelse med kulturelle arrangementer. Fugler som holdes i infisert sone kan ikke delta på slike arrangementer utenfor den infiserte sonen fuglene holdes i til vanlig.</article><article class="legalP" id="kapittel-2-paragraf-6-ledd-2">Mattilsynet kan gi unntak fra forbudet i første ledd første punktum dersom det er truffet biosikringstiltak for å forebygge risikoen for overføring av virus som forårsaker høypatogen aviær influensa og Newcastlesyke.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article><article class="legalArticle" data-lovdata-URL="SF/forskrift/2022-06-23-1161/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bruk av lokkefugler</span></h3><article class="legalP" id="kapittel-2-paragraf-7-ledd-1">I infisert sone for høypatogen aviær influensa er det forbudt å bruke lokkefugler av ordenene andefugler (Anseriformes) og vade-, måse- og alkefugler (Charadriiformes).</article><article class="legalP" id="kapittel-2-paragraf-7-ledd-2">Mattilsynet kan gi unntak fra forbudet dersom det er truffet biosikringstiltak for å forebygge overføring av høypatogene aviære influensavirus og lokkefuglene skal brukes<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-ledd-2-punkt-1"><article class="legalP" id="kapittel-2-paragraf-7-ledd-2-punkt-1-ledd-1">innenfor rammen av et overvåkningsprogram for aviær influensa, i forskningsprosjekter, ornitologiske undersøkelser eller andre aktiviteter, eller</article></article></li><li data-name="b." value="2"><article class="listArticle" id="kapittel-2-paragraf-7-ledd-2-punkt-2"><article class="legalP" id="kapittel-2-paragraf-7-ledd-2-punkt-2-ledd-1">i overensstemmelse med relevante biosikringstiltak og bestemmelser som har til hensikt å forebygge overføring av høypatogene aviære influensavirus til holdte fugler.</article></article></li></ol></article><article class="changesToParent">Endret ved forskrifter <a href="forskrift/2022-10-22-1780">22 okt 2022 nr. 1780</a>, <a href="forskrift/2022-10-26-1792">26 okt 2022 nr. 1792</a>.</article></article><article class="legalArticle" data-lovdata-URL="SF/forskrift/2022-06-23-1161/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utsetting av fuglevilt og bruk av fugler til jakttrening</span></h3><article class="legalP" id="kapittel-2-paragraf-8-ledd-1">I infisert sone er det forbudt å sette ut fuglevilt.</article><article class="legalP" id="kapittel-2-paragraf-8-ledd-2">I infisert sone for Newcastlesyke er det forbudt å bruke duer til trening av jakthunder.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article><article class="legalArticle" data-lovdata-URL="SF/forskrift/2022-06-23-1161/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forbud mot jakt og fangst av fugler og flytting av produkter av disse</span></h3><article class="legalP" id="kapittel-2-paragraf-9-ledd-1">Jakt og fangst av alle jaktbare arter av fugl er forbudt i infisert sone for høypatogen aviær influensa. Forbudet gjelder ikke for:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-9-ledd-1-punkt-1"><article class="legalP" id="kapittel-2-paragraf-9-ledd-1-punkt-1-ledd-1">jakt og fangst av viltlevende skogshøns, herunder lirype, fjellrype, storfugl, orrfugl og jerpe.</article></article></li><li data-name="b." value="2"><article class="listArticle" id="kapittel-2-paragraf-9-ledd-1-punkt-2"><article class="legalP" id="kapittel-2-paragraf-9-ledd-1-punkt-2-ledd-1">uttak av fugl på flyplasser av sikkerhetsmessige årsaker eller skadefelling av fugl i umiddelbar nærhet av anlegg med næringsrettet dyrehold.</article></article></li></ol></article><article class="legalP" id="kapittel-2-paragraf-9-ledd-2">Det er forbudt å flytte produkter fra viltlevende fugler med opprinnelse fra infisert sone for høypatogen aviær influensa, innenfor og ut av infisert sone for høypatogen aviær influensa. Forbudet gjelder likevel ikke flytting som ledd i overvåkning eller avhending i henhold til <a href="forskrift/2016-09-14-1064">animaliebiproduktforskriften</a> etter avtale med Mattilsynet.</article><article class="changesToParent">Endret ved forskrifter <a href="forskrift/2022-10-22-1780">22 okt 2022 nr. 1780</a>, <a href="forskrift/2022-10-26-1792">26 okt 2022 nr. 1792</a>.</article></article><article class="legalArticle" data-lovdata-URL="SF/forskrift/2022-06-23-1161/§12" data-name="§12" id="kapittel-2-paragraf-10"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Økologisk produksjon</span></h3><article class="legalP" id="kapittel-2-paragraf-10-ledd-1">Dyrehold med fugl som er godkjent i henhold til regelverket for økologisk produksjon, mister ikke sin status som følge av etterlevelse av kravene i denne forskrift.</article><article class="changesToParent">Endret ved forskrift <a href="forskrift/2022-10-22-1780">22 okt 2022 nr. 1780</a>.</article></article></section><section class="section" data-name="kapIII" id="kapittel-3" data-lovdata-URL="SF/forskrift/2022-06-23-1161/KAPITTEL_3"><h2>Kapittel III. Administrative bestemmelser</h2><article class="legalArticle" data-lovdata-URL="SF/forskrift/2022-06-23-1161/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn og vedtak</span></h3><article class="legalP" id="kapittel-3-paragraf-1-ledd-1">Mattilsynet fører tilsyn og kan fatte nødvendige enkeltvedtak, jf. <a href="lov/2003-12-19-124/§23">matloven § 23</a>, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til <a href="lov/2003-12-19-124/§24">matloven § 24</a> til <a href="lov/2003-12-19-124/§26">§ 26</a>.</article></article><article class="legalArticle" data-lovdata-URL="SF/forskrift/2022-06-23-1161/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h3><article class="legalP" id="kapittel-3-paragraf-2-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2022-06-23-1161/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-3-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder <a href="lov/1992-11-27-109/eøsl">EØS-avtalen</a>.</article></article><article class="legalArticle" data-lovdata-URL="SF/forskrift/2022-06-23-1161/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-4-ledd-1">Denne forskrift trer i kraft straks.</article></article></section><section class="section" data-name="vedlegg1" id="kapittel-4" data-lovdata-URL="SF/forskrift/2022-06-23-1161/KAPITTEL_4"><h2>Vedlegg 1</h2><article class="legalP" id="kapittel-4-ledd-1">Følgende kommuner inngår i infisert sone for høypatogen aviær influensa:<ul class="defaultList"><li><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">Ingen</article></article></li></ul></article><article class="changesToParent">Endret ved forskrifter <a href="forskrift/2022-08-29-1507">29 aug 2022 nr. 1507</a>, <a href="forskrift/2022-10-22-1780">22 okt 2022 nr. 1780</a>, <a href="forskrift/2022-12-21-2378">21 des 2022 nr. 2378</a>, <a href="forskrift/2023-05-31-762">31 mai 2023 nr. 762</a>.</article></section><section class="section" data-name="vedlegg2" id="kapittel-5" data-lovdata-URL="SF/forskrift/2022-06-23-1161/KAPITTEL_5"><h2>Vedlegg 2</h2><article class="legalP" id="kapittel-5-ledd-1">Følgende kommuner inngår i infisert sone for Newcastlesyke:<ul class="defaultList"><li><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">Ingen.</article></article></li></ul></article><article class="changesToParent">Tilføyd ved forskrift <a href="forskrift/2022-10-22-1780">22 okt 2022 nr. 1780</a>, endret ved forskrift <a href="forskrift/2023-03-21-378">21 mars 2023 nr. 378</a>.</article></section></main></body></html>