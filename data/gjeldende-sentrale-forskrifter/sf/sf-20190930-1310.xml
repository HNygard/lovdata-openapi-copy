<!DOCTYPE html><html lang="no"><head><title>Forskrift om fylkeskommunenes oppgaver innenfor friluftslivsområdet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-09-30-1310</dd><dt class="dokid">DokumentID</dt><dd class="dokid">SF/forskrift/2019-09-30-1310</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavd.</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-10-10-2256">forskrift/2023-10-10-2256</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1957-06-28-16/§22">lov/1957-06-28-16/§22</a></li><li><a href="lov/1957-06-28-16/§23">lov/1957-06-28-16/§23</a></li></ul></dd><dt class="dateOfPublication">Kunngjort</dt><dd class="dateOfPublication">2019-10-08 14:20</dd><dt class="titleShort">Korttittel</dt><dd class="titleShort">Forskrift om fylkeskommunenes oppgaver innenfor friluftslivsområdet</dd><dt class="title">Tittel</dt><dd class="title">Forskrift om fylkeskommunenes oppgaver innenfor friluftslivsområdet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 30. september 2019 med hjemmel i <a href="lov/1957-06-28-16">lov 28. juni 1957 nr. 16</a> om friluftslivet (friluftsloven) <a href="lov/1957-06-28-16/§22">§ 22</a> jf. <a href="lov/1957-06-28-16/§23">§ 23</a>. <br /><strong>Endret</strong> ved forskrift <a href="forskrift/2023-10-10-2256">10 okt 2023 nr. 2256</a> (i kraft 1 jan 2024).</dd><dt class="refid">RefID</dt><dd class="refid">forskrift/2019-09-30-1310</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fylkeskommunenes oppgaver innenfor friluftslivsområdet</a><ul class="tocSubUl"><li><a href="#paragraf-1">§ 1. Stimulering til friluftsliv og ivaretakelse og utvikling av arealer for friluftsliv</a></li><li><a href="#paragraf-2">§ 2. Skjærgårdstjenesten</a></li><li><a href="#paragraf-3">§ 3. Statlig sikrede friluftslivsområder</a></li><li><a href="#paragraf-4">§ 4. Veiledning og kompetanseoppbygging</a></li><li><a href="#paragraf-5">§ 5. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-09-30-1310" id="dokument"><h1>Forskrift om fylkeskommunenes oppgaver innenfor friluftslivsområdet</h1><article class="legalArticle" data-lovdata-URL="SF/forskrift/2019-09-30-1310/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Stimulering til friluftsliv og ivaretakelse og utvikling av arealer for friluftsliv</span></h2><article class="legalP" id="paragraf-1-ledd-1">Fylkeskommunene skal gjennom egne tiltak, fordeling av statlige tilskuddsmidler og deltakelse i statlige prosjekter bidra til å ivareta og utvikle arealer, ferdselsårer og anlegg for friluftsliv og stimulere til friluftsliv.</article><article class="legalP" id="paragraf-1-ledd-2">Fylkeskommunene skal bidra til å informere om rettighetene og pliktene som følger av allemannsretten.</article></article><article class="legalArticle" data-lovdata-URL="SF/forskrift/2019-09-30-1310/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skjærgårdstjenesten</span></h2><article class="legalP" id="paragraf-2-ledd-1">Fylkeskommunene skal utbetale statlig driftstilskudd til driftsområdene i Skjærgårdstjenesten. Den økonomiske rammen til de enkelte driftsområdene fastsettes gjennom Stortingets årlige budsjettvedtak.</article><article class="legalP" id="paragraf-2-ledd-2">Midlene til de ulike driftsområdene fordeles og følges opp av følgende fylkeskommuner:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Østfold fylkeskommune: Driftsområde Ytre Oslofjord Øst</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Akershus fylkeskommune: Driftsområde Indre Oslofjord</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">Vestfold fylkeskommune: Driftsområde Ytre Oslofjord Vest</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">Telemark fylkeskommune: Telemark driftsområde</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">Agder fylkeskommune: Driftsområdene i Agder</article></article></li><li data-name="f." value="6"><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">Vestland fylkeskommune: Vestkystparken driftsområde</article></article></li><li data-name="g." value="7"><article class="listArticle" id="paragraf-2-ledd-2-punkt-7"><article class="legalP" id="paragraf-2-ledd-2-punkt-7-ledd-1">Møre og Romsdal fylkeskommune: Møre og Romsdal driftsområde.</article></article></li></ol></article><article class="legalP" id="paragraf-2-ledd-3">Ved eventuell opprettelse av nye driftsområder av Skjærgårdstjenesten vil den fylkeskommunen som driftsområdet ligger i, få ansvaret for driftsområdet.</article><article class="legalP" id="paragraf-2-ledd-4">Fylkeskommunen skal bistå Miljødirektoratet i arbeidet med kompetansebygging i driftsområdene.</article><article class="changesToParent">Endret ved forskrift <a href="forskrift/2023-10-10-2256">10 okt 2023 nr. 2256</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2019-09-30-1310/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Statlig sikrede friluftslivsområder</span></h2><article class="legalP" id="paragraf-3-ledd-1">Fylkeskommunene skal vurdere og uttale seg til Miljødirektoratet om søknader fra kommuner og interkommunale friluftsråd om statlig sikring av nye områder for friluftsliv.</article><article class="legalP" id="paragraf-3-ledd-2">For å ivareta forvaltningsansvaret for de statlig sikrede friluftslivsområdene i fylket skal fylkeskommunen:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">avgjøre søknader om midlertidige omdisponeringer av de sikrede områdene</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">avgjøre saker om mindre grenseendringer</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">gi løpende veiledning til kommuner og friluftsråd i enkeltsaker, samt organisere opplæring og veiledning av kommuner og friluftsråd i form av kurs og seminarer</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">kvalitetssikre og ajourføre friluftslivsmodulen i Naturbase</article></article></li><li data-name="e." value="5"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">ivareta statens ansvar for bygningsforvaltningen der dette unntaksvis ikke faller inn under det lokale forvaltningsnivåets drifts- og tilsynsansvar</article></article></li><li data-name="f." value="6"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">ivareta statens ansvar for festeforhold, sameie og rettigheter på de sikrede områdene</article></article></li><li data-name="g." value="7"><article class="listArticle" id="paragraf-3-ledd-2-punkt-7"><article class="legalP" id="paragraf-3-ledd-2-punkt-7-ledd-1">håndheve statens eiendomsrett og grunneierbeføyelser (tilflotts-, beite-, jakt-, fiskerett osv.)</article></article></li><li data-name="h." value="8"><article class="listArticle" id="paragraf-3-ledd-2-punkt-8"><article class="legalP" id="paragraf-3-ledd-2-punkt-8-ledd-1">representere staten ved kartforretning for eiendommer med usikre grenser</article></article></li><li data-name="i." value="9"><article class="listArticle" id="paragraf-3-ledd-2-punkt-9"><article class="legalP" id="paragraf-3-ledd-2-punkt-9-ledd-1">representere staten i jordskiftesaker</article></article></li><li data-name="j." value="10"><article class="listArticle" id="paragraf-3-ledd-2-punkt-10"><article class="legalP" id="paragraf-3-ledd-2-punkt-10-ledd-1">ivareta statens interesser i plansaker og som nabo</article></article></li><li data-name="k." value="11"><article class="listArticle" id="paragraf-3-ledd-2-punkt-11"><article class="legalP" id="paragraf-3-ledd-2-punkt-11-ledd-1">framskaffe oversikter over tilstanden i de sikrede områdene, herunder behov for tilrettelegging og opparbeiding</article></article></li><li data-name="l." value="12"><article class="listArticle" id="paragraf-3-ledd-2-punkt-12"><article class="legalP" id="paragraf-3-ledd-2-punkt-12-ledd-1">godkjenne forvaltningsplaner for de sikrede områdene og bidra til at slike blir utarbeidet</article></article></li><li data-name="m." value="13"><article class="listArticle" id="paragraf-3-ledd-2-punkt-13"><article class="legalP" id="paragraf-3-ledd-2-punkt-13-ledd-1">uttale seg i saker som skal avgjøres av Miljødirektoratet.</article></article></li></ol></article></article><article class="legalArticle" data-lovdata-URL="SF/forskrift/2019-09-30-1310/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Veiledning og kompetanseoppbygging</span></h2><article class="legalP" id="paragraf-4-ledd-1">Fylkeskommunene skal støtte opp under kommunenes arbeid innenfor friluftsliv og veilede og bidra til å bygge opp kompetanse i kommunene på friluftslivsfeltet.</article></article><article class="legalArticle" data-lovdata-URL="SF/forskrift/2019-09-30-1310/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikraftsetting</span></h2><article class="legalP" id="paragraf-5-ledd-1">Forskriften trer i kraft 1. januar 2020.</article></article></main></body></html>