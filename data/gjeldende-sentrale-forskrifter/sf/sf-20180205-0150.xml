<!DOCTYPE html><html lang="no"><head><title>Forskrift om inntak til videregående opplæring på Svalbard, Longyearbyen lokalstyre</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-02-05-150</dd><dt class="dokid">DokumentID</dt><dd class="dokid">SF/forskrift/2018-02-05-150</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Longyearbyen lokalstyre</li></ul></dd><dt class="dateInForce">I kraft fra</dt><dd class="dateInForce">2018-02-15</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-03-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-03-23-560">forskrift/2018-03-23-560</a></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="forskrift/2007-01-18-76">forskrift/2007-01-18-76</a></li><li><a href="forskrift/2006-06-23-724/§6-2">forskrift/2006-06-23-724/§6-2</a></li><li><a href="lov/1998-07-17-61">lov/1998-07-17-61</a></li><li><a href="lov/2023-06-09-30/§30-2">lov/2023-06-09-30/§30-2</a></li></ul></dd><dt class="dateOfPublication">Kunngjort</dt><dd class="dateOfPublication">2018-02-07 14:20</dd><dt class="lastupdated">Rettet</dt><dd class="lastupdated">2018-02-19 (§§ 3, 4, 6, 9)</dd><dt class="titleShort">Korttittel</dt><dd class="titleShort">Forskrift om videregående opplæring på Svalbard, Longyearbyen lokalstyre</dd><dt class="title">Tittel</dt><dd class="title">Forskrift om inntak til videregående opplæring på Svalbard, Longyearbyen lokalstyre</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Longyearbyen lokalstyre 5. februar 2018 med hjemmel i <a href="forskrift/2007-01-18-76">forskrift 18. januar 2007 nr. 76</a> om grunnskoleopplæring og videregående opplæring på Svalbard, jf. <a href="forskrift/2006-06-23-724">forskrift 23. juni 2006 nr. 724</a> til <a href="lov/1998-07-17-61/§6-2">opplæringslova § 6-2</a> jf. <a href="lov/1998-07-17-61">lov 17. juli 1998 nr. 61</a> om grunnskolen og den videregående opplæringa (opplæringslova). <br /><strong>Tilføyd hjemmel:</strong> <a href="lov/2023-06-09-30/§30-2">Lov 9. juni 2023 nr. 30 om grunnskoleopplæringa og den vidaregåande opplæringa (opplæringslova) § 30-2</a>. <br /><strong>Endret</strong> ved <a href="forskrift/2018-03-23-560">forskrift 23 mars 2018 nr. 560</a>. <br /><strong>Rettelser:</strong> 19.02.2018 (§§ 3, 4, 6, 9).</dd><dt class="refid">RefID</dt><dd class="refid">forskrift/2018-02-05-150</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om inntak til videregående opplæring på Svalbard, Longyearbyen lokalstyre</a><ul class="tocSubUl"><li><a href="#kapittel-1" data-child-interval="§§ 1 – 2">Generelt</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2" data-child-interval="§§ 3 – 11">Inntak</a><ul class="tocSubUl"><li><a href="#kapittel-2-paragraf-1">§ 3. Søknadsfrist</a></li><li><a href="#kapittel-2-paragraf-2">§ 4. Vilkår for inntak av norske søkere bosatt på Svalbard</a></li><li><a href="#kapittel-2-paragraf-3">§ 5. Vilkår for inntak og prioritering av søkere bosatt på fastlandet</a></li><li><a href="#kapittel-2-paragraf-4">§ 6. Vilkår for inntak av utenlandske søkere bosatt på Svalbard</a></li><li><a href="#kapittel-2-paragraf-5">§ 7. Elever uten rett</a></li><li><a href="#kapittel-2-paragraf-6">§ 8. Søkere til Vg2 og Vg3 ved Longyearbyen skole som ikke har bestått i alle fag</a></li><li><a href="#kapittel-2-paragraf-7">§ 9. Inntak av utvekslingselever og elever med utdanning fra utlandet</a></li><li><a href="#kapittel-2-paragraf-8">§ 10. Frammøte første skoledag</a></li><li><a href="#kapittel-2-paragraf-9">§ 11. Endre status fra fulltidselev til deltidselev</a></li></ul></li><li><a href="#kapittel-3" data-child-interval="§§ 12 – 13">Endring og ikrafttredelse</a><ul class="tocSubUl"><li><a href="#kapittel-3-paragraf-1">§ 12. Mindre endringer i den lokale forskriften</a></li><li><a href="#kapittel-3-paragraf-2">§ 13. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2018-02-05-150" id="dokument"><h1>Forskrift om inntak til videregående opplæring på Svalbard, Longyearbyen lokalstyre</h1><section class="section" id="kapittel-1" data-lovdata-URL="SF/forskrift/2018-02-05-150/KAPITTEL_1"><h2>Generelt</h2><article class="legalArticle" data-lovdata-URL="SF/forskrift/2018-02-05-150/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med den lokale forskriften er å fastsette rettigheter og plikter for søkere til videregående opplæring på Svalbard. Den lokale forskriften fastsetter hvordan Longyearbyen lokalstyre skal gjennomføre inntak tilpasset de særskilte bestemmelser som gjelder for videregående opplæring på Svalbard.</article></article><article class="legalArticle" data-lovdata-URL="SF/forskrift/2018-02-05-150/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for inntak til videregående opplæring på Svalbard.</article><article class="legalP" id="kapittel-1-paragraf-2-ledd-2">Denne forskriften gjelder ikke fagopplæring i bedrift. Dette ivaretas av Troms fylkeskommune, jf. samarbeidsavtale mellom Longyearbyen lokalstyre og Troms fylkeskommune.</article><article class="changesToParent">Endret ved <a href="forskrift/2018-03-23-560">forskrift 23 mars 2018 nr. 560</a>.</article></article></section><section class="section" id="kapittel-2" data-lovdata-URL="SF/forskrift/2018-02-05-150/KAPITTEL_2"><h2>Inntak</h2><article class="legalArticle" data-lovdata-URL="SF/forskrift/2018-02-05-150/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknadsfrist</span></h3><article class="legalP" id="kapittel-2-paragraf-1-ledd-1">Søknadsfrist til videregående opplæring på Svalbard er 1. februar.</article><article class="legalP" id="kapittel-2-paragraf-1-ledd-2">Søker kan endre søknaden etter søknadsfristen. Endringen må være anbefalt fra rådgiver.</article></article><article class="legalArticle" data-lovdata-URL="SF/forskrift/2018-02-05-150/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for inntak av norske søkere bosatt på Svalbard</span></h3><article class="legalP" id="kapittel-2-paragraf-2-ledd-1">Søkere med ungdomsrett kan tas inn til videregående opplæring på Svalbard når søkeren er registrert i befolkningsregisteret.</article><article class="legalP" id="kapittel-2-paragraf-2-ledd-2">Søker under 18 år må være bosatt sammen med sine foresatte.</article><article class="legalP" id="kapittel-2-paragraf-2-ledd-3">Søker over 18 år som ikke er bosatt med foresatte, må være registrert i befolkningsregisteret innen søknadsfristen 1. februar.</article><article class="legalP" id="kapittel-2-paragraf-2-ledd-4">Reglene om inntak på særskilt grunnlag, jf. <a href="forskrift/2006-06-23-724/kap6">forskrift til opplæringslova kap. 6</a>, gjelder ikke på Svalbard.</article><article class="legalP" id="kapittel-2-paragraf-2-ledd-5">For søkere som ved inntak til videregående opplæring på fastlandet kunne fått inntak på særskilt grunnlag, jf. <a href="forskrift/2006-06-23-724/§6-15">forskrift til opplæringslova § 6-15</a>, <a href="forskrift/2006-06-23-724/§6-17">§ 6-17</a>, <a href="forskrift/2006-06-23-724/§6-18">§ 6-18</a>, <a href="forskrift/2006-06-23-724/§6-19">§ 6-19</a>, <a href="forskrift/2006-06-23-724/§6-22">§ 6-22</a>, <a href="forskrift/2006-06-23-724/§6-23">§ 6-23</a>, <a href="forskrift/2006-06-23-724/§6-24">§ 6-24</a>, <a href="forskrift/2006-06-23-724/§6-25">§ 6-25</a> og <a href="forskrift/2006-06-23-724/§6-26">§ 6-26</a>, skal det vurderes om eleven vil kunne få forsvarlig utbytte av et videregående tilbud ved kun tilpasset opplæring. Sakkyndig uttalelse fra PPT og/eller kartlegging vil være avgjørende i denne vurderingen.</article></article><article class="legalArticle" data-lovdata-URL="SF/forskrift/2018-02-05-150/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for inntak og prioritering av søkere bosatt på fastlandet</span></h3><article class="legalP" id="kapittel-2-paragraf-3-ledd-1">Longyearbyen skole kan ta inn fastlandselever ved Vg2 og/eller Vg3 til skolens ordinære programfagtilbud. Inntaket gjelder for ett skoleår om gangen.</article><article class="legalP" id="kapittel-2-paragraf-3-ledd-2">Elever fra Troms vil under ellers like vilkår bli prioritert foran andre søkere.</article><article class="legalP" id="kapittel-2-paragraf-3-ledd-3">Kriterier for inntak er gjennomsnittskarakter 4 eller bedre, ingen karakterer under 3, intervju og referanser som dokumenterer personlige egenskaper som gjør at søker vil være en positiv bidragsyter til skolemiljøet.</article></article><article class="legalArticle" data-lovdata-URL="SF/forskrift/2018-02-05-150/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for inntak av utenlandske søkere bosatt på Svalbard</span></h3><article class="legalP" id="kapittel-2-paragraf-4-ledd-1">Utenlandske søkere med ungdomsrett kan tas inn til videregående opplæring på Svalbard når søkeren er registrert i befolkningsregisteret.</article><article class="legalP" id="kapittel-2-paragraf-4-ledd-2">Utenlandske søkere under 18 år må være bosatt sammen med sine foresatte.</article><article class="legalP" id="kapittel-2-paragraf-4-ledd-3">Utenlandske søkere over 18 år som ikke er bosatt med foresatte, må være registrert i befolkningsregisteret innen søknadsfristen 1. februar.</article><article class="legalP" id="kapittel-2-paragraf-4-ledd-4">Det er et vilkår for inntak at søkeren må ha gode nok språkkunnskaper i norsk til å få forsvarlig utbytte av undervisningen uten særskilt språkopplæring.</article><article class="legalP" id="kapittel-2-paragraf-4-ledd-5">Reglene om inntak på særskilt grunnlag, jf. <a href="forskrift/2006-06-23-724/kap6">forskrift til opplæringslova kap. 6</a>, gjelder ikke på Svalbard.</article></article><article class="legalArticle" data-lovdata-URL="SF/forskrift/2018-02-05-150/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Elever uten rett</span></h3><article class="legalP" id="kapittel-2-paragraf-5-ledd-1">Longyearbyen skole kan ta inn norske søkere uten rett som heltidselever eller deltidselever når søkere med rett har fått tildelt skoleplass.</article></article><article class="legalArticle" data-lovdata-URL="SF/forskrift/2018-02-05-150/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Søkere til Vg2 og Vg3 ved Longyearbyen skole som ikke har bestått i alle fag</span></h3><article class="legalP" id="kapittel-2-paragraf-6-ledd-1">Longyearbyen skole skal foreta en helhetlig vurdering av om søkere som ikke har bestått i alle fag likevel har nødvendig kompetanse til å fullføre opplæringen på neste trinn, jf. <a href="forskrift/2006-06-23-724/§6-37">forskrift til opplæringslova § 6-37</a>. Vurderinga gjøres på grunnlag av fagdokumentasjon. Rektor fatter enkeltvedtak om utfallet av den helhetlige vurderinga. Fristen for å fatte enkeltvedtak er 1. juli.</article></article><article class="legalArticle" data-lovdata-URL="SF/forskrift/2018-02-05-150/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Inntak av utvekslingselever og elever med utdanning fra utlandet</span></h3><article class="legalP" id="kapittel-2-paragraf-7-ledd-1">Elev som reiser til utlandet i forbindelse med elevutveksling, kan få forhåndsgodkjent året i utlandet som et Vg1 eller Vg2 på Svalbard. Eleven kan søke om å få forhåndsgodkjent skoleplass på neste trinn ved skolen som har forhåndsgodkjent året i utlandet.</article><article class="legalP" id="kapittel-2-paragraf-7-ledd-2">Elev som ikke ønsker å få året i utlandet godkjent som et Vg1 eller Vg2 på Svalbard, skal søke om inntak til Vg2 eller Vg3 og konkurrere om skoleplass etter poeng, jf. <a href="forskrift/2006-06-23-724/§6-34">forskrift til opplæringslova § 6-34</a>.</article><article class="legalP" id="kapittel-2-paragraf-7-ledd-3">Skolen ved rektor godkjenner hele opplæringsår fra utlandet som et Vg1 eller Vg2 på Svalbard jf. <a href="forskrift/2006-06-23-724/§1-16">forskrift til opplæringslova § 1-16</a>. Elev som får et Vg1 eller Vg2 fra utlandet godkjent, skal tas inn etter individuell vurdering, jf. <a href="forskrift/2006-06-23-724/§6-3">forskrift til opplæringslova § 6-3</a>.</article><article class="changesToParent">Endret ved <a href="forskrift/2018-03-23-560">forskrift 23 mars 2018 nr. 560</a>.</article></article><article class="legalArticle" data-lovdata-URL="SF/forskrift/2018-02-05-150/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Frammøte første skoledag</span></h3><article class="legalP" id="kapittel-2-paragraf-8-ledd-1">Eleven må møte på skolen første skoledag i skoleåret. Elev som uteblir fra skolen uten gyldig grunn første skoledag, kan miste skoleplassen. Ved sykdom plikter eleven å gi beskjed til skolen snarest mulig om at hun/han ikke kan møte, senest innen oppmøtetidspunkt første skoledag. Forholdet må dokumenteres med legeerklæring.</article></article><article class="legalArticle" data-lovdata-URL="SF/forskrift/2018-02-05-150/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Endre status fra fulltidselev til deltidselev</span></h3><article class="legalP" id="kapittel-2-paragraf-9-ledd-1">Rektor avgjør om en søknad om endring fra fulltidselev til deltidselev skal innvilges, jf. <a href="forskrift/2006-06-23-724/§6-5">forskrift til opplæringslova § 6-5</a>.</article></article></section><section class="section" id="kapittel-3" data-lovdata-URL="SF/forskrift/2018-02-05-150/KAPITTEL_3"><h2>Endring og ikrafttredelse</h2><article class="legalArticle" data-lovdata-URL="SF/forskrift/2018-02-05-150/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Mindre endringer i den lokale forskriften</span></h3><article class="legalP" id="kapittel-3-paragraf-1-ledd-1">Administrasjonssjefen selv har rett til å gjøre mindre endringer i lokal forskrift. Endringer som får betydning for søkernes rettigheter skal behandles politisk.</article></article><article class="legalArticle" data-lovdata-URL="SF/forskrift/2018-02-05-150/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Forskriften trer i kraft 15. februar 2018.</article></article></section></main></body></html>