<!DOCTYPE html><html lang="no"><head><title>Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1747</dd><dt class="dokid">DokumentID</dt><dd class="dokid">SF/forskrift/2015-12-18-1747</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="publishedIn">Publisert i</dt><dd class="publishedIn">I 2015 hefte 16</dd><dt class="dateInForce">I kraft fra</dt><dd class="dateInForce">2016-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2004-03-19-542">forskrift/2004-03-19-542</a></li><li><a href="forskrift/1985-01-11-19">forskrift/1985-01-11-19</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2015-05-07-26/§5">lov/2015-05-07-26/§5</a></li><li><a href="lov/2015-05-07-26/§8">lov/2015-05-07-26/§8</a></li><li><a href="lov/2015-05-07-26/§9">lov/2015-05-07-26/§9</a></li><li><a href="lov/2015-05-07-26/§10">lov/2015-05-07-26/§10</a></li><li><a href="lov/2015-05-07-26/§11">lov/2015-05-07-26/§11</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-29 16:15</dd><dt class="titleShort">Korttittel</dt><dd class="titleShort">Obduksjons- og likavgjevingsforskrifta</dd><dt class="title">Tittel</dt><dd class="title">Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Helse- og omsorgsdepartementet 18. desember 2015 med heimel i <a href="lov/2015-05-07-26">lov 7. mai 2015 nr. 26</a> om obduksjon og avgjeving av lik til undervisning og forsking (obduksjonslova) <a href="lov/2015-05-07-26/§5">§ 5</a>, <a href="lov/2015-05-07-26/§8">§ 8</a>, <a href="lov/2015-05-07-26/§9">§ 9</a>, <a href="lov/2015-05-07-26/§10">§ 10</a> og <a href="lov/2015-05-07-26/§11">§ 11</a>.</dd><dt class="refid">RefID</dt><dd class="refid">forskrift/2015-12-18-1747</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Formål og verkeområde</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Verkeområde</a></li></ul></li><li><a href="#kapittel-2" data-child-interval="§§ 3 – 4">Kapittel 2. Obduksjon</a><ul class="tocSubUl"><li><a href="#kapittel-2-paragraf-1">§ 3. Opplysingar som skal gå fram av krav om obduksjon</a></li><li><a href="#kapittel-2-paragraf-2">§ 4. Behandling av liket og biologisk materiale frå den døde</a></li></ul></li><li><a href="#kapittel-3" data-child-interval="§§ 5 – 8">Kapittel 3. Avgjeving av lik til bruk i undervisning og forsking</a><ul class="tocSubUl"><li><a href="#kapittel-3-paragraf-1">§ 5. Kven som kan få utlevert lik til bruk i undervisning og forsking</a></li><li><a href="#kapittel-3-paragraf-2">§ 6. Avskjedsseremoni og andre ønske frå avdøde</a></li><li><a href="#kapittel-3-paragraf-3">§ 7. Oversikt over utleverte lik</a></li><li><a href="#kapittel-3-paragraf-4">§ 8. Bruk av avgjevne lik</a></li></ul></li><li><a href="#kapittel-4" data-child-interval="§§ 9 – 10">Kapittel 4. Sluttføresegner</a><ul class="tocSubUl"><li><a href="#kapittel-4-paragraf-1">§ 9. Endringar i andre forskrifter</a></li><li><a href="#kapittel-4-paragraf-2">§ 10. Iverksetjing</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-18-1747" id="dokument"><h1>Forskrift om obduksjon og avgjeving av lik til undervisning og forsking (obduksjons- og likavgjevingsforskrifta)</h1><section class="section" data-name="kap1" id="kapittel-1" data-lovdata-URL="SF/forskrift/2015-12-18-1747/KAPITTEL_1"><h2>Kapittel 1. Formål og verkeområde</h2><article class="legalArticle" data-lovdata-URL="SF/forskrift/2015-12-18-1747/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskrifta er å bidra til at medisinske obduksjonar og bruk av lik som er avgjevne til bruk i undervisning og forsking, blir utført på ein verdig måte og med respekt for den døde og dei pårørande til avdøde.</article></article><article class="legalArticle" data-lovdata-URL="SF/forskrift/2015-12-18-1747/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h3><article class="legalP" id="kapittel-1-paragraf-2-ledd-1">Forskrifta gjeld for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">medisinske obduksjonar, jf. <a href="lov/2015-05-07-26/§3">obduksjonslova § 3</a> bokstavane a og b og</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">bruk av lik som er avgjevne til undervisning og forsking i anatomi og andre medisinske fag.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-18-1747/KAPITTEL_2"><h2>Kapittel 2. Obduksjon</h2><article class="legalArticle" data-lovdata-URL="SF/forskrift/2015-12-18-1747/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opplysingar som skal gå fram av krav om obduksjon</span></h3><article class="legalP" id="kapittel-2-paragraf-1-ledd-1">Legen som set fram kravet om medisinsk obduksjon etter <a href="lov/2015-05-07-26/§5">obduksjonslova § 5</a>, skal saman med kravet opplyse om<ol class="defaultList" type="1"><li data-name="1." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">dei næraste pårørande er informerte om at <ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1-punkt-1-ledd-1">det er ønskeleg med obduksjon,</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-1-ledd-1-punkt-2"><article class="legalP" id="kapittel-2-paragraf-1-ledd-1-punkt-1-ledd-1-punkt-2-ledd-1">utteke materiale kan bli brukt til undervisning og forsking,</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-1-ledd-1-punkt-3"><article class="legalP" id="kapittel-2-paragraf-1-ledd-1-punkt-1-ledd-1-punkt-3-ledd-1">dei har rett til å nekte obduksjon,</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-1-ledd-1-punkt-4"><article class="legalP" id="kapittel-2-paragraf-1-ledd-1-punkt-1-ledd-1-punkt-4-ledd-1">dei har rett til å nekte bruk av uttatt materiale til undervisning og forsking.</article></article></li></ol></article></article></li><li data-name="2." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">dei pårørande har opplyst om dei kjenner til forhold som gir grunn til å tru at avdøde ville ha motsett seg obduksjon eller uttak av biologisk materiale til bruk i undervisning eller forsking.</article></article></li></ol></article></article><article class="legalArticle" data-lovdata-URL="SF/forskrift/2015-12-18-1747/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av liket og biologisk materiale frå den døde</span></h3><article class="legalP" id="kapittel-2-paragraf-2-ledd-1">Utsjånaden til den døde skal, så godt det lar seg gjere, gjenopprettast etter obduksjonen.</article><article class="legalP" id="kapittel-2-paragraf-2-ledd-2">Utteke biologisk materiale skal behandlast etisk og fagleg forsvarleg og med respekt for den materialet stammar frå og dei pårørande.</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-18-1747/KAPITTEL_3"><h2>Kapittel 3. Avgjeving av lik til bruk i undervisning og forsking</h2><article class="legalArticle" data-lovdata-URL="SF/forskrift/2015-12-18-1747/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kven som kan få utlevert lik til bruk i undervisning og forsking</span></h3><article class="legalP" id="kapittel-3-paragraf-1-ledd-1">Til bruk i undervisning og forsking i anatomi og andre medisinske fag, kan universiteta i Oslo, Bergen, Tromsø og Trondheim krevje å få utlevert lik som er avgjevne etter <a href="lov/2015-05-07-26/§9">obduksjonslova § 9</a>.</article></article><article class="legalArticle" data-lovdata-URL="SF/forskrift/2015-12-18-1747/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avskjedsseremoni og andre ønske frå avdøde</span></h3><article class="legalP" id="kapittel-3-paragraf-2-ledd-1">Liket kan ikkje overførast til universitetet før avskjedsseremoni i tråd med ønska til avdøde og dei pårørande er gjennomført.</article><article class="legalP" id="kapittel-3-paragraf-2-ledd-2">Universitetet skal undersøke om den avdøde ga uttrykk for andre særskilte ønske saman med samtykket etter <a href="lov/2015-05-07-26/§9">obduksjonslova § 9</a>.</article></article><article class="legalArticle" data-lovdata-URL="SF/forskrift/2015-12-18-1747/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Oversikt over utleverte lik</span></h3><article class="legalP" id="kapittel-3-paragraf-3-ledd-1">Universitetet som har fått utlevert liket, skal sørgje for at liket, og delar av det, blir gitt nummer eller merke slik at det lett kan identifiserast.</article><article class="legalP" id="kapittel-3-paragraf-3-ledd-2">Universitetet skal føre oversikt over:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">lik dei har fått utlevert til bruk i undervisning og forsking,</article></article></li><li data-name="b." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">korleis det utleverte liket er brukt i undervisning og forsking og</article></article></li><li data-name="c." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">når liket er overført til gravferd.</article></article></li></ol></article></article><article class="legalArticle" data-lovdata-URL="SF/forskrift/2015-12-18-1747/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av avgjevne lik</span></h3><article class="legalP" id="kapittel-3-paragraf-4-ledd-1">Universitetet som har fått utlevert liket, avgjer kven som kan bruke liket, eller delar av liket til undervisning og forsking. Universitetet kan setje vilkår for bruken av liket.</article><article class="legalP" id="kapittel-3-paragraf-4-ledd-2">Den som brukar eit lik, eller noko av det, i undervisning eller forsking eller på annan måte har med det å gjere, skal halde seg strengt til føremålet med bruken og i arbeidet vise respekt for den døde.</article><article class="legalP" id="kapittel-3-paragraf-4-ledd-3">Namnet og anna om livshøvet til den døde skal ikkje vere tilgjengeleg for andre enn dei som har behov for å kjenne til dette. Det kan likevel opplysast om alder, sjukdommar og anna som er ønskeleg eller nødvendig i undervisninga eller forskinga, men som ikkje bidreg til å finne ut kven den døde var.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-12-18-1747/KAPITTEL_4"><h2>Kapittel 4. Sluttføresegner</h2><article class="legalArticle" data-lovdata-URL="SF/forskrift/2015-12-18-1747/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Endringar i andre forskrifter</span></h3><article class="legalP" id="kapittel-4-paragraf-1-ledd-1"><a href="forskrift/2004-03-19-542">Forskrift 19. mars 2004 nr. 542</a> om obduksjon m.m. og <a href="forskrift/1985-01-11-19">forskrift 11. januar 1985 nr. 19</a> om avgjeving av lik til bruk for undervisning og forsking i anatomi og andre medisinske fag ved universiteta og andre lærestadar vert oppheva.</article></article><article class="legalArticle" data-lovdata-URL="SF/forskrift/2015-12-18-1747/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Iverksetjing</span></h3><article class="legalP" id="kapittel-4-paragraf-2-ledd-1">Forskrifta trer i kraft 1. januar 2016.</article></article></section></main></body></html>