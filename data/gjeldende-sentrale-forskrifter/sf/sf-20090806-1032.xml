<!DOCTYPE html><html lang="no"><head><title>Forskrift om bruk av skipsarrest om bord på norske skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-08-06-1032</dd><dt class="dokid">DokumentID</dt><dd class="dokid">SF/forskrift/2009-08-06-1032</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2009 hefte 9</dd><dt class="dateInForce">I kraft fra</dt><dd class="dateInForce">2009-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2013-08-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2013-08-19-1012">forskrift/2013-08-19-1012</a> fra 2013-08-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§9">lov/2007-02-16-9/§9</a></li><li><a href="lov/2007-02-16-9/§15">lov/2007-02-16-9/§15</a></li><li><a href="lov/2007-02-16-9/§40">lov/2007-02-16-9/§40</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li><li><a href="lov/2013-06-21-102/§9-3">lov/2013-06-21-102/§9-3</a></li><li><a href="forskrift/2013-07-03-974">forskrift/2013-07-03-974</a></li></ul></dd><dt class="dateOfPublication">Kunngjort</dt><dd class="dateOfPublication">2009-08-11 13:10</dd><dt class="titleShort">Korttittel</dt><dd class="titleShort">Forskrift om skipsarrest på norske skip</dd><dt class="title">Tittel</dt><dd class="title">Forskrift om bruk av skipsarrest om bord på norske skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 6. august 2009 med hjemmel i <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§9">§ 9</a>, <a href="lov/2007-02-16-9/§15">§ 15</a> og <a href="lov/2007-02-16-9/§40">§ 40</a> fjerde ledd, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a> og <a href="lov/2013-06-21-102">lov 21. juni 2013 nr. 102</a> om stillingsvern mv. for arbeidstakere på skip (skipsarbeidsloven) <a href="lov/2013-06-21-102/§9-3">§ 9-3</a> tredje ledd, jf. <a href="forskrift/2013-07-03-974">delegeringsvedtak 3. juli 2013 nr. 974</a>. <br /><strong>Endret</strong> ved <a href="forskrift/2013-08-19-1012">forskrift 19 aug 2013 nr. 1012</a>.</dd><dt class="refid">RefID</dt><dd class="refid">forskrift/2009-08-06-1032</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om bruk av skipsarrest om bord på norske skip</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Bruk av skipsarrest</a></li><li><a href="#paragraf-3">§ 3. Utrustning mv.</a></li><li><a href="#paragraf-4">§ 4. Krav til journalføring</a></li><li><a href="#paragraf-5">§ 5. Tilsyn med arrestanten</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-08-06-1032" id="dokument"><h1>Forskrift om bruk av skipsarrest om bord på norske skip</h1><article class="legalArticle" data-lovdata-URL="SF/forskrift/2009-08-06-1032/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for norske skip som er utstyrt med minst et bestemt rom om bord beregnet til forvaring av personer (skipsarrest).</article></article><article class="legalArticle" data-lovdata-URL="SF/forskrift/2009-08-06-1032/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bruk av skipsarrest</span></h2><article class="numberedLegalP" data-numerator="1" id="paragraf-2-nummer-1">(1) Skipsføreren kan beslutte å benytte skipsarrest overfor enhver person om bord når vilkårene i <a href="lov/2013-06-21-102/§9-3">skipsarbeidsloven § 9-3</a> annet ledd eller <a href="lov/2007-02-16-9/§40">skipssikkerhetsloven § 40</a> første eller annet ledd foreligger.</article><article class="numberedLegalP" data-numerator="2" id="paragraf-2-nummer-2">(2) Vakthavende på bro skal straks varsles når skipsarresten tas i bruk.</article><article class="numberedLegalP" data-numerator="3" id="paragraf-2-nummer-3">(3) Rederiet skal sørge for at det er utarbeidet prosedyrer for bruk av skipsarrest, herunder for evakuering av arrestanten i en nødssituasjon.</article><article class="changesToParent">Endret ved <a href="forskrift/2013-08-19-1012">forskrift 19 aug 2013 nr. 1012</a> (i kraft 20 aug 2013).</article></article><article class="legalArticle" data-lovdata-URL="SF/forskrift/2009-08-06-1032/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utrustning mv.</span></h2><article class="numberedLegalP" data-numerator="1" id="paragraf-3-nummer-1">(1) Skipsarrester skal være avmerket på skipets brannkontrolltegninger, ha forsvarlig nærhet til nødutgang, og i størst mulig grad være utformet og utstyrt på en slik måte at arrestanten ikke kan skade seg selv.</article><article class="numberedLegalP" data-numerator="2" id="paragraf-3-nummer-2">(2) Skipsarrester kan være utstyrt med teknisk utstyr i den grad det er nødvendig for å ivareta kommunikasjon og sikkerhet. Teknisk utstyr i skipsarresten skal bare benyttes for å ivareta den innsattes helseforhold. Slik overvåkning skal varsles med godt synlige oppslag ved inngangen til skipsarresten.</article></article><article class="legalArticle" data-lovdata-URL="SF/forskrift/2009-08-06-1032/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til journalføring</span></h2><article class="numberedLegalP" data-numerator="1" id="paragraf-4-nummer-1">(1) Det skal føres en individuell arrestrapport for alle som blir satt i skipsarrest. I arrestrapporten skal følgende alltid noteres:<ol class="defaultList" type="a"><li data-name="a." value="1"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">Arrestantens navn og fødselsdato.</article></article></li><li data-name="b." value="2"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">Tidspunkt for innbringelse og løslatelse.</article></article></li><li data-name="c." value="3"><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">Bakgrunnen for innbringelsen.</article></article></li><li data-name="c." value="3"><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1">Registrering av fratatte gjenstander.</article></article></li><li data-name="d." value="4"><article class="listArticle" id="paragraf-4-nummer-1-punkt-5"><article class="legalP" id="paragraf-4-nummer-1-punkt-5-ledd-1">Opplysninger som skal anmerkes i henhold til <a href="forskrift/2009-08-06-1032/§5">§ 5</a>.</article></article></li></ol></article><article class="numberedLegalP" data-numerator="2" id="paragraf-4-nummer-2">(2) Den innsattes navn, fødselsdato og tidspunkt for innbringelse og løslatelse skal også noteres i dekksdagboken.</article><article class="numberedLegalP" data-numerator="3" id="paragraf-4-nummer-3">(3) Arrestanten skal ved løslatelse motta kopi av arrestrapporten.</article></article><article class="legalArticle" data-lovdata-URL="SF/forskrift/2009-08-06-1032/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn med arrestanten</span></h2><article class="numberedLegalP" data-numerator="1" id="paragraf-5-nummer-1">(1) Før innsettelse i skipsarrest skal behovet for helsehjelp vurderes. Tidspunktet for eventuell helseundersøkelse og tiltak som følge av denne skal anmerkes i arrestrapporten.</article><article class="numberedLegalP" data-numerator="2" id="paragraf-5-nummer-2">(2) Arrestanten skal spørres om personer om bord på skipet bør informeres om hvor vedkommende befinner seg. Varsling skal skje dersom det er praktisk mulig. Varsling skal gjennomføres på en hensynsfull måte overfor den eller de som varsles, og på en måte som ikke er til sjenanse overfor andre passasjerer.</article><article class="numberedLegalP" data-numerator="3" id="paragraf-5-nummer-3">(3) Arrestanten skal anbringes slik at vedkommende ikke kommer til skade eller utsettes for unødige lidelser, og slik at andre ikke kan påføres skade. Den innsatte skal fratas gjenstander som kan benyttes til å skade seg selv eller andre.</article><article class="numberedLegalP" data-numerator="4" id="paragraf-5-nummer-4">(4) Rengjort madrass og tepper eller tilsvarende skal gjøres tilgjengelig. Dersom hensynet til den enkelte arrestant tilsier det, kan utlevering av tepper eller tilsvarende utsettes av sikkerhetsmessige grunner. Eventuell utsettelse skal anmerkes i arrestrapporten.</article><article class="numberedLegalP" data-numerator="5" id="paragraf-5-nummer-5">(5) Arrestanten skal tilbys nødvendig mat og drikke.</article><article class="numberedLegalP" data-numerator="6" id="paragraf-5-nummer-6">(6) Det skal føres tilsyn med arrestanten hver time, med mindre omstendighetene tilsier hyppigere tilsyn. Den som utfører tilsynet skal ved selvsyn kontrollere arrestantens situasjon, og kvittere med tidspunkt og signatur i arrestrapporten.</article></article><article class="legalArticle" data-lovdata-URL="SF/forskrift/2009-08-06-1032/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. september 2009.</article></article></main></body></html>