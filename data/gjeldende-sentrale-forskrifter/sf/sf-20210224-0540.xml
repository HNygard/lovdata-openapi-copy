<!DOCTYPE html><html lang="no"><head><title>Forskrift om overgangsregler til lov 21. juni 2019 nr. 41 om endringer i verdipapirhandelloven mv. (prospekt, markedsmisbruk, tilsyn og sanksjoner)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-24-540</dd><dt class="dokid">DokumentID</dt><dd class="dokid">SF/forskrift/2021-02-24-540</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2021-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-06-21-41">lov/2019-06-21-41</a></li></ul></dd><dt class="dateOfPublication">Kunngjort</dt><dd class="dateOfPublication">2021-02-25 15:00</dd><dt class="titleShort">Korttittel</dt><dd class="titleShort">Overgangsregler til lov om endringer i verdipapirhandelloven mv. (prospekt, markedsmisbruk, tilsyn og sanksjoner)</dd><dt class="title">Tittel</dt><dd class="title">Forskrift om overgangsregler til lov 21. juni 2019 nr. 41 om endringer i verdipapirhandelloven mv. (prospekt, markedsmisbruk, tilsyn og sanksjoner)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 24. februar 2021 med hjemmel i <a href="lov/2019-06-21-41/kapv">lov 21. juni 2019 nr. 41 om endringer i verdipapirhandelloven mv. (prospekt, markedsmisbruk, tilsyn og sanksjoner) del V</a> nr. 2.</dd><dt class="refid">RefID</dt><dd class="refid">forskrift/2021-02-24-540</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler til lov 21. juni 2019 nr. 41 om endringer i verdipapirhandelloven mv. (prospekt, markedsmisbruk, tilsyn og sanksjoner)</a><ul class="tocSubUl"><li><a href="#paragraf-1">§ 1. Saker om overtredelsesgebyr</a></li><li><a href="#paragraf-2">§ 2. Saker om vinningsavståelse</a></li><li><a href="#paragraf-3">§ 3. Pålegg og daglig mulkt</a></li><li><a href="#paragraf-4">§ 4. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-02-24-540" id="dokument"><h1>Forskrift om overgangsregler til lov 21. juni 2019 nr. 41 om endringer i verdipapirhandelloven mv. (prospekt, markedsmisbruk, tilsyn og sanksjoner)</h1><article class="legalArticle" data-lovdata-URL="SF/forskrift/2021-02-24-540/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saker om overtredelsesgebyr</span></h2><article class="legalP" id="paragraf-1-ledd-1">For handlinger foretatt før 1. mars 2021 som var regulert av <a href="lov/2007-06-29-75/§21-4">verdipapirhandelloven § 21-4</a> og de materielle reglene det henvises til der, samt tilhørende forskrifter, gis disse bestemmelsene anvendelse slik disse lød på handlingstidspunktet når det treffes vedtak om overtredelsesgebyr etter 28. februar 2021. Regelverket på tidspunktet for avgjørelsen skal likevel anvendes når dette fører til et gunstigere resultat for den ansvarlige. Det samme gjelder saker om overtredelsesgebyr etter <a href="lov/2007-06-29-75/§12-9">verdipapirhandelloven § 12-9</a>.</article></article><article class="legalArticle" data-lovdata-URL="SF/forskrift/2021-02-24-540/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saker om vinningsavståelse</span></h2><article class="legalP" id="paragraf-2-ledd-1">For handlinger foretatt før 1. mars 2021 som var regulert av <a href="lov/2007-06-29-75/§21-2">verdipapirhandelloven § 21-2</a> og de materielle reglene det henvises til der, samt tilhørende forskrifter, gis disse bestemmelsene anvendelse slik disse lød på handlingstidspunktet, når det treffes vedtak om vinningsavståelse etter 28. februar 2021.</article></article><article class="legalArticle" data-lovdata-URL="SF/forskrift/2021-02-24-540/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pålegg og daglig mulkt</span></h2><article class="legalP" id="paragraf-3-ledd-1">Pålegg vedtatt før 1. mars 2021 som ikke er etterkommet ved ikrafttredelsen av endringsloven, fortsetter å gjelde. Fremsettes begjæring om omgjøring, suspenderes pålegget, inntil omgjøringsbegjæringen er avgjort med grunnlag i <a href="lov/2007-06-29-75">verdipapirhandelloven</a> som endret ved <a href="lov/2019-06-21-41">lov 21. juni 2019 nr. 41</a> og tilhørende forskrifter.</article><article class="legalP" id="paragraf-3-ledd-2">Daglig mulkt som løper 1. mars 2021, fortsetter å løpe. Fremsettes begjæring om omgjøring, slutter mulkten å løpe, inntil omgjøringsbegjæringen er avgjort med grunnlag i <a href="lov/2007-06-29-75">verdipapirhandelloven</a> som endret ved <a href="lov/2019-06-21-41">lov 21. juni 2019 nr. 41</a> og tilhørende forskrifter.</article></article><article class="legalArticle" data-lovdata-URL="SF/forskrift/2021-02-24-540/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikraftsetting</span></h2><article class="legalP" id="paragraf-4-ledd-1">Overgangsreglene trer i kraft 1. mars 2021.</article></article></main></body></html>