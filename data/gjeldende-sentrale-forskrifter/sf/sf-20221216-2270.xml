<!DOCTYPE html><html lang="nb"><head><title>Forskrift til lov om regnskapsførere (regnskapsførerforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-16-2270</dd><dt class="dokid">DokumentID</dt><dd class="dokid">SF/forskrift/2022-12-16-2270</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-29-1167">forskrift/2023-06-29-1167</a> fra 2023-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1999-02-08-196">forskrift/1999-02-08-196</a></li><li><a href="forskrift/2012-02-01-111">forskrift/2012-02-01-111</a></li><li><a href="forskrift/2018-09-14-1324">forskrift/2018-09-14-1324</a></li><li><a href="forskrift/2008-09-22-1080">forskrift/2008-09-22-1080</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2022-12-16-90/§2-6">lov/2022-12-16-90/§2-6</a></li><li><a href="lov/2022-12-16-90/§3-1">lov/2022-12-16-90/§3-1</a></li><li><a href="lov/2022-12-16-90/§3-2">lov/2022-12-16-90/§3-2</a></li><li><a href="lov/2022-12-16-90/§8-2">lov/2022-12-16-90/§8-2</a></li></ul></dd><dt class="dateOfPublication">Kunngjort</dt><dd class="dateOfPublication">2022-12-19 15:45</dd><dt class="titleShort">Korttittel</dt><dd class="titleShort">Regnskapsførerforskriften</dd><dt class="title">Tittel</dt><dd class="title">Forskrift til lov om regnskapsførere (regnskapsførerforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. desember 2022 med hjemmel i <a href="lov/2022-12-16-90/§2-6">lov 16. desember 2022 nr. 90 om regnskapsførere (regnskapsførerloven) § 2-6</a>, <a href="lov/2022-12-16-90/§3-1">§ 3-1</a>, <a href="lov/2022-12-16-90/§3-2">§ 3-2</a> og <a href="lov/2022-12-16-90/§8-2">§ 8-2</a>. <br /><strong>Endret</strong> ved forskrift <a href="forskrift/2023-06-29-1167">29 juni 2023 nr. 1167</a> (i kraft 1 juli 2023).</dd><dt class="refid">RefID</dt><dd class="refid">forskrift/2022-12-16-2270</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til lov om regnskapsførere (regnskapsførerforskriften)</a><ul class="tocSubUl"><li><a href="#paragraf-1">§ 1. Krav til utdanning og dokumentasjon av utdanning for å bli statsautorisert regnskapsfører</a></li><li><a href="#paragraf-2">§ 2. Krav til variert praksis og dokumentasjon av praktisk opplæring</a></li><li><a href="#paragraf-3">§ 3. Adgang til midlertidig og i enkeltstående tilfeller å yte regnskapsførertjenester i Norge i medhold av yrkeskvalifikasjonsloven</a></li><li><a href="#paragraf-4">§ 4. Overgangsregler</a></li><li><a href="#paragraf-5">§ 5. Ikrafttredelse mv.</a></li><li><a href="#paragraf-6">§ 6. Endringer i andre forskrifter</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-12-16-2270" id="dokument"><h1>Forskrift til lov om regnskapsførere (regnskapsførerforskriften)</h1><article class="legalArticle" data-lovdata-URL="SF/forskrift/2022-12-16-2270/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav til utdanning og dokumentasjon av utdanning for å bli statsautorisert regnskapsfører</span></h2><article class="legalP" id="paragraf-1-ledd-1">Utdanningen som nevnt i <a href="lov/2022-12-16-90/§3-1">regnskapsførerloven § 3-1</a> første og andre ledd skal oppfylle anbefalt plan for regnskapsførerutdanning fastsatt av UHR-Økonomi og administrasjon.</article><article class="legalP" id="paragraf-1-ledd-2">Følgende emner skal dekkes av utdanningen:<ol class="defaultList" type="a"><li data-name="a." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">finansregnskap og bokføring</article></article></li><li data-name="b." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">skatte- og avgiftsrett</article></article></li><li data-name="c." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">foretaksrett</article></article></li><li data-name="d." value="4"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">regnskapsførerregelverket, regnskapsorganisering og forretningsforståelse.</article></article></li></ol></article><article class="legalP" id="paragraf-1-ledd-3">Utdanningen skal dokumenteres med fullstendig vitnemål og karakterutskrift for alle aktuelle eksamener. Det skal fremgå når eksamenene er avlagt. Dokumentasjonen skal vise hvilke eksamener som dekker kravet i andre ledd.</article></article><article class="legalArticle" data-lovdata-URL="SF/forskrift/2022-12-16-2270/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til variert praksis og dokumentasjon av praktisk opplæring</span></h2><article class="legalP" id="paragraf-2-ledd-1">Minstekravet til tre års praksis omfatter både krav til varighet og omfang. Ett år regnes som 12 måneder og 1600 timer.</article><article class="legalP" id="paragraf-2-ledd-2">Relevant praksis er regnskapsføring etter <a href="lov/2004-11-19-73">bokføringsloven</a> og <a href="lov/1998-07-17-56">regnskapsloven</a>.</article><article class="legalP" id="paragraf-2-ledd-3">Kravet til variert praksis innebærer at praksisen må omfatte utarbeidelse av årsregnskap etter <a href="lov/1998-07-17-56">regnskapsloven</a> og utarbeidelse av skattemelding for næringsdrivende etter <a href="lov/2016-05-27-14">skatteforvaltningsloven</a>.</article><article class="legalP" id="paragraf-2-ledd-4">Inntil ett år av praksisen kan være skatterevisjon, revisjon av årsregnskap og regnskapsføring etter statlige og kommunale regnskapsprinsipper. Finanstilsynet kan godkjenne annen type relevant praksis etter en konkret vurdering.</article><article class="legalP" id="paragraf-2-ledd-5">Praksisen etter <a href="lov/2022-12-16-90/§3-2">regnskapsførerloven § 3-2</a> skal være bekreftet av arbeidsgiver på skjema utarbeidet av Finanstilsynet eller på annen egnet måte som Finanstilsynet bestemmer.</article></article><article class="legalArticle" data-lovdata-URL="SF/forskrift/2022-12-16-2270/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til midlertidig og i enkeltstående tilfeller å yte regnskapsførertjenester i Norge i medhold av yrkeskvalifikasjonsloven</span></h2><article class="legalP" id="paragraf-3-ledd-1">Tjenesteytere som er lovlig etablert i en annen EØS-stat og som flytter til Norge, kan midlertidig og i enkeltstående tilfeller utøve tjenester som omtalt i <a href="lov/2022-12-16-90/§2-1">regnskapsførerloven § 2-1</a> første ledd i Norge uten autorisasjon fra Finanstilsynet. Tilsvarende gjelder for tjenesteytere som er etablert i en annen EØS-stat hvor regnskapsførervirksomhet ikke er lovregulert dersom vedkommende har utøvd yrket i minst ett av de siste 10 år i denne staten, jf. <a href="forskrift/2017-12-22-2384/§2-1">forskrift om godkjenning av yrkeskvalifikasjoner § 2-1</a>.</article><article class="legalP" id="paragraf-3-ledd-2">Før tjenesteyter starter midlertidig virksomhet skal tjenesteyter gi melding og dokumentasjon til Finanstilsynet i samsvar med <a href="lov/2017-06-16-69/§5">yrkeskvalifikasjonsloven § 5</a>.</article><article class="legalP" id="paragraf-3-ledd-3">Tjenesteyter skal utøve sin virksomhet i samsvar med bestemmelser i og i medhold av lov og i samsvar med god regnskapsføringsskikk. Tjenesteyter skal benytte yrkestittelen i etableringslandet i sin virksomhet i Norge.</article><article class="legalP" id="paragraf-3-ledd-4">Tjenesteyter skal ha språkkunnskaper som er nødvendige for å kunne utøve virksomhet i Norge. Finanstilsynet kan kreve dokumentasjon for tilstrekkelige språkkunnskaper og kan nekte start av den midlertidige virksomheten før slike språkkunnskaper er dokumentert.</article></article><article class="legalArticle" data-lovdata-URL="SF/forskrift/2022-12-16-2270/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsregler</span></h2><article class="legalP" id="paragraf-4-ledd-1">Kravet til tre års praksis som nevnt i <a href="lov/2022-12-16-90/§3-2">regnskapsførerloven § 3-2</a> første ledd, første og andre punktum, gjelder ikke personer som søker om godkjenning som statsautorisert regnskapsfører senest 1. januar 2025, forutsatt at kravet til to års praksis som nevnt i <a href="lov/2022-12-16-90/§3-2">regnskapsførerloven § 3-2</a> første ledd, tredje til femte punktum og utfyllende forskrifter er oppfylt.</article><article class="legalP" id="paragraf-4-ledd-2">Kravet i <a href="lov/2022-12-16-90/§3-2">regnskapsførerloven § 3-2</a> første ledd, femte punktum gjelder ikke personer som søker om godkjenning som statsautorisert regnskapsfører senest 1. januar 2025, herunder de som søker etter overgangsregelen i første ledd i denne bestemmelse, forutsatt at praksisen er opparbeidet de fem siste årene.</article><article class="changesToParent">Endret ved forskrift <a href="forskrift/2023-06-29-1167">29 juni 2023 nr. 1167</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2022-12-16-2270/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse mv.</span></h2><article class="legalP" id="paragraf-5-ledd-1">Forskriften trer i kraft 1. januar 2023. På samme tidspunkt oppheves <a href="forskrift/1999-02-08-196">forskrift 8. februar 1999 nr. 196 om autorisasjon av regnskapsførere m.v.</a></article></article><article class="legalArticle" data-lovdata-URL="SF/forskrift/2022-12-16-2270/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endringer i andre forskrifter</span></h2><article class="defaultP">Følgende endring gjøres i <a href="forskrift/2012-02-01-111">forskrift 1. februar 2012 nr. 111 om klagenemnd for revisor- og regnskapsførersaker</a>: – – –</article><article class="defaultP">Følgende endring gjøres i <a href="forskrift/2018-09-14-1324">forskrift 14. september 2018 nr. 1324 om tiltak mot hvitvasking og terrorfinansiering (hvitvaskingsforskriften)</a>: – – –</article><article class="defaultP">Følgende endring gjøres i <a href="forskrift/2008-09-22-1080">forskrift 22. september 2008 nr. 1080 om risikostyring og internkontroll</a>: – – –</article></article></main></body></html>