<!DOCTYPE html><html lang="no"><head><title>Forskrift om takstberegning og maksimalpriser for løyvepliktig drosjetransport med motorvogn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-09-30-1307</dd><dt class="dokid">DokumentID</dt><dd class="dokid">SF/forskrift/2010-09-30-1307</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Konkurransetilsynet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 (Merknader)</dd><dt class="dateInForce">I kraft fra</dt><dd class="dateInForce">2011-09-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-04-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-04-11-608">forskrift/2024-04-11-608</a> fra 2024-04-15</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2007-03-09-265">forskrift/2007-03-09-265</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-66/§1">lov/1993-06-11-66/§1</a></li><li><a href="forskrift/1993-11-12-1023">forskrift/1993-11-12-1023</a></li><li><a href="forskrift/1993-12-17-1314">forskrift/1993-12-17-1314</a></li></ul></dd><dt class="dateOfPublication">Kunngjort</dt><dd class="dateOfPublication">2010-10-01 14:30</dd><dt class="lastupdated">Rettet</dt><dd class="lastupdated">2021-01-06 (figur 2 korrigert)</dd><dt class="titleShort">Korttittel</dt><dd class="titleShort">Forskrift om makspriser for drosjebilkjøring</dd><dt class="title">Tittel</dt><dd class="title">Forskrift om takstberegning og maksimalpriser for løyvepliktig drosjetransport med motorvogn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Konkurransetilsynet 30. september 2010 med hjemmel i <a href="lov/1993-06-11-66">lov 11. juni 1993 nr. 66</a> om pristiltak <a href="lov/1993-06-11-66/§1">§ 1</a>, jf. <a href="forskrift/1993-11-12-1023">delegeringsvedtak 12. november 1993 nr. 1023</a>, jf. <a href="forskrift/1993-12-17-1314">delegeringsvedtak 17. desember 1993 nr. 1314</a>. <br /> <strong>Endret</strong> ved <a href="forskrift/2010-12-10-1572">forskrifter 10 des 2010 nr. 1572</a>, <a href="forskrift/2011-08-11-818">11 aug 2011 nr. 818</a>, <a href="forskrift/2012-11-14-1070">14 nov 2012 nr. 1070</a>, <a href="forskrift/2013-06-11-785">11 juni 2013 nr. 785</a>, <a href="forskrift/2013-10-18-1257">18 okt 2013 nr. 1257</a>, <a href="forskrift/2014-10-03-1300">3 okt 2014 nr. 1300</a>, <a href="forskrift/2016-01-26-65">26 jan 2016 nr. 65</a>, <a href="forskrift/2016-10-21-1231">21 okt 2016 nr. 1231</a>, <a href="forskrift/2017-10-31-1708">31 okt 2017 nr. 1708</a>, <a href="forskrift/2018-02-09-162">9 feb 2018 nr. 162</a>, <a href="forskrift/2018-06-19-912">19 juni 2018 nr. 912</a>, <a href="forskrift/2018-11-26-1759">26 nov 2018 nr. 1759</a>, <a href="forskrift/2019-12-17-1987">17 des 2019 nr. 1987</a> (i kraft 1 jan 2020), <a href="forskrift/2020-10-09-2011">9 okt 2020 nr. 2011</a> (i kraft 1 nov 2020), <a href="forskrift/2020-12-17-2984">17 des 2020 nr. 2984</a> (i kraft 1 jan 2021), <a href="forskrift/2022-01-24-144">24 jan 2022 nr. 144</a> (i kraft 1 feb 2022), <a href="forskrift/2022-05-23-913">23 mai 2022 nr. 913</a> (i kraft 1 juni 2022), <a href="forskrift/2023-02-23-248">23 feb 2023 nr. 248</a> (i kraft 1 mars 2023), <a href="forskrift/2024-04-11-608">11 april 2024 nr. 608</a> (i kraft 15 april 2024). <br /><strong>Endres</strong> ved forskrift <a href="forskrift/2025-10-20-2063">20 okt 2025 nr. 2063</a> (i kraft 1 des 2025).  <br /><strong>Rettelser:</strong> 06.10.2010 (figur 2 korrigert), 06.01.2021 (figur 2 korrigert).</dd><dt class="refid">RefID</dt><dd class="refid">forskrift/2010-09-30-1307</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om takstberegning og maksimalpriser for løyvepliktig drosjetransport med motorvogn</a><ul class="tocSubUl"><li><a href="#kapittel-1" data-child-interval="§§ 1 – 5">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. (Anvendelsesområde)</a></li><li><a href="#kapittel-1-paragraf-2">§ 2. (Parallelltakst)</a></li><li><a href="#kapittel-1-paragraf-3">§ 3. (Pristilbud og fastpriser)</a></li><li><a href="#kapittel-1-paragraf-4">§ 4. (Forbudte takstelementer i ikke-maksimalprisregulerte områder)</a></li><li><a href="#kapittel-1-paragraf-5">§ 5. (Plikt til å oppbevare og forevise forskriften)</a></li></ul></li><li><a href="#kapittel-2" data-child-interval="§§ 6 – 14">Kapittel 2. Takster for maksimalprisregulert drosjetransport</a><ul class="tocSubUl"><li><a href="#kapittel-2-paragraf-1">§ 6. (Vederlag for maksimalprisregulert drosjetransport)</a></li><li><a href="#kapittel-2-paragraf-2">§ 7. (Generelle takster)</a></li><li><a href="#kapittel-2-paragraf-3">§ 8. (Generelle tillegg til takstene)</a></li><li><a href="#kapittel-2-paragraf-4">§ 9. (Tillegg for forhåndsbestilling)</a></li><li><a href="#kapittel-2-paragraf-5">§ 10. (Tillegg for bompenger mv.)</a></li><li><a href="#kapittel-2-paragraf-6">§ 11. (Tillegg for rullestol)</a></li><li><a href="#kapittel-2-paragraf-7">§ 12. (Tillegg for sykekjøring mv.)</a></li><li><a href="#kapittel-2-paragraf-8">§ 13. (Tillegg for spesiell drosjetransport)</a></li><li><a href="#kapittel-2-paragraf-9">§ 14. (Merverdiavgift)</a></li></ul></li><li><a href="#kapittel-3" data-child-interval="§ 15">Kapittel 3. Ikrafttreden</a><ul class="tocSubUl"><li><a href="#kapittel-3-paragraf-1">§ 15. (Ikrafttreden)</a></li></ul></li><li><a href="#kapittel-4">Merknader til de enkelte bestemmelser</a><ul class="tocSubUl"><li><a href="#kapittel-4-kapittel-1">Til § 1</a></li><li><a href="#kapittel-4-kapittel-2">Til § 2</a></li><li><a href="#kapittel-4-kapittel-3">Til § 3</a></li><li><a href="#kapittel-4-kapittel-4">Til § 4</a></li><li><a href="#kapittel-4-kapittel-5">Til § 5</a></li><li><a href="#kapittel-4-kapittel-6">Til § 6</a></li><li><a href="#kapittel-4-kapittel-7">Til § 7</a></li><li><a href="#kapittel-4-kapittel-8">Til § 8</a></li><li><a href="#kapittel-4-kapittel-9">Til § 9</a></li><li><a href="#kapittel-4-kapittel-10">Til § 10</a></li><li><a href="#kapittel-4-kapittel-11">Til § 11</a></li><li><a href="#kapittel-4-kapittel-12">Til § 12</a></li><li><a href="#kapittel-4-kapittel-13">Til § 13</a></li><li><a href="#kapittel-4-kapittel-14">Til § 14</a></li><li><a href="#kapittel-4-kapittel-15">Til § 15</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2010-09-30-1307" id="dokument"><h1>Forskrift om takstberegning og maksimalpriser for løyvepliktig drosjetransport med motorvogn</h1><section class="section" data-name="kap1" id="kapittel-1" data-lovdata-URL="SF/forskrift/2010-09-30-1307/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2010-09-30-1307/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(Anvendelsesområde)</span></h3><article class="legalP" id="kapittel-1-paragraf-1-ledd-1">Forskriften kommer til anvendelse på løyvepliktig drosjetransport med motorvogn.</article><article class="legalP" id="kapittel-1-paragraf-1-ledd-2">Forskriften gjelder ikke for drosjetransport hvor vilkårene for transporten er fastsatt i avtale inngått etter forhandlinger mellom oppdragsgiver og tilbyder, eller avtale inngått etter anbudskonkurranse.</article><article class="legalP" id="kapittel-1-paragraf-1-ledd-3">Bestemmelsene i forskriftens <a href="forskrift/2010-09-30-1307/kap2">kapittel 2</a> kommer ikke til anvendelse på:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-3-punkt-1"><article class="legalP" id="kapittel-1-paragraf-1-ledd-3-punkt-1-ledd-1">drosjetransport i kommuner med 20&#xa0;000 innbyggere eller flere, og befolkningstetthet på 80 innbyggere per km<sup>2</sup> eller høyere, eller</article></article></li><li data-name="b." value="2"><article class="listArticle" id="kapittel-1-paragraf-1-ledd-3-punkt-2"><article class="legalP" id="kapittel-1-paragraf-1-ledd-3-punkt-2-ledd-1">drosjetransport hvor det er flere enn fire passasjerer i drosjebilen.</article></article></li></ol></article><article class="changesToParent">Endret ved <a href="forskrift/2013-06-11-785">forskrifter 11 juni 2013 nr. 785</a> (i kraft 1 aug 2013), <a href="forskrift/2020-10-09-2011">9 okt 2020 nr. 2011</a> (i kraft 1 nov 2020).</article></article><article class="legalArticle" data-lovdata-URL="SF/forskrift/2010-09-30-1307/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(Parallelltakst)</span></h3><article class="legalP" id="kapittel-1-paragraf-2-ledd-1">Løyvepliktig drosjetransport med motorvogn omfattet av denne forskriften skal benytte parallelltakst. Med parallelltakst menes prisberegning basert på samtidig anvendelse av tidstakst og avstandstakst under hele turen.</article></article><article class="legalArticle" data-lovdata-URL="SF/forskrift/2010-09-30-1307/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(Pristilbud og fastpriser)</span></h3><article class="legalP" id="kapittel-1-paragraf-3-ledd-1">I stedet for parallelltakst kan prisen for drosjetransporten fastsettes av drosjetilbyder i et pristilbud etter <a href="forskrift/2012-11-14-1066">forskrift 14. november 2012 nr. 1066</a> om prisopplysninger mv. for varer og tjenester, eller ved en på forhånd bestemt fastpris for en gitt strekning.</article><article class="legalP" id="kapittel-1-paragraf-3-ledd-2">Kunden skal betale det som gir den laveste totalprisen for turen av et eventuelt pristilbud, en fastpris som eventuelt tilbys på strekningen og parallelltaksten med eventuelle tillegg.</article><article class="changesToParent">Endret ved <a href="forskrift/2018-06-19-912">forskrift 19 juni 2018 nr. 912</a> (i kraft 1 juli 2018).</article></article><article class="legalArticle" data-lovdata-URL="SF/forskrift/2010-09-30-1307/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(Forbudte takstelementer i ikke-maksimalprisregulerte områder)</span></h3><article class="legalP" id="kapittel-1-paragraf-4-ledd-1">For drosjetransport som ikke er maksimalprisregulert etter forskriften <a href="forskrift/2010-09-30-1307/kap2">kapittel 2</a> skal:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">eventuell starttakst for bestilt drosjetransport fastsettes uavhengig av tilkjøring,</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">takstene ikke differensieres etter turens varighet, strekning eller geografisk område, og</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">takstene ikke differensieres etter antall passasjerer i drosjebilen når turen utføres med færre enn fem passasjerer.</article></article></li></ol></article><article class="legalP" id="kapittel-1-paragraf-4-ledd-2">Med tilkjøring etter bokstav a menes kjøring uten passasjer fra stedet drosjebilen befinner seg ved oppdragets begynnelse og frem til hentestedet.</article></article><article class="legalArticle" data-lovdata-URL="SF/forskrift/2010-09-30-1307/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(Plikt til å oppbevare og forevise forskriften)</span></h3><article class="legalP" id="kapittel-1-paragraf-5-ledd-1">Denne forskriften skal oppbevares i drosjebilen og forevises på oppfordring fra passasjerene.</article></article></section><section class="section" data-name="kap2" id="kapittel-2" data-lovdata-URL="SF/forskrift/2010-09-30-1307/KAPITTEL_2"><h2>Kapittel 2. Takster for maksimalprisregulert drosjetransport</h2><article class="legalArticle" data-lovdata-URL="SF/forskrift/2010-09-30-1307/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(Vederlag for maksimalprisregulert drosjetransport)</span></h3><article class="legalP" id="kapittel-2-paragraf-1-ledd-1">For maksimalprisregulert drosjetransport kan det ikke kreves andre tillegg eller høyere vederlag enn det som følger av dette kapittelet.</article></article><article class="legalArticle" data-lovdata-URL="SF/forskrift/2010-09-30-1307/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(Generelle takster)</span></h3><article class="legalP" id="kapittel-2-paragraf-2-ledd-1">Det kan beregnes inntil 58,00 kroner i starttakst fra holdeplass og gate. Ved bestilling kan det beregnes starttakst inntil 97,00 kroner.</article><article class="legalP" id="kapittel-2-paragraf-2-ledd-2">For tilkjøring, som definert i <a href="forskrift/2010-09-30-1307/§4/ledd/2">§ 4 annet ledd</a>, ut over 10 kilometer kan det beregnes avstandstakst inntil 20,50 kroner per kilometer. Vederlaget kan ikke overstige tilkjøringsvederlaget fra nærmeste holdeplass til hentestedet.</article><article class="legalP" id="kapittel-2-paragraf-2-ledd-3">For kjøring med passasjer kan det beregnes avstandstakst inntil 12,20 kroner per kilometer for de første 10 kilometerne. For kjøring med passasjer ut over 10 kilometer kan det beregnes avstandstakst inntil 21,20 kroner per kilometer.</article><article class="legalP" id="kapittel-2-paragraf-2-ledd-4">For kjøring med passasjer kan det, i tillegg til takstene i tredje ledd, beregnes tidstakst inntil 505,00 kroner per time. I tilfeller hvor drosjebilen har ankommet hentestedet og avtalt hentetidspunkt er passert, kan det beregnes tilsvarende tidstakst.</article><article class="legalP" id="kapittel-2-paragraf-2-ledd-5">Det kan uansett beregnes et minimumsvederlag på inntil 128,00 kroner per tur.</article><article class="changesToParent">Endret ved <a href="forskrift/2011-08-11-818">forskrifter 11 aug 2011 nr. 818</a> (i kraft 1 sep 2011), <a href="forskrift/2012-11-14-1070">14 nov 2012 nr. 1070</a> (i kraft 1 des 2012), <a href="forskrift/2013-10-18-1257">18 okt 2013 nr. 1257</a> (i kraft 1 nov 2013), <a href="forskrift/2014-10-03-1300">3 okt 2014 nr. 1300</a> (i kraft 1 nov 2014), <a href="forskrift/2016-01-26-65">26 jan 2016 nr. 65</a> (i kraft 1 feb 2016), <a href="forskrift/2016-10-21-1231">21 okt 2016 nr. 1231</a> (i kraft 1 nov 2016), <a href="forskrift/2017-10-31-1708">31 okt 2017 nr. 1708</a> (i kraft 15 nov 2017), <a href="forskrift/2018-02-09-162">9 feb 2018 nr. 162</a> (i kraft 15 feb 2018), <a href="forskrift/2018-11-26-1759">26 nov 2018 nr. 1759</a> (i kraft 1 des 2018), <a href="forskrift/2019-12-17-1987">17 des 2019 nr. 1987</a> (i kraft 1 jan 2020), <a href="forskrift/2020-12-17-2984">17 des 2020 nr. 2984</a> (i kraft 1 jan 2021), <a href="forskrift/2022-01-24-144">24 jan 2022 nr. 144</a> (i kraft 1 feb 2022), <a href="forskrift/2022-05-23-913">23 mai 2022 nr. 913</a> (i kraft 1 juni 2022), <a href="forskrift/2023-02-23-248">23 feb 2023 nr. 248</a> (i kraft 1 mars 2023), <a href="forskrift/2024-04-11-608">11 april 2024 nr. 608</a> (i kraft 15 april 2024). <strong>Endres</strong> ved forskrift <a href="forskrift/2025-10-20-2063">20 okt 2025 nr. 2063</a> (i kraft 1 des 2025).</article></article><article class="legalArticle" data-lovdata-URL="SF/forskrift/2010-09-30-1307/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(Generelle tillegg til takstene)</span></h3><article class="legalP" id="kapittel-2-paragraf-3-ledd-1">Det kan kreves prosentvise tillegg til takstene i <a href="forskrift/2010-09-30-1307/§7">§ 7</a>, <a href="forskrift/2010-09-30-1307/§9">§ 9</a>, <a href="forskrift/2010-09-30-1307/§11">§ 11</a> og <a href="forskrift/2010-09-30-1307/§12">§ 12</a> etter tabellen nedenfor. <table><thead><tr><th data-text-align="left" data-vertical-align="top"><i>Dag/tidsrom</i></th><th data-text-align="left" data-vertical-align="top"><i>06-15</i></th><th data-text-align="left" data-vertical-align="top"><i>15-18</i></th><th data-text-align="left" data-vertical-align="top"><i>18-24</i></th><th data-text-align="left" data-vertical-align="top"><i>00-06</i></th></tr></thead><tbody><tr><td data-text-align="left" data-vertical-align="top"><i>Mandag-fredag</i></td><td data-text-align="left" data-vertical-align="top">0 %</td><td data-text-align="left" data-vertical-align="top">0 %</td><td data-text-align="left" data-vertical-align="top">21 %</td><td data-text-align="left" data-vertical-align="top">35 %</td></tr><tr><td data-text-align="left" data-vertical-align="top"><i>Lørdag</i></td><td data-text-align="left" data-vertical-align="top">30 %</td><td data-text-align="left" data-vertical-align="top">35 %</td><td data-text-align="left" data-vertical-align="top">35 %</td><td data-text-align="left" data-vertical-align="top">35 %</td></tr><tr><td data-text-align="left" data-vertical-align="top"><i>Søndag</i></td><td data-text-align="left" data-vertical-align="top">35 %</td><td data-text-align="left" data-vertical-align="top">35 %</td><td data-text-align="left" data-vertical-align="top">35 %</td><td data-text-align="left" data-vertical-align="top">35 %</td></tr></tbody></table></article><article class="legalP" id="kapittel-2-paragraf-3-ledd-2">For drosjetransport påske-, pinse-, jul- og nyttårsaften fra klokken 12.00 til klokken 06.00 den påfølgende dag, og for drosjetransport nyttårsdag, skjærtorsdag, langfredag, første og andre påskedag, Kristi himmelfartsdag, første og andre pinsedag, første og syttende mai og første og andre juledag fra klokken 06.00 til klokken 06.00 den påfølgende dag kan det kreves 45 prosent tillegg til takstene.</article></article><article class="legalArticle" data-lovdata-URL="SF/forskrift/2010-09-30-1307/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(Tillegg for forhåndsbestilling)</span></h3><article class="legalP" id="kapittel-2-paragraf-4-ledd-1">Ved bestilling av drosjetransport til et bestemt punkt, kan det beregnes et tillegg på inntil 22,00 kroner per tur.</article><article class="changesToParent">Endret ved <a href="forskrift/2011-08-11-818">forskrifter 11 aug 2011 nr. 818</a> (i kraft 1 sep 2011), <a href="forskrift/2012-11-14-1070">14 nov 2012 nr. 1070</a> (i kraft 1 des 2012), <a href="forskrift/2013-10-18-1257">18 okt 2013 nr. 1257</a> (i kraft 1 nov 2013), <a href="forskrift/2017-10-31-1708">31 okt 2017 nr. 1708</a> (i kraft 15 nov 2017), <a href="forskrift/2019-12-17-1987">17 des 2019 nr. 1987</a> (i kraft 1 jan 2020), <a href="forskrift/2022-01-24-144">24 jan 2022 nr. 144</a> (i kraft 1 feb 2022), <a href="forskrift/2023-02-23-248">23 feb 2023 nr. 248</a> (i kraft 1 mars 2023), <a href="forskrift/2024-04-11-608">11 april 2024 nr. 608</a> (i kraft 15 april 2024). <strong>Endres</strong> ved forskrift <a href="forskrift/2025-10-20-2063">20 okt 2025 nr. 2063</a> (i kraft 1 des 2025).</article></article><article class="legalArticle" data-lovdata-URL="SF/forskrift/2010-09-30-1307/§10" data-name="§10" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(Tillegg for bompenger mv.)</span></h3><article class="legalP" id="kapittel-2-paragraf-5-ledd-1">Det kan ikke kreves tillegg for passering av bomring. Med bomring menes de bompengeanlegg som til enhver tid defineres som bomring av Vegdirektoratet.</article><article class="legalP" id="kapittel-2-paragraf-5-ledd-2">Det kan kreves tillegg for å dekke utgifter til bompasseringer som ikke omfattes av første ledd, fergebilletter og parkeringsavgift. Slike utgifter kan også kreves dekket ved tilkjøring og kjøring uten passasjer tilbake til holdeplass.</article><article class="legalP" id="kapittel-2-paragraf-5-ledd-3">Dersom drosjebilen benytter seg av rabattordninger, skal passasjeren ikke betale mer enn rabattprisen.</article></article><article class="legalArticle" data-lovdata-URL="SF/forskrift/2010-09-30-1307/§11" data-name="§11" id="kapittel-2-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(Tillegg for rullestol)</span></h3><article class="legalP" id="kapittel-2-paragraf-6-ledd-1">For drosjetransport av passasjerer som sitter i rullestol under transporten, kan det kreves tillegg på inntil 63,00 kroner per tur. For ekstra tidsbruk i forbindelse med transporten, kan det kreves tidstakst i henhold til <a href="forskrift/2010-09-30-1307/§7/ledd/4">§ 7 fjerde ledd</a>.</article><article class="changesToParent">Endret ved <a href="forskrift/2011-08-11-818">forskrifter 11 aug 2011 nr. 818</a> (i kraft 1 sep 2011), <a href="forskrift/2012-11-14-1070">14 nov 2012 nr. 1070</a> (i kraft 1 des 2012), <a href="forskrift/2013-10-18-1257">18 okt 2013 nr. 1257</a> (i kraft 1 nov 2013), <a href="forskrift/2014-10-03-1300">3 okt 2014 nr. 1300</a> (i kraft 1 nov 2014), <a href="forskrift/2016-01-26-65">26 jan 2016 nr. 65</a> (i kraft 1 feb 2016), <a href="forskrift/2016-10-21-1231">21 okt 2016 nr. 1231</a> (i kraft 1 nov 2016), <a href="forskrift/2017-10-31-1708">31 okt 2017 nr. 1708</a> (i kraft 15 nov 2017), <a href="forskrift/2018-11-26-1759">26 nov 2018 nr. 1759</a> (i kraft 1 des 2018), <a href="forskrift/2019-12-17-1987">17 des 2019 nr. 1987</a> (i kraft 1 jan 2020), <a href="forskrift/2020-12-17-2984">17 des 2020 nr. 2984</a> (i kraft 1 jan 2021), <a href="forskrift/2022-01-24-144">24 jan 2022 nr. 144</a> (i kraft 1 feb 2022), <a href="forskrift/2023-02-23-248">23 feb 2023 nr. 248</a> (i kraft 1 mars 2023), <a href="forskrift/2024-04-11-608">11 april 2024 nr. 608</a> (i kraft 15 april 2024). <strong>Endres</strong> ved forskrift <a href="forskrift/2025-10-20-2063">20 okt 2025 nr. 2063</a> (i kraft 1 des 2025).</article></article><article class="legalArticle" data-lovdata-URL="SF/forskrift/2010-09-30-1307/§12" data-name="§12" id="kapittel-2-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(Tillegg for sykekjøring mv.)</span></h3><article class="legalP" id="kapittel-2-paragraf-7-ledd-1">For drosjetransport av personer på båre eller smittefarlige personer som nødvendiggjør desinfeksjon av drosjebilen, kan det kreves tillegg på inntil 156,00 kroner. For ekstra tidsbruk i forbindelse med transporten, kan det kreves tidstakst i henhold til <a href="forskrift/2010-09-30-1307/§7/ledd/4">§ 7 fjerde ledd</a>.</article><article class="legalP" id="kapittel-2-paragraf-7-ledd-2">Dersom drosjesjåføren ved transport etter første ledd må overnatte utenfor sitt hjemsted, kan det kreves vederlag for nødvendige utgifter til kost og losji i henhold til Statens reiseregulativ.</article><article class="changesToParent">Endret ved <a href="forskrift/2011-08-11-818">forskrifter 11 aug 2011 nr. 818</a> (i kraft 1 sep 2011), <a href="forskrift/2012-11-14-1070">14 nov 2012 nr. 1070</a> (i kraft 1 des 2012), <a href="forskrift/2013-10-18-1257">18 okt 2013 nr. 1257</a> (i kraft 1 nov 2013), <a href="forskrift/2014-10-03-1300">3 okt 2014 nr. 1300</a> (i kraft 1 nov 2014), <a href="forskrift/2016-01-26-65">26 jan 2016 nr. 65</a> (i kraft 1 feb 2016), <a href="forskrift/2016-10-21-1231">21 okt 2016 nr. 1231</a> (i kraft 1 nov 2016), <a href="forskrift/2017-10-31-1708">31 okt 2017 nr. 1708</a> (i kraft 15 nov 2017), <a href="forskrift/2018-02-09-162">9 feb 2018 nr. 162</a> (i kraft 15 feb 2018), <a href="forskrift/2018-11-26-1759">26 nov 2018 nr. 1759</a> (i kraft 1 des 2018), <a href="forskrift/2019-12-17-1987">17 des 2019 nr. 1987</a> (i kraft 1 jan 2020), <a href="forskrift/2020-12-17-2984">17 des 2020 nr. 2984</a> (i kraft 1 jan 2021), <a href="forskrift/2022-01-24-144">24 jan 2022 nr. 144</a> (i kraft 1 feb 2022), <a href="forskrift/2023-02-23-248">23 feb 2023 nr. 248</a> (i kraft 1 mars 2023), <a href="forskrift/2024-04-11-608">11 april 2024 nr. 608</a> (i kraft 15 april 2024). <strong>Endres</strong> ved forskrift <a href="forskrift/2025-10-20-2063">20 okt 2025 nr. 2063</a> (i kraft 1 des 2025).</article></article><article class="legalArticle" data-lovdata-URL="SF/forskrift/2010-09-30-1307/§13" data-name="§13" id="kapittel-2-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(Tillegg for spesiell drosjetransport)</span></h3><article class="legalP" id="kapittel-2-paragraf-8-ledd-1">Det kan avtales tillegg for drosjetransport i forbindelse med bryllup, konfirmasjon, barnedåp, begravelse og annen tilsvarende transport. Adgangen til å kreve tillegg forutsetter at drosjen settes i den stand som kjøreoppdraget krever.</article></article><article class="legalArticle" data-lovdata-URL="SF/forskrift/2010-09-30-1307/§14" data-name="§14" id="kapittel-2-paragraf-9"><h3 class="legalArticleHeader"><span class="legalArticleValue">§ 14</span>. <span class="legalArticleTitle">(Merverdiavgift)</span></h3><article class="legalP" id="kapittel-2-paragraf-9-ledd-1">Takster etter forskriften <a href="forskrift/2010-09-30-1307/kap2">kapittel 2</a> er inklusive merverdiavgift.</article></article></section><section class="section" data-name="kap3" id="kapittel-3" data-lovdata-URL="SF/forskrift/2010-09-30-1307/KAPITTEL_3"><h2>Kapittel 3. Ikrafttreden</h2><article class="legalArticle" data-lovdata-URL="SF/forskrift/2010-09-30-1307/§15" data-name="§15" id="kapittel-3-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">(Ikrafttreden)</span></h3><article class="legalP" id="kapittel-3-paragraf-1-ledd-1">Forskriften gjelder fra 1. september 2011. Fra samme tidspunkt oppheves <a href="forskrift/2007-03-09-265">forskrift 9. mars 2007 nr. 265</a> om maksimalpriser for kjøring med drosjebil.</article><article class="changesToParent">Endret ved <a href="forskrift/2010-12-10-1572">forskrift 10 des 2010 nr. 1572</a>.</article></article></section><section class="section" id="kapittel-4" data-lovdata-URL="SF/forskrift/2010-09-30-1307/KAPITTEL_4"><h2>Merknader til de enkelte bestemmelser</h2><section class="section" id="kapittel-4-kapittel-1" data-lovdata-URL="SF/forskrift/2010-09-30-1307/KAPITTEL_4-1"><h3>Til § 1</h3><article class="legalP" id="kapittel-4-kapittel-1-ledd-1">Forskriften gjelder i henhold til <a href="forskrift/2010-09-30-1307/§1">§ 1</a> første ledd løyvepliktig drosjetransport med motorvogn.</article><article class="legalP" id="kapittel-4-kapittel-1-ledd-2">Det følger imidlertid av <a href="forskrift/2010-09-30-1307/§1">§ 1</a> annet ledd at forskriften ikke gjelder drosjetransport hvor vilkårene for oppdraget er fastsatt i avtale inngått etter forhandlinger mellom oppdragsgiver og tilbyder, eller avtale inngått etter anbudskonkurranse. Anbudskontrakter og større transportavtaler vil således ikke reguleres av forskriften. Det presiseres at offentlig betalt transport, som for eksempel TT-kjøring og skolekjøring, i utgangspunktet omfattes av forskriften <a href="forskrift/2010-09-30-1307/kap2">kapittel 2</a>. For at slike offentlige oppdrag skal være unntatt kreves det at vilkårene for oppdragene er fastsatt i avtale mellom oppdragsgiver og tilbyder, eller avtale inngått etter anbudskonkurranse.</article><article class="legalP" id="kapittel-4-kapittel-1-ledd-3">Bestemmelsene i forskriftens <a href="forskrift/2010-09-30-1307/kap2">kapittel 2</a>, kommer ikke til anvendelse på drosjetransport i kommuner med 20&#xa0;000 innbyggere eller flere, og befolkningstetthet på 80 innbyggere per km<sup>2</sup> eller høyere.</article><article class="legalP" id="kapittel-4-kapittel-1-ledd-4">Det følger videre av <a href="forskrift/2010-09-30-1307/§1">§ 1</a> tredje ledd bokstav b at forskriften <a href="forskrift/2010-09-30-1307/kap2">kapittel 2</a> heller ikke kommer til anvendelse på drosjetransport der det er flere enn fire passasjerer i drosjebilen. Det er det faktiske antallet passasjerer i drosjen som er avgjørende, og ikke hvor mange seter bilen har. Det vil si at dersom det er fire passasjerer i en drosjebil som har plass til 15 passasjerer, så gjelder prisreguleringen i forskriften <a href="forskrift/2010-09-30-1307/kap2">kapittel 2</a>.</article></section><section class="section" id="kapittel-4-kapittel-2" data-lovdata-URL="SF/forskrift/2010-09-30-1307/KAPITTEL_4-2"><h3>Til § 2</h3><article class="legalP" id="kapittel-4-kapittel-2-ledd-1">All drosjetransport som omfattes av forskriften skal benytte parallelltakst. Med parallelltakst menes prisberegning basert på samtidig anvendelse av tidstakst og avstandstakst under hele turen. Se også definisjonen i <a href="forskrift/2009-10-01-1226">forskrift 1. oktober 2009 nr. 1226</a> om krav til taksametre <a href="forskrift/2009-10-01-1226/§2">§ 2</a> første ledd bokstav g.</article></section><section class="section" id="kapittel-4-kapittel-3" data-lovdata-URL="SF/forskrift/2010-09-30-1307/KAPITTEL_4-3"><h3>Til § 3</h3><article class="legalP" id="kapittel-4-kapittel-3-ledd-1">Med fastpris menes en på forhånd bestemt pris for en gitt strekning, for eksempel fra Oslo lufthavn Gardermoen til Oslo sentrum.</article><article class="legalP" id="kapittel-4-kapittel-3-ledd-2">Dersom det tilbys fastpris for den aktuelle strekningen eller det gis et pristilbud etter <a href="forskrift/2012-11-14-1066">forskrift 14. november 2012 nr. 1066</a> om prisopplysninger mv. for varer og tjenester, skal kunden betale det som gir den laveste totale prisen av pristilbudet, fastpris og parallelltakst med eventuelle tillegg. En praktisk løsning på dette er å la taksameteret gå som vanlig under oppdraget, og sammenligne de tre eventuelle prisene ved endt oppdrag.</article></section><section class="section" id="kapittel-4-kapittel-4" data-lovdata-URL="SF/forskrift/2010-09-30-1307/KAPITTEL_4-4"><h3>Til § 4</h3><article class="legalP" id="kapittel-4-kapittel-4-ledd-1">Det følger av <a href="forskrift/2010-09-30-1307/§4">§ 4</a> første ledd bokstav a at for drosjetransport som ikke er maksimalprisregulert, skal eventuell starttakst for bestilt drosjetransport være uavhengig av tilkjøring. Med tilkjøring menes kjøring uten passasjer fra stedet drosjebilen befinner seg ved oppdragets begynnelse, og frem til stedet hvor passasjeren hentes. Dette innebærer at starttaksten ved bestilling ikke kan variere med tilbakelagt avstand eller medgått tid.</article><article class="legalP" id="kapittel-4-kapittel-4-ledd-2">Starttaksten kan imidlertid settes ulikt for kjøring fra henholdsvis drosjeholdeplass/gate og for bestilte turer. Starttaksten fra holdeplass/gate kan eksempelvis settes til X kroner, mens starttaksten ved bestilling eksempelvis kan settes til Y kroner.</article><article class="legalP" id="kapittel-4-kapittel-4-ledd-3">Bestemmelsen er heller ikke til hinder for at det tas ulik startpris avhengig av bestillingsløsning. Det kan eksempelvis tas høyere starttakst ved telefonbestilling enn ved internettbestilling.</article><article class="legalP" id="kapittel-4-kapittel-4-ledd-4">Det følger videre av <a href="forskrift/2010-09-30-1307/§4">§ 4</a> første ledd bokstav b at det ikke er tillatt å differensiere tids- og avstandstakstene ut fra turens varighet eller strekning. Det vil eksempelvis ikke være tillatt å operere med ett sett med tids- og avstandstakster for de første X kilometerne, og et annet sett med tids- og avstandstakster for den del av oppdragene som skjer etter de første X kilometerne.</article><article class="legalP" id="kapittel-4-kapittel-4-ledd-5">Det er heller ikke tillatt å differensiere takstene ut fra hvilket geografisk område oppdraget skjer i, jf. <a href="forskrift/2010-09-30-1307/§4">§ 4</a> første ledd bokstav b. Det kan eksempelvis ikke opereres med en høyere distansetakst/tidstakst når drosjen kjører utenfor sitt ordinære kjøreområde.</article><article class="legalP" id="kapittel-4-kapittel-4-ledd-6">Det slås videre fast i <a href="forskrift/2010-09-30-1307/§4">§ 4</a> første ledd bokstav c at det ikke er tillatt å differensiere takstene ut fra antall passasjerer i bilen. Det vil si at taksten skal være den samme uavhengig av antall passasjerer i bilen. Det er imidlertid gjort unntak fra dette hvor det er flere enn fire passasjerer i drosjebilen. Det vil si at det eksempelvis er mulig å benytte én takst for én til fire passasjerer, én for fem til åtte passasjerer, og én som gjelder fra ni til seksten passasjerer.</article></section><section class="section" id="kapittel-4-kapittel-5" data-lovdata-URL="SF/forskrift/2010-09-30-1307/KAPITTEL_4-5"><h3>Til § 5</h3><article class="legalP" id="kapittel-4-kapittel-5-ledd-1">Denne forskriften skal oppbevares i drosjen og forevises på oppfordring fra passasjerene. Det bemerkes at denne regelen gjelder <i>all</i> drosjetransport regulert av forskriften.</article></section><section class="section" id="kapittel-4-kapittel-6" data-lovdata-URL="SF/forskrift/2010-09-30-1307/KAPITTEL_4-6"><h3>Til § 6</h3><article class="legalP" id="kapittel-4-kapittel-6-ledd-1">For drosjetransport som maksimalprisreguleres etter forskriften <a href="forskrift/2010-09-30-1307/kap2">kapittel 2</a>, må det ikke tas andre tillegg eller høyere vederlag enn det som følger av forskriften <a href="forskrift/2010-09-30-1307/kap2">kapittel 2</a>. Det understrekes at takstene oppgitt i <a href="forskrift/2010-09-30-1307/kap2">kapittel 2</a> er maksimaltakster – det er anledning til å benytte lavere takster enn de oppgitte.</article></section><section class="section" id="kapittel-4-kapittel-7" data-lovdata-URL="SF/forskrift/2010-09-30-1307/KAPITTEL_4-7"><h3>Til § 7</h3><article class="legalP" id="kapittel-4-kapittel-7-ledd-1">Det er tillatt å beregne en starttakst fra holdeplass/gate og en starttakst ved bestilling, jf. <a href="forskrift/2010-09-30-1307/§7/ledd/1">§ 7 første ledd</a>.</article><article class="legalP" id="kapittel-4-kapittel-7-ledd-2">Det kan ikke beregnes vederlag for tilkjøring dersom tilkjøringen er 10 kilometer eller mindre. Tilkjøring opp til 10 kilometer er inkludert i starttaksten ved bestilling. Det kan beregnes vederlag for tilkjøring ut over 10 kilometer. Vederlaget for tilkjøring kan imidlertid ikke overstige tilkjøringsvederlag fra nærmeste holdeplass til hentestedet.</article><article class="legalP" id="kapittel-4-kapittel-7-ledd-3">Med tilkjøring menes kjøring fra stedet drosjen befinner seg ved oppdragets begynnelse, og frem til hentestedet, jf. <a href="forskrift/2010-09-30-1307/§4/ledd/2">§ 4 annet ledd</a>. Se også merknadene til <a href="forskrift/2010-09-30-1307/§4">§ 4</a>.</article><article class="legalP" id="kapittel-4-kapittel-7-ledd-4">Adgangen til å beregne tilkjøringsvederlag kan illustreres ved hjelp av følgende figurer:</article><article class="defaultP"><i>Figur 1</i></article><article class="centeredP" data-text-align="center"><img alt="Punkt A og B. Pil fra A til B, slik beskrevet nedenfor. Illustrasjon" height="122" src="static/SF/sf-20100930-1307-01-02.png" width="262" /></article><article class="legalP" id="kapittel-4-kapittel-7-ledd-5">A er holdeplass og stedet drosjen befinner seg ved oppdragets begynnelse, og B er hentestedet. Det er 4 kilometer fra A til B. Ettersom tilkjøringsavstanden ikke er over 10 kilometer kan det ikke beregnes vederlag for tilkjøringen. Med dagtakst blir følgelig vederlaget for tilkjøring 0 kroner. Starttakst på 97,00 kroner kommer i tillegg.</article><article class="defaultP"><i>Figur 2</i></article><article class="centeredP" data-text-align="center"><img alt="Punkt A og B. Pil fra A til B, slik beskrevet nedenfor. Illustrasjon" height="128" src="static/SF/sf-20100930-1307-02-15.png" width="513" /></article><article class="legalP" id="kapittel-4-kapittel-7-ledd-6">A er stedet drosjen befinner seg ved oppdragets begynnelse, og B er hentestedet. Det er 15 kilometer fra A til B. Avstanden fra nærmeste holdeplass til B er 17 kilometer.</article><article class="legalP" id="kapittel-4-kapittel-7-ledd-7">I dette tilfelle kan det kun beregnes tilkjøringsvederlag for de siste 5 kilometerne av tilkjøringen.</article><article class="legalP" id="kapittel-4-kapittel-7-ledd-8">Med dagtakst blir følgelig vederlaget for tilkjøring 20,50 kroner * 5 kilometer = 102,5 kroner. Starttakst på 97,00 kroner kommer i tillegg.</article><article class="defaultP"><i>Figur 3</i></article><article class="centeredP" data-text-align="center"><img alt="Punkt A, B og C. Pil fra A og C til B, slik beskrevet nedenfor. Illustrasjon" height="228" src="static/SF/sf-20100930-1307-03-02.png" width="412" /></article><article class="legalP" id="kapittel-4-kapittel-7-ledd-9">A er stedet drosjen befinner seg ved oppdragets begynnelse, B er hentestedet og C er nærmeste holdeplass. Det er 14 kilometer fra A til B. Avstanden fra nærmeste holdeplass til B er 12 kilometer. Tilkjøringsavstanden overstiger 10 kilometer og det kan derfor beregnes vederlag for tilkjøring. Vederlaget må imidlertid ikke overstige tilkjøringsvederlaget fra nærmeste holdeplass til hentestedet, og det kan derfor kun beregnes tilkjøringsvederlag for 2 kilometer. Med dagtakst blir følgelig vederlaget for tilkjøring 20,50 kroner * 2 kilometer = 41,00 kroner. Starttakst på 97,00 kroner kommer i tillegg.</article><article class="defaultP"><i>Figur 4</i></article><article class="centeredP" data-text-align="center"><img alt="Punkt A, B og C. Pil fra A og C til B, slik beskrevet nedenfor. Illustrasjon" height="125" src="static/SF/sf-20100930-1307-04-02.png" width="493" /></article><article class="legalP" id="kapittel-4-kapittel-7-ledd-10">A er stedet drosjen befinner seg ved oppdragets begynnelse, B er hentestedet og C er nærmeste holdeplass. Det er 15 kilometer fra A til B. Avstanden fra nærmeste holdeplass, C, til B er 1 kilometer. Avstanden mellom nærmeste holdeplass, C og hentestedet, B, er i dette eksempelet under 10 kilometer. Med dagtakst blir følgelig vederlaget for tilkjøring 0 kroner. Starttakst på 97,00 kroner kommer i tillegg.</article><article class="legalP" id="kapittel-4-kapittel-7-ledd-11">I det kunden hentes eller avtalt hentetidspunkt er passert, beregnes vederlag i form av avstandstakst og tidstakst, etter henholdsvis <a href="forskrift/2010-09-30-1307/§7/ledd/3">§ 7 tredje</a> og <a href="forskrift/2010-09-30-1307/§7/ledd/4">fjerde ledd</a>. Avstandstaksten er gradert. Dette innebærer at det regnes en avstandstakst de første 10 kilometerne, og at det deretter regnes en høyere avstandstakst for resten av oppdraget. Bakgrunnen for denne graderingen er at drosjeforetakene skal få en viss kompensasjon for kjøring uten passasjer tilbake til stasjoneringsstedet etter lengre oppdrag (returkjøring). Den graderte avstandstaksten gjelder uavhengig av om det aktuelle oppdraget innebærer faktisk returkjøring.</article><article class="legalP" id="kapittel-4-kapittel-7-ledd-12">For kjøring med passasjer kan det beregnes tidstakst i tillegg til avstandstakst. Ventetid forårsaket av kunden, eksempelvis fordi kunden ønsker å gå et ærend, omfattes av <a href="forskrift/2010-09-30-1307/§7/ledd/4">§ 7 fjerde ledd</a>. Det kan også regnes tidstakst i tilfeller hvor drosjebilen har ankommet hentestedet og avtalt hentetidspunkt er passert. Dersom en passasjer eksempelvis har bestilt en drosje til klokken 18.00 og drosjen ankommer hentestedet 17.55, kan det først regnes tidstakst fra klokken 18.00. Tidstaksten er ikke gradert.</article><article class="legalP" id="kapittel-4-kapittel-7-ledd-13">For å sikre drosjen tilstrekkelig dekning for kort kjøring, kan det settes et minimumsvederlag (minstepris) for oppdrag, jf. forskriften <a href="forskrift/2010-09-30-1307/§7/ledd/5">§ 7 femte ledd</a>.</article><article class="changesToParent">Endret ved <a href="forskrift/2014-10-03-1300">forskrifter 3 okt 2014 nr. 1300</a> (i kraft 1 nov 2014), <a href="forskrift/2016-01-26-65">26 jan 2016 nr. 65</a> (i kraft 1 feb 2016), <a href="forskrift/2016-10-21-1231">21 okt 2016 nr. 1231</a> (i kraft 1 nov 2016), <a href="forskrift/2018-02-09-162">9 feb 2018 nr. 162</a> (i kraft 15 feb 2018), <a href="forskrift/2018-11-26-1759">26 nov 2018 nr. 1759</a> (i kraft 1 des 2018), <a href="forskrift/2019-12-17-1987">17 des 2019 nr. 1987</a> (i kraft 1 jan 2020), <a href="forskrift/2020-12-17-2984">17 des 2020 nr. 2984</a> (i kraft 1 jan 2021), <a href="forskrift/2022-01-24-144">24 jan 2022 nr. 144</a> (i kraft 1 feb 2022), <a href="forskrift/2022-05-23-913">23 mai 2022 nr. 913</a> (i kraft 1 juni 2022), <a href="forskrift/2023-02-23-248">23 feb 2023 nr. 248</a> (i kraft 1 mars 2023), <a href="forskrift/2024-04-11-608">11 april 2024 nr. 608</a> (i kraft 15 april 2024). <strong>Endres</strong> ved forskrift <a href="forskrift/2025-10-20-2063">20 okt 2025 nr. 2063</a> (i kraft 1 des 2025).</article></section><section class="section" id="kapittel-4-kapittel-8" data-lovdata-URL="SF/forskrift/2010-09-30-1307/KAPITTEL_4-8"><h3>Til § 8</h3><article class="legalP" id="kapittel-4-kapittel-8-ledd-1">Det kan kreves tillegg for alle takstelementene oppregnet i <a href="forskrift/2010-09-30-1307/§7">§ 7</a>, <a href="forskrift/2010-09-30-1307/§9">§ 9</a>, <a href="forskrift/2010-09-30-1307/§11">§ 11</a> og <a href="forskrift/2010-09-30-1307/§12">§ 12</a>.</article></section><section class="section" id="kapittel-4-kapittel-9" data-lovdata-URL="SF/forskrift/2010-09-30-1307/KAPITTEL_4-9"><h3>Til § 9</h3><article class="legalP" id="kapittel-4-kapittel-9-ledd-1">Det kan kreves tillegg for bestilling av drosjetransport til et bestemt tidspunkt.</article></section><section class="section" id="kapittel-4-kapittel-10" data-lovdata-URL="SF/forskrift/2010-09-30-1307/KAPITTEL_4-10"><h3>Til § 10</h3><article class="legalP" id="kapittel-4-kapittel-10-ledd-1">Det kan ikke kreves tillegg for passering av bomring, jf. <a href="forskrift/2010-09-30-1307/§10">§ 10</a> første ledd. Det kan kreves tillegg for å dekke utgifter som nevnt i <a href="forskrift/2010-09-30-1307/§10">§ 10</a> annet ledd. Slike utgifter kan også kreves dekket ved tilkjøring og ved returkjøring uten passasjer tilbake til holdeplass.</article></section><section class="section" id="kapittel-4-kapittel-11" data-lovdata-URL="SF/forskrift/2010-09-30-1307/KAPITTEL_4-11"><h3>Til § 11</h3><article class="legalP" id="kapittel-4-kapittel-11-ledd-1">Det er anledning til å kreve tillegg for drosjetransport av rullestolbruker dersom passasjeren sitter i rullestolen under transporten. For ekstra tidsbruk i anledning transporten, typisk tid til å hjelpe passasjeren inn/ut av bilen, kan det kreves tidstakst i henhold til <a href="forskrift/2010-09-30-1307/§7">§ 7</a> fjerde ledd. Det er ikke tillatt å beregne vederlag for ekstra tidsbruk i forbindelse med klargjøring av drosjen til rullestoltransport.</article><article class="legalP" id="kapittel-4-kapittel-11-ledd-2">For annen transport av rullestol, eksempelvis i bagasjerom eller på tak, kan det ikke kreves tillegg.</article></section><section class="section" id="kapittel-4-kapittel-12" data-lovdata-URL="SF/forskrift/2010-09-30-1307/KAPITTEL_4-12"><h3>Til § 12</h3><article class="legalP" id="kapittel-4-kapittel-12-ledd-1">Bestemmelsen gir adgang til å kreve tillegg for transport av passasjerer på båre eller smittefarlige passasjerer som nødvendiggjør desinfeksjon av drosjebilen.</article><article class="legalP" id="kapittel-4-kapittel-12-ledd-2">Dersom sjåføren ved sykekjøring må overnatte utenfor hjemstedet, kan det kreves vederlag for nødvendige utgifter til kost og losji i henhold til Statens reiseregulativ.</article></section><section class="section" id="kapittel-4-kapittel-13" data-lovdata-URL="SF/forskrift/2010-09-30-1307/KAPITTEL_4-13"><h3>Til § 13</h3><article class="legalP" id="kapittel-4-kapittel-13-ledd-1">Det er adgang til å kreve særskilt tillegg for kjøring i forbindelse med bryllup, konfirmasjon, barnedåp, begravelse og annen tilsvarende kjøring. Adgangen til å kreve tillegg forutsetter at drosjen settes i den stand som kjøreoppdraget krever, typisk vasking, pynting av bil osv. Tillegget er ikke prisregulert og kan fastsettes etter avtale med kunden.</article></section><section class="section" id="kapittel-4-kapittel-14" data-lovdata-URL="SF/forskrift/2010-09-30-1307/KAPITTEL_4-14"><h3>Til § 14</h3><article class="legalP" id="kapittel-4-kapittel-14-ledd-1">Alle takster og tillegg nevnt i forskriften <a href="forskrift/2010-09-30-1307/kap2">kapittel 2</a> er inklusive merverdiavgift.</article></section><section class="section" id="kapittel-4-kapittel-15" data-lovdata-URL="SF/forskrift/2010-09-30-1307/KAPITTEL_4-15"><h3>Til § 15</h3><article class="legalP" id="kapittel-4-kapittel-15-ledd-1">Forskriften trer i kraft 1. september 2011.</article><article class="changesToParent">Merknadene endret ved <a href="forskrift/2010-12-10-1572">forskrifter 10 des 2010 nr. 1572</a>, <a href="forskrift/2011-08-11-818">11 aug 2011 nr. 818</a> (i kraft 1 sep 2011), <a href="forskrift/2012-11-14-1070">14 nov 2012 nr. 1070</a> (i kraft 1 des 2012), <a href="forskrift/2013-10-18-1257">18 okt 2013 nr. 1257</a> (i kraft 1 nov 2013), <a href="forskrift/2017-10-31-1708">31 okt 2017 nr. 1708</a> (i kraft 15 nov 2017), <a href="forskrift/2018-06-19-912">19 juni 2018 nr. 912</a> (i kraft 1 juli 2018), <a href="forskrift/2020-10-09-2011">9 okt 2020 nr. 2011</a> (i kraft 1 nov 2020), <a href="forskrift/2024-04-11-608">11 april 2024 nr. 608</a> (i kraft 15 april 2024).</article></section></section></main></body></html>