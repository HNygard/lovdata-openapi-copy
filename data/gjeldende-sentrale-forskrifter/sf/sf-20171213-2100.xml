<!DOCTYPE html><html lang="no"><head><title>Forskrift om arbeidsavklaringspenger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-12-13-2100</dd><dt class="dokid">DokumentID</dt><dd class="dokid">SF/forskrift/2017-12-13-2100</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2018-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-18-3267">forskrift/2024-12-18-3267</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2010-02-10-152">forskrift/2010-02-10-152</a></li><li><a href="forskrift/2010-02-10-153">forskrift/2010-02-10-153</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§11-6">lov/1997-02-28-19/§11-6</a></li><li><a href="lov/1997-02-28-19/§11-8">lov/1997-02-28-19/§11-8</a></li><li><a href="lov/1997-02-28-19/§11-9">lov/1997-02-28-19/§11-9</a></li><li><a href="lov/1997-02-28-19/§11-10">lov/1997-02-28-19/§11-10</a></li><li><a href="lov/1997-02-28-19/§11-11">lov/1997-02-28-19/§11-11</a></li><li><a href="lov/1997-02-28-19/§11-12">lov/1997-02-28-19/§11-12</a></li><li><a href="lov/1997-02-28-19/§11-14">lov/1997-02-28-19/§11-14</a></li><li><a href="lov/1997-02-28-19/§11-20">lov/1997-02-28-19/§11-20</a></li><li><a href="lov/1997-02-28-19/§11-23">lov/1997-02-28-19/§11-23</a></li><li><a href="lov/1997-02-28-19/§11-24">lov/1997-02-28-19/§11-24</a></li><li><a href="lov/1997-02-28-19/§11-31">lov/1997-02-28-19/§11-31</a></li><li><a href="lov/2017-06-16-43">lov/2017-06-16-43</a></li></ul></dd><dt class="dateOfPublication">Kunngjort</dt><dd class="dateOfPublication">2017-12-18 15:50</dd><dt class="title">Tittel</dt><dd class="title">Forskrift om arbeidsavklaringspenger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 13. desember 2017 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§11-6">§ 11-6</a>, <a href="lov/1997-02-28-19/§11-8">§ 11-8</a>, <a href="lov/1997-02-28-19/§11-9">§ 11-9</a>, <a href="lov/1997-02-28-19/§11-10">§ 11-10</a>, <a href="lov/1997-02-28-19/§11-11">§ 11-11</a>, <a href="lov/1997-02-28-19/§11-11">§ 11-12</a>, <a href="lov/1997-02-28-19/§11-14">§ 11-14</a>, <a href="lov/1997-02-28-19/§11-20">§ 11-20</a>, <a href="lov/1997-02-28-19/§11-23">§ 11-23</a>, <a href="lov/1997-02-28-19/§11-24">§ 11-24</a> og <a href="lov/1997-02-28-19/§11-31">§ 11-31</a> og <a href="lov/2017-06-16-43">lov 16. juni 2017 nr. 43</a> om endringer i folketrygdloven mv. (arbeidsavklaringspenger og tilleggsstønader til arbeidsrettede tiltak mv.) del V nr. 8. <br /><strong>Endret</strong> ved forskrifter <a href="forskrift/2017-12-20-2312">20 des 2017 nr. 2312</a>, <a href="forskrift/2019-07-29-1034">29 juli 2019 nr. 1034</a>, <a href="forskrift/2022-06-24-1179">24 juni 2022 nr. 1179</a> (i kraft 1 juli 2022), <a href="forskrift/2022-12-20-2376">20 des 2022 nr. 2376</a> (i kraft 1 feb 2023), <a href="forskrift/2023-12-19-2125">19 des 2023 nr. 2125</a> (i kraft 1 jan 2024), <a href="forskrift/2024-12-18-3267">18 des 2024 nr. 3267</a> (i kraft 1 jan 2025).</dd><dt class="refid">RefID</dt><dd class="refid">forskrift/2017-12-13-2100</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeidsavklaringspenger</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Arbeidsrettet tiltak</a></li><li><a href="#paragraf-3">§ 3. Fravær fra fastsatt aktivitet</a></li><li><a href="#paragraf-4">§ 4. Reduksjon av arbeidsavklaringspenger ved brudd på nærmere bestemte aktivitetsplikter</a></li><li><a href="#paragraf-5">§ 5. Meldeplikt i klage- og ankeperioden</a></li><li><a href="#paragraf-6">§ 6. Vedtaksperiode og oppfølging</a></li><li><a href="#paragraf-7">§ 7. Arbeidsavklaringspenger til studenter</a></li><li><a href="#paragraf-8">§ 8. Barnetillegg</a></li><li><a href="#paragraf-9">§ 9. Unntak fra avkortning for fosterforeldre</a></li><li><a href="#paragraf-10">§ 10. Arbeidsavklaringspenger når medlemmet er nær ved å komme i fullt arbeid</a></li><li><a href="#paragraf-11">§ 11. Reduksjon av arbeidsavklaringspenger på grunn av ytelser fra arbeidsgiver</a></li><li><a href="#paragraf-12">§ 12. Når medlemmet skal fortsette i den opprinnelige stønadsperioden</a></li><li><a href="#paragraf-13">§ 13. Utbetaling og forskuddsanvisning</a></li><li><a href="#paragraf-14">§ 14. Særlige bestemmelser for medlemmer som før 1. juli 2022 har fått arbeidsavklaringspenger utover ordinær stønadsperiode</a></li><li><a href="#paragraf-15">§ 15. (Opphevet)</a></li><li><a href="#paragraf-16">§ 16. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-12-13-2100" id="dokument"><h1>Forskrift om arbeidsavklaringspenger</h1><article class="legalArticle" data-lovdata-URL="SF/forskrift/2017-12-13-2100/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir nærmere regler om arbeidsavklaringspenger etter <a href="lov/1997-02-28-19/kap11">folketrygdloven kapittel 11</a>.</article></article><article class="legalArticle" data-lovdata-URL="SF/forskrift/2017-12-13-2100/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arbeidsrettet tiltak</span></h2><article class="legalP" id="paragraf-2-ledd-1">Med et arbeidsrettet tiltak etter <a href="lov/1997-02-28-19/§11-6">folketrygdloven § 11-6</a> menes<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">tiltak etter <a href="forskrift/2015-12-11-1598">forskrift 11. desember 2015 nr. 1598</a> om arbeidsmarkedstiltak (tiltaksforskriften), med unntak av varig tilrettelagt arbeid i forskriften <a href="forskrift/2015-12-11-1598/kap14">kapittel 14</a>,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">etablering av egen virksomhet, se <a href="lov/1997-02-28-19/§11-15">folketrygdloven § 11-15</a>, og</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">andre aktiviteter i regi av offentlige eller private virksomheter, herunder frivillige aktører, som er egnet til å styrke medlemmets mulighet for overgang til arbeid.</article></article></li></ol></article><article class="legalP" id="paragraf-2-ledd-2">Forsøk med hjemmel i § 12 i <a href="lov/2004-12-10-76/§12">lov om arbeidsmarkedstjenester (arbeidsmarkedsloven)</a> kan anses som et arbeidsrettet tiltak, dersom det framgår av forskriften at deltakeren har rett på arbeidsavklaringspenger.</article></article><article class="legalArticle" data-lovdata-URL="SF/forskrift/2017-12-13-2100/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fravær fra fastsatt aktivitet</span></h2><article class="legalP" id="paragraf-3-ledd-1">Fravær som skyldes sterke velferdsgrunner skal ikke føre til stans av ytelsen, se <a href="lov/1997-02-28-19/§11-8">folketrygdloven § 11-8</a> tredje ledd. Fravær utover ti virkedager per kalenderår skal likevel føre til stans. Det kan blant annet godkjennes fravær:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">i inntil tre dager for tilvenning av barn i barnehage, førskole eller hos dagmamma,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">pleie i hjemmet av en nær pårørende, eller</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">i inntil tre dager ved dødsfall i nær familie eller vennekrets.</article></article></li></ol></article></article><article class="legalArticle" data-lovdata-URL="SF/forskrift/2017-12-13-2100/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reduksjon av arbeidsavklaringspenger ved brudd på nærmere bestemte aktivitetsplikter</span></h2><article class="legalP" id="paragraf-4-ledd-1">Arbeidsavklaringspengene skal reduseres med hjemmel i <a href="lov/1997-02-28-19/§11-9">folketrygdloven § 11-9</a> tilsvarende én dags ytelse, dersom medlemmet unnlater å:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">møte med Arbeids- og velferdsetaten etter innkalling, se <a href="lov/1997-02-28-19/§11-7">folketrygdloven § 11-7</a>, eller</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">møte som avtalt på arbeidsrettet tiltak, behandling eller utredning, se <a href="lov/1997-02-28-19/§11-7">folketrygdloven § 11-7</a>, eller</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">gi de opplysningene og levere de dokumentene som Arbeids- og velferdsetaten krever framlagt i medhold av <a href="lov/1997-02-28-19/§21-3">folketrygdloven § 21-3</a> innen angitt frist.</article></article></li></ol></article><article class="legalP" id="paragraf-4-ledd-2">Dersom medlemmet hadde rimelig grunn til å unnlate å oppfylle aktivitetsplikten etter første ledd bokstavene a til c, skal reduksjonen i ytelsen tilbakeføres til medlemmet.</article><article class="legalP" id="paragraf-4-ledd-3">Vedtaket kan påklages etter reglene i <a href="lov/1997-02-28-19/§21-12">folketrygdloven § 21-12</a> til det nærmeste overordnede organ eller til det organ som Arbeids- og velferdsdirektoratet bestemmer. Vedtaket kan ikke ankes inn for Trygderetten, se forskrift om unntak fra anke til Trygderetten <a href="forskrift/2017-12-13-2100/§1">§ 1</a>.</article><article class="changesToParent">Endret ved forskrift <a href="forskrift/2024-12-18-3267">18 des 2024 nr. 3267</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2017-12-13-2100/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt i klage- og ankeperioden</span></h2><article class="legalP" id="paragraf-5-ledd-1">Dersom medlemmet har klaget eller anket over et vedtak om arbeidsavklaringspenger, må medlemmet sende fullstendig utfylt meldekort hver fjortende dag i klage- og ankeperioden. Blir klagen eller anken tatt til følge, utbetales arbeidsavklaringspenger bare for de periodene medlemmet har stått tilmeldt og sendt meldekort.</article><article class="changesToParent">Tilføyd ved <a href="forskrift/2019-07-29-1034">forskrift 29 juli 2019 nr. 1034</a>.</article></article><article class="legalArticle" data-lovdata-URL="SF/forskrift/2017-12-13-2100/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vedtaksperiode og oppfølging</span></h2><article class="legalP" id="paragraf-6-ledd-1">Et vedtak om arbeidsavklaringspenger kan fattes for inntil ett år om gangen.</article><article class="legalP" id="paragraf-6-ledd-2">Et medlem som mottar arbeidsavklaringspenger skal få fastsatt oppfølgingstidspunkter i tråd med <a href="lov/1997-02-28-19/§11-11">folketrygdloven § 11-11</a>. Det skal være minst ett årlig oppfølgingstidspunkt.</article></article><article class="legalArticle" data-lovdata-URL="SF/forskrift/2017-12-13-2100/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Arbeidsavklaringspenger til studenter</span></h2><article class="legalP" id="paragraf-7-ledd-1">Det er et vilkår for rett til arbeidsavklaringspenger etter <a href="lov/1997-02-28-19/§11-14">folketrygdloven § 11-14</a> at medlemmet har avbrutt et studie som er godkjent for støtte fra Lånekassen.</article><article class="legalP" id="paragraf-7-ledd-2">En student som har fått utbetalt lån og stipend fra Lånekassen, har ikke rett til arbeidsavklaringspenger etter <a href="lov/1997-02-28-19/§11-14">folketrygdloven § 11-14</a> for perioden han eller hun eventuelt har krav på sykestipend fra Lånekassen.</article><article class="legalP" id="paragraf-7-ledd-3">Dersom sykdommen eller skaden medfører at avbruddet i studiet vil være av lengre varighet enn seks måneder, har medlemmet ikke rett til arbeidsavklaringspenger etter <a href="lov/1997-02-28-19/§11-14">folketrygdloven § 11-14</a>. Det samme gjelder dersom medlemmet må avslutte det påbegynte studiet, eller medlemmet trenger annen og mer omfattende bistand fra Arbeids- og velferdsetaten for å komme i arbeid.</article></article><article class="legalArticle" data-lovdata-URL="SF/forskrift/2017-12-13-2100/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Barnetillegg</span></h2><article class="legalP" id="paragraf-8-ledd-1">Til et medlem som forsørger barn ytes et barnetillegg på 37 kroner per dag for hvert barn fem dager i uka.</article><article class="changesToParent">Endret ved forskrifter <a href="forskrift/2022-12-20-2376">20 des 2022 nr. 2376</a> (i kraft 1 feb 2023), <a href="forskrift/2023-12-19-2125">19 des 2023 nr. 2125</a> (i kraft 1 jan 2024), <a href="forskrift/2024-12-18-3267">18 des 2024 nr. 3267</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2017-12-13-2100/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra avkortning for fosterforeldre</span></h2><article class="legalP" id="paragraf-9-ledd-1">Arbeidsavklaringspengene avkortes ikke ved arbeid som fosterforeldre.</article><article class="changesToParent">Tilføyd ved <a href="forskrift/2017-12-20-2312">forskrift 20 des 2017 nr. 2312</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2017-12-13-2100/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Arbeidsavklaringspenger når medlemmet er nær ved å komme i fullt arbeid</span></h2><article class="legalP" id="paragraf-10-ledd-1">Perioden der medlemmet kan motta arbeidsavklaringspenger med inntil 80 prosent etter <a href="lov/1997-02-28-19/§11-23">folketrygdloven § 11-23</a> sjette ledd, skal framgå av vedtak og av medlemmets aktivitetsplan, jf. arbeids- og <a href="lov/2006-06-16-20/§14a">velferdsforvaltningsloven § 14 a</a>.</article></article><article class="legalArticle" data-lovdata-URL="SF/forskrift/2017-12-13-2100/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Reduksjon av arbeidsavklaringspenger på grunn av ytelser fra arbeidsgiver</span></h2><article class="legalP" id="paragraf-11-ledd-1">Ved utbetaling av en sluttpakke i forbindelse med en bestridt oppsigelse eller avskjed (arbeidstvist) skal den delen av erstatningen som gjelder oppreisning for tort og svie ikke gå til reduksjon av arbeidsavklaringspengene, se <a href="lov/1969-06-13-26/§3-5">skadeserstatningsloven § 3-5</a>. Fordelingen av lønn og erstatning må dokumenteres av medlemmet som har fått utbetalt sluttpakken. Hvis medlemmet ikke opplyser om fordelingen mellom lønn og erstatning, kan Arbeids- og velferdsetaten redusere på grunnlag av hele utbetalingen fra arbeidsgiveren.</article><article class="legalP" id="paragraf-11-ledd-2">Utbetaling fra et forsikringsselskap på vegne av arbeidsgiver, likestilles med ytelser fra arbeidsgiver og reduseres etter de samme prinsippene.</article><article class="legalP" id="paragraf-11-ledd-3">Ytelser fra arbeidsgiver må komme til utbetaling i det samme tidsrommet eller for den samme perioden med utbetaling av arbeidsavklaringspengene for at arbeidsavklaringspengene skal reduseres. Arbeidsavklaringspengene skal reduseres fra oppsigelsestidens utløp.</article></article><article class="legalArticle" data-lovdata-URL="SF/forskrift/2017-12-13-2100/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Når medlemmet skal fortsette i den opprinnelige stønadsperioden</span></h2><article class="legalP" id="paragraf-12-ledd-1">Dersom det er mindre enn 52 uker siden medlemmet mottok arbeidsavklaringspenger, fortsetter medlemmet i den opprinnelige stønadsperioden etter <a href="lov/1997-02-28-19/§11-12">§ 11-12</a> første, andre eller tredje ledd, uavhengig av årsak til at arbeidsavklaringspengene stanset eller opphørte. Dersom medlemmet trer inn i den opprinnelige stønadsperioden, skal det tidligere fastsatte beregningsgrunnlaget anvendes.</article><article class="legalP" id="paragraf-12-ledd-2">Dersom medlemmet har rett til å motta arbeidsavklaringspenger etter <a href="lov/1997-02-28-19/§11-12">folketrygdloven § 11-12</a> andre eller tredje ledd, må denne retten til ytelsen benyttes før medlemmet har rett til å få innvilget en ny stønadsperiode etter <a href="lov/1997-02-28-19/§11-12">folketrygdloven § 11-12</a> første ledd.</article><article class="changesToParent">Endret ved forskrift <a href="forskrift/2022-06-24-1179">24 juni 2022 nr. 1179</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2017-12-13-2100/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utbetaling og forskuddsanvisning</span></h2><article class="legalP" id="paragraf-13-ledd-1">Anvisning og utbetaling skjer etterskuddsvis hvis ikke annet er bestemt. Frist for framsetting av krav framgår av <a href="lov/1997-02-28-19/§22-13/ledd/5">folketrygdloven § 22-13 femte ledd</a>.</article><article class="legalP" id="paragraf-13-ledd-2">I forbindelse med jul, nyttår og påske kan arbeidsavklaringspenger anvises forskuddsvis for en periode på inntil 14 dager.</article><article class="legalP" id="paragraf-13-ledd-3">Når arbeidsavklaringspenger er anvist på forskudd, plikter medlemmet å melde fra til Arbeids- og velferdsetaten om endringer i de forhold som er lagt til grunn ved anvisningen.</article><article class="legalP" id="paragraf-13-ledd-4">For lite eller for mye utbetalte arbeidsavklaringspenger skal korrigeres ved første mulige anvisning. Medlemmet plikter å tilbakebetale for mye utbetalt ytelse.</article><article class="changesToParent">Endret ved forskrift <a href="forskrift/2023-12-19-2125">19 des 2023 nr. 2125</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2017-12-13-2100/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Særlige bestemmelser for medlemmer som før 1. juli 2022 har fått arbeidsavklaringspenger utover ordinær stønadsperiode</span></h2><article class="legalP" id="paragraf-14-ledd-1">For mottakere av arbeidsavklaringspenger som per 30. juni 2022 har et løpende vedtak om arbeidsavklaringspenger etter <a href="lov/1997-02-28-19/§11-12">folketrygdloven § 11-12</a> andre ledd slik dette lød før <a href="lov/2022-06-22-72">lov 22. juni 2022 nr. 72 om endring i folketrygdloven</a> trådte i kraft, gjelder nevnte <a href="lov/1997-02-28-19/§11-12">§ 11-12</a> andre ledd ut stønadsperioden.</article><article class="changesToParent">Endret ved forskrift <a href="forskrift/2022-06-24-1179">24 juni 2022 nr. 1179</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2017-12-13-2100/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">(Opphevet)</span></h2><article class="changesToParent">Opphevet ved forskrift <a href="forskrift/2022-06-24-1179">24 juni 2022 nr. 1179</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2017-12-13-2100/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Forskriften her trer i kraft 1. januar 2018. Fra samme tidspunkt oppheves <a href="forskrift/2010-02-10-152">forskrift 10. februar 2010 nr. 152</a> om arbeidsavklaring og <a href="forskrift/2010-02-10-153">forskrift 10. februar 2010 nr. 153</a> om tilleggstønader etter <a href="lov/1997-02-28-19/kap11">folketrygdloven kapittel 11</a>.</article></article></main></body></html>