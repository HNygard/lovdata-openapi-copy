<!DOCTYPE html><html lang="no"><head><title>Forskrift om forbud mot markedsføring, distribusjon og salg av binære opsjoner til ikke-profesjonelle og begrensninger i markedsføring, distribusjon og salg av finansielle differansekontrakter (CFD) til ikke-profesjonelle</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-02-04-107</dd><dt class="dokid">DokumentID</dt><dd class="dokid">SF/forskrift/2020-02-04-107</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finanstilsynet</li></ul></dd><dt class="dateInForce">I kraft fra</dt><dd class="dateInForce">2020-02-05</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2018-06-04-814">forskrift/2018-06-04-814</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-06-29-75/§8-1">lov/2007-06-29-75/§8-1</a></li><li><a href="forskrift/2007-06-29-876/§8-2">forskrift/2007-06-29-876/§8-2</a></li></ul></dd><dt class="dateOfPublication">Kunngjort</dt><dd class="dateOfPublication">2020-02-05 14:10</dd><dt class="titleShort">Korttittel</dt><dd class="titleShort">Forskrift om forbud mot markedsføring, distribusjon og salg av binære opsjoner til ikke-profesjonelle mv.</dd><dt class="title">Tittel</dt><dd class="title">Forskrift om forbud mot markedsføring, distribusjon og salg av binære opsjoner til ikke-profesjonelle og begrensninger i markedsføring, distribusjon og salg av finansielle differansekontrakter (CFD) til ikke-profesjonelle</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 4. februar 2020 med hjemmel i <a href="lov/2007-06-29-75">lov 29. juni 2007 nr. 75</a> om verdipapirhandel (verdipapirhandelloven) <a href="lov/2007-06-29-75/§8-1">§ 8-1</a> første ledd og <a href="forskrift/2007-06-29-876">forskrift 29. juni 2007 nr. 876</a> til verdipapirhandelloven (<a href="forskrift/2007-06-29-876/§8-2">verdipapirforskriften) § 8-2</a> første ledd. <br /><strong>EØS-henvisninger:</strong> <a href="avtale/avt-1992-05-02-1-v9">EØS-avtalen vedlegg IX</a> nr. 31baa (forordning <a href="eu/32014r0600*">(EU) nr. 600/2014</a>) og nr. 31baj (forordning <a href="eu/32017r0567">(EU) 2017/567</a>).</dd><dt class="refid">RefID</dt><dd class="refid">forskrift/2020-02-04-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forbud mot markedsføring, distribusjon og salg av binære opsjoner til ikke-profesjonelle og begrensninger i markedsføring, distribusjon og salg av finansielle differansekontrakter (CFD) til ikke-profesjonelle</a><ul class="tocSubUl"><li><a href="#kapittel-1" data-child-interval="§ 1-1">Kapittel 1. Markedsføring, salg og distribusjon av binære opsjoner til ikke-profesjonelle</a><ul class="tocSubUl"><li><a href="#kapittel-1-paragraf-1">§ 1-1. Markedsføring, salg og distribusjon av binære opsjoner til ikke-profesjonelle</a></li></ul></li><li><a href="#kapittel-2" data-child-interval="§§ 2-1 – 2-5">Kapittel 2. Markedsføring, salg og distribusjon av finansielle differansekontrakter til ikke-profesjonelle</a><ul class="tocSubUl"><li><a href="#kapittel-2-paragraf-1">§ 2-1. Definisjoner</a></li><li><a href="#kapittel-2-paragraf-2">§ 2-2. Begrensninger i markedsføring, salg og distribusjon av finansielle differansekontrakter til ikke-profesjonelle</a></li><li><a href="#kapittel-2-paragraf-3">§ 2-3. Bunnsikkerhet for ulike typer underliggende instrumenter</a></li><li><a href="#kapittel-2-paragraf-4">§ 2-4. Lukking av posisjon</a></li><li><a href="#kapittel-2-paragraf-5">§ 2-5. Advarsel mot risiko</a></li></ul></li><li><a href="#kapittel-3" data-child-interval="§ 3-1">Kapittel 3. Ikrafttredelse og endring i andre forskrifter</a><ul class="tocSubUl"><li><a href="#kapittel-3-paragraf-1">§ 3-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2020-02-04-107" id="dokument"><h1>Forskrift om forbud mot markedsføring, distribusjon og salg av binære opsjoner til ikke-profesjonelle og begrensninger i markedsføring, distribusjon og salg av finansielle differansekontrakter (CFD) til ikke-profesjonelle</h1><section class="section" data-name="kap1" id="kapittel-1" data-lovdata-URL="SF/forskrift/2020-02-04-107/KAPITTEL_1"><h2>Kapittel 1. Markedsføring, salg og distribusjon av binære opsjoner til ikke-profesjonelle</h2><article class="legalArticle" data-lovdata-URL="SF/forskrift/2020-02-04-107/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Markedsføring, salg og distribusjon av binære opsjoner til ikke-profesjonelle</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Markedsføring, distribusjon og salg av binære opsjoner til ikke-profesjonelle kunder i Norge eller fra Norge er ikke tillatt.</article><article class="numberedLegalP" data-numerator="2" id="kapittel-1-paragraf-1-nummer-2">(2) Med binær opsjon menes et derivat som oppfyller følgende vilkår:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-nummer-2-punkt-1"><article class="legalP" id="kapittel-1-paragraf-1-nummer-2-punkt-1-ledd-1">det skal gjøres opp kontant eller kan gjøres opp kontant dersom en av partene ønsker det, unntatt som følge av mislighold eller oppsigelse,</article></article></li><li data-name="b." value="2"><article class="listArticle" id="kapittel-1-paragraf-1-nummer-2-punkt-2"><article class="legalP" id="kapittel-1-paragraf-1-nummer-2-punkt-2-ledd-1">det gir kun utbetaling når kontrakten lukkes eller utløper,</article></article></li><li data-name="c." value="3"><article class="listArticle" id="kapittel-1-paragraf-1-nummer-2-punkt-3"><article class="legalP" id="kapittel-1-paragraf-1-nummer-2-punkt-3-ledd-1">utbetaling er begrenset til: <ol class="defaultList" type="1"><li data-name="1." value="1"><article class="listArticle" id="kapittel-1-paragraf-1-nummer-2-punkt-3-ledd-1-punkt-1"><article class="legalP" id="kapittel-1-paragraf-1-nummer-2-punkt-3-ledd-1-punkt-1-ledd-1">et fast beløp fastsatt på forhånd eller null, hvis derivatets underliggende instrument oppfyller en eller flere betingelser som er fastsatt på forhånd, og</article></article></li><li data-name="2." value="2"><article class="listArticle" id="kapittel-1-paragraf-1-nummer-2-punkt-3-ledd-1-punkt-2"><article class="legalP" id="kapittel-1-paragraf-1-nummer-2-punkt-3-ledd-1-punkt-2-ledd-1">et fast beløp fastsatt på forhånd eller null, hvis derivatets underliggende instrument ikke oppfyller en eller flere betingelser som er fastsatt på forhånd.</article></article></li></ol></article></article></li></ol></article><article class="numberedLegalP" data-numerator="3" id="kapittel-1-paragraf-1-nummer-3">(3) Forbudet i første ledd gjelder ikke for:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-nummer-3-punkt-1"><article class="legalP" id="kapittel-1-paragraf-1-nummer-3-punkt-1-ledd-1">en binær opsjon der det laveste av de to forhåndsfastsatte beløp minst tilsvarer det den ikke-profesjonelle kunden har betalt for den binære opsjonen, inkludert provisjon, transaksjonsgebyrer og andre tilknyttede kostnader,</article></article></li><li data-name="b." value="2"><article class="listArticle" id="kapittel-1-paragraf-1-nummer-3-punkt-2"><article class="legalP" id="kapittel-1-paragraf-1-nummer-3-punkt-2-ledd-1">en binær opsjon som oppfyller følgende vilkår: <ol class="defaultList" type="1"><li data-name="1." value="1"><article class="listArticle" id="kapittel-1-paragraf-1-nummer-3-punkt-2-ledd-1-punkt-1"><article class="legalP" id="kapittel-1-paragraf-1-nummer-3-punkt-2-ledd-1-punkt-1-ledd-1">løpetiden fra utstedelse til forfall er minst 90 kalenderdager,</article></article></li><li data-name="2." value="2"><article class="listArticle" id="kapittel-1-paragraf-1-nummer-3-punkt-2-ledd-1-punkt-2"><article class="legalP" id="kapittel-1-paragraf-1-nummer-3-punkt-2-ledd-1-punkt-2-ledd-1">et prospekt utarbeidet og godkjent i samsvar med europaparlaments- og rådsdirektiv <a href="eu/32003l0071">2003/71/EF</a> er offentlig tilgjengelig, og</article></article></li><li data-name="3." value="3"><article class="listArticle" id="kapittel-1-paragraf-1-nummer-3-punkt-2-ledd-1-punkt-3"><article class="legalP" id="kapittel-1-paragraf-1-nummer-3-punkt-2-ledd-1-punkt-3-ledd-1">den binære opsjonen utsetter ikke tilbyderen for markedsrisiko under løpetiden, og tilbyderen eller noen av dennes konsernforetak får verken fortjeneste eller tap fra den binære opsjonen, utover tidligere innbetalte provisjoner, transaksjonsgebyrer eller andre tilknyttede avgifter.</article></article></li></ol></article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2020-02-04-107/KAPITTEL_2"><h2>Kapittel 2. Markedsføring, salg og distribusjon av finansielle differansekontrakter til ikke-profesjonelle</h2><article class="legalArticle" data-lovdata-URL="SF/forskrift/2020-02-04-107/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Definisjoner</span></h3><article class="legalP" id="kapittel-2-paragraf-1-ledd-1">I denne forskrift <a href="forskrift/2020-02-04-107/kap2">kapittel 2</a> menes med:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1"><i>finansiell differansekontrakt (CFD):</i> et annet derivat enn en opsjon, termin, bytteavtale eller fremtidig renteavtale, som gir innehaveren en lang eller kort eksponering mot svingninger i pris, nivå eller verdi av et underliggende instrument, og som skal gjøres opp kontant, eller kan gjøres opp kontant dersom en av partene ønsker det, unntatt som følge av mislighold eller oppsigelse,</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1"><i>bunnsikkerhet:</i> enhver betaling med det formål å inngå en CFD, unntatt provisjoner, transaksjonsgebyrer og andre dertil knyttede kostnader.</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1"><i>negativ saldobeskyttelse:</i> begrensning av en kundes samlede ansvar for alle CFD-er som er knyttet til en CFD-handelskonto hos en CFD-tilbyder til midlene på CFD-handelskontoen.</article></article></li></ol></article></article><article class="legalArticle" data-lovdata-URL="SF/forskrift/2020-02-04-107/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Begrensninger i markedsføring, salg og distribusjon av finansielle differansekontrakter til ikke-profesjonelle</span></h3><article class="legalP" id="kapittel-2-paragraf-2-ledd-1">Markedsføring, distribusjon og salg av CFD-er til ikke-profesjonelle kunder i eller fra Norge er kun tillatt dersom tilbyder:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">krever at kunden minst innbetaler bunnsikkerhet som angitt i <a href="forskrift/2020-02-04-107/§2-3">§ 2-3</a>,</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">sørger for lukking av kundens posisjon i tråd med <a href="forskrift/2020-02-04-107/§2-4">§ 2-4</a>,</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">tilbyr kunden en negativ saldobeskyttelse,</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">ikke tilbyr kunden, direkte eller indirekte, en penge- eller naturalytelse i forbindelse med markedsføring, distribusjon eller salg av CFD-en, annet enn den realiserte gevinsten av CFD-en eller informasjons- eller forskningsverktøy som angår den aktuelle CFD-en, og</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">ikke sender, direkte eller indirekte, kommunikasjon til kunden eller publiserer informasjon som er tilgjengelig for kunden i tilknytning til markedsføring, distribusjon og salg av CFD-er, uten at den inneholder en advarsel om risiko som oppfyller vilkårene i <a href="forskrift/2020-02-04-107/§2-5">§ 2-5</a>.</article></article></li></ol></article></article><article class="legalArticle" data-lovdata-URL="SF/forskrift/2020-02-04-107/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Bunnsikkerhet for ulike typer underliggende instrumenter</span></h3><article class="legalP" id="kapittel-2-paragraf-3-ledd-1">Bunnsikkerhet skal utgjøre:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">3,33 prosent av markedsverdi av CFD-en når underliggende valutapar er sammensatt av to av følgende valutaer: US dollar, Euro, japanske yen, britiske pund, canadiske dollar eller sveitsiske franc,</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">5 prosent av markedsverdi av CFD-en når underliggende indeks, valutapar eller vare er: <ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-1-punkt-2-ledd-1-punkt-1"><article class="legalP" id="kapittel-2-paragraf-3-ledd-1-punkt-2-ledd-1-punkt-1-ledd-1">en av følgende indekser: Financial Times Stock Exchange 100 (FTSE 100), Cotation Assistée en Continu 40 (CAC 40), Deutsche Börse AG German Stock Index 30 (DAX30), Dow Jones Industrial Average (DJIA), Standard &amp; Poors 500 (S&amp;P 500), NASDAQ Composite Index (NASDAQ), NASDAQ 100 Index (NASDAQ 100), Nikkei Index (Nikkei 225), Standard &amp; Poors/Australian Securities Exchange 200 (ASX 200), EURO STOXX 50 Index (EURO STOXX 50),</article></article></li><li data-name="2." value="2"><article class="listArticle" id="kapittel-2-paragraf-3-ledd-1-punkt-2-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1-punkt-2-ledd-1">et valutapar sammensatt av minst én valuta som ikke er angitt i bokstav a, eller</article></article></li><li data-name="3." value="3"><article class="listArticle" id="kapittel-2-paragraf-3-ledd-1-punkt-2-ledd-1-punkt-3"><article class="legalP" id="kapittel-2-paragraf-3-ledd-1-punkt-2-ledd-1-punkt-3-ledd-1">gull,</article></article></li></ol></article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">10 prosent av markedsverdi av CFD-en når underliggende råvare- eller aksjeindeks er en vare eller en annet indeks enn de som er angitt i bokstav b,</article></article></li><li data-name="d." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">50 prosent av markedsverdi av CFD-en når det underliggende instrument er en kryptovaluta, eller</article></article></li><li data-name="e." value="5"><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">20 prosent av markedsverdi av CFD-en når det underliggende instrument er en aksje eller for øvrig ikke er listet opp i denne bestemmelsen.</article></article></li></ol></article></article><article class="legalArticle" data-lovdata-URL="SF/forskrift/2020-02-04-107/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Lukking av posisjon</span></h3><article class="legalP" id="kapittel-2-paragraf-4-ledd-1">Lukking av en eller flere av en kundes åpne posisjoner i CFD-er skal skje på vilkår som er mest gunstig for kunden og i tråd med <a href="lov/2007-06-29-75/§10-9">verdipapirhandelloven § 10-9</a> til <a href="lov/2007-06-29-75/§10-13">§ 10-13</a>, <a href="lov/2007-06-29-75/§10-19">§ 10-19</a> og <a href="lov/2007-06-29-75/§10-20">§ 10-20</a>, når summen av midler på kundens konto og urealisert nettofortjeneste på alle åpne CFD-er knyttet til denne kontoen er under halvparten av den totale bunnsikkerheten for alle de åpne CFD-ene.</article></article><article class="legalArticle" data-lovdata-URL="SF/forskrift/2020-02-04-107/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Advarsel mot risiko</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Advarsel som angitt i <a href="forskrift/2020-02-04-107/§2-2">§ 2-2</a> bokstav e skal være i en layout som sikrer at den er fremtredende, i en skriftstørrelse som i det minste er lik den mest brukte skriftstørrelsen og på samme språk som er brukt i kommunikasjonen med kunden eller i den publiserte informasjonen.</article><article class="numberedLegalP" data-numerator="2" id="kapittel-2-paragraf-5-nummer-2">(2) Advarsel på varig medium eller en hjemmeside skal utformes som følger:<p class="leddfortsettelse">«CFD-er er komplekse finansielle instrumenter og investeringer i disse innebærer høy risiko for å tape penger raskt, grunnet gearing. [Sett inn prosentandel som angitt i femte ledd]&#xa0;% av ikke-profesjonelle kunder taper penger når de handler i slike produkter med denne tilbyderen. Du bør vurdere om du forstår hvordan CFD-er fungerer og om du har råd til å ta den høye risikoen for å tape pengene dine.»</p></article><article class="numberedLegalP" data-numerator="3" id="kapittel-2-paragraf-5-nummer-3">(3) Advarsel i andre tilfeller enn etter annet ledd skal utformes som følger:<p class="leddfortsettelse">«[Sett inn prosentandel som angitt i femte ledd]&#xa0;% av ikke-profesjonelle kunder taper penger når de handler i CFD-er med denne tilbyderen. Du bør vurdere om du har råd til å ta den høye risikoen for å tape pengene dine.»</p></article><article class="numberedLegalP" data-numerator="4" id="kapittel-2-paragraf-5-nummer-4">(4) Dersom antallet tegn i advarselen som angitt i annet eller tredje ledd overstiger høyeste antall tillatte tegn i henhold til eksterne markedsføringsleverandørers standardvilkår, skal advarselen utformes som følger: «[Sett inn prosentandel som angitt i femte ledd]&#xa0;% av ikke-profesjonelles CFD-kontoer taper penger.» I så fall skal kommunikasjonen eller den publiserte informasjonen også inkludere en direkte lenke til CFD-tilbyderens nettsted som inneholder advarselen som angitt i annet ledd.</article><article class="numberedLegalP" data-numerator="5" id="kapittel-2-paragraf-5-nummer-5">(5) Advarsel som angitt i annet til fjerde ledd skal inneholde en oppdatert tilbyderspesifikk tapsprosent basert på en beregning av den prosentandel av CFD-handelskonti hvor tilbyderen har tapt penger for ikke-profesjonelle kunder. Beregningen skal gjøres hver tredje måned, og dekke perioden på 12 måneder forut for dato for beregningen («beregningsperioden»).</article><article class="numberedLegalP" data-numerator="6" id="kapittel-2-paragraf-5-nummer-6">(6) For beregningen etter femte ledd gjelder følgende:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-nummer-6-punkt-1"><article class="legalP" id="kapittel-2-paragraf-5-nummer-6-punkt-1-ledd-1">En individuell CFD-handelskonto for ikke-profesjonelle kunder skal anses for å ha tapt penger hvis summen av realiserte og ikke-realiserte nettoresultater på CFD-er som er knyttet til CFD-handelskontoen i beregningsperioden er negativ.</article></article></li><li data-name="b." value="2"><article class="listArticle" id="kapittel-2-paragraf-5-nummer-6-punkt-2"><article class="legalP" id="kapittel-2-paragraf-5-nummer-6-punkt-2-ledd-1">Eventuelle kostnader relatert til CFD-ene, som er knyttet til CFD-handelskontoen, skal inngå i beregningen, herunder alle avgifter, gebyrer og provisjoner.</article></article></li><li data-name="c." value="3"><article class="listArticle" id="kapittel-2-paragraf-5-nummer-6-punkt-3"><article class="legalP" id="kapittel-2-paragraf-5-nummer-6-punkt-3-ledd-1">Følgende skal ikke tas med i beregningen: <ol class="defaultList" type="1"><li data-name="1." value="1"><article class="listArticle" id="kapittel-2-paragraf-5-nummer-6-punkt-3-ledd-1-punkt-1"><article class="legalP" id="kapittel-2-paragraf-5-nummer-6-punkt-3-ledd-1-punkt-1-ledd-1">CFD-handelskontoer som ikke hadde en åpen CFD knyttet til seg i beregningsperioden</article></article></li><li data-name="2." value="2"><article class="listArticle" id="kapittel-2-paragraf-5-nummer-6-punkt-3-ledd-1-punkt-2"><article class="legalP" id="kapittel-2-paragraf-5-nummer-6-punkt-3-ledd-1-punkt-2-ledd-1">Gevinst eller tap fra andre produkter enn CFD-er, som er knyttet til CFD-handelskontoen</article></article></li><li data-name="3." value="3"><article class="listArticle" id="kapittel-2-paragraf-5-nummer-6-punkt-3-ledd-1-punkt-3"><article class="legalP" id="kapittel-2-paragraf-5-nummer-6-punkt-3-ledd-1-punkt-3-ledd-1">Innskudd eller uttak av midler fra CFD-kontoen.</article></article></li></ol></article></article></li></ol></article><article class="numberedLegalP" data-numerator="7" id="kapittel-2-paragraf-5-nummer-7">(7) Dersom en tilbyder ikke har levert en åpen CFD knyttet til en ikke-profesjonell kundes CFD-handelskonto i løpet av den siste beregningsperioden, skal advarsel på varig medium eller hjemmeside utformes som følger: «CFD-er er komplekse finansielle instrumenter og investeringer i disse innebærer høy risiko for å tape penger raskt, grunnet gearing. Mellom 74 og 89&#xa0;% av ikke-profesjonelle kunder taper penger når de handler i disse produktene. Du bør vurdere om du forstår hvordan CFD-er fungerer og om du har råd til å ta den høye risikoen for å tape pengene dine.»</article><article class="numberedLegalP" data-numerator="8" id="kapittel-2-paragraf-5-nummer-8">(8) Dersom en tilbyder ikke har levert en åpen CFD knyttet til en ikke-profesjonell kundes CFD-handelskonto i løpet av den siste beregningsperioden, skal advarsel i andre tilfeller enn etter syvende ledd utformes som følger: «Mellom 74 og 89&#xa0;% av ikke-profesjonelle kunder taper penger når de handler i CFD-er. Du bør vurdere om du har råd til å ta den høye risikoen for å tape pengene dine.»</article><article class="numberedLegalP" data-numerator="9" id="kapittel-2-paragraf-5-nummer-9">(9) Dersom antallet tegn i advarselen som angitt i syvende og åttende ledd overstiger høyeste antall tillatte tegn i henhold til eksterne markedsføringsleverandørers standardvilkår, skal advarselen utformes som følger: «74–89&#xa0;% av ikke-profesjonelles CFD-kontoer taper penger».</article></article></section><section class="section" data-name="kap3" id="kapittel-3" data-lovdata-URL="SF/forskrift/2020-02-04-107/KAPITTEL_3"><h2>Kapittel 3. Ikrafttredelse og endring i andre forskrifter</h2><article class="legalArticle" data-lovdata-URL="SF/forskrift/2020-02-04-107/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Forskriften trer i kraft 5. februar 2020.</article><article class="numberedLegalP" data-numerator="2" id="kapittel-3-paragraf-1-nummer-2">(2) Fra samme tid oppheves <a href="forskrift/2018-06-04-814">forskrift 4. juni 2018 nr. 814</a> om forbud mot markedsføring, distribusjon og salg av binære opsjoner til ikke-profesjonelle og begrensninger i markedsføring, distribusjon og salg av finansielle differansekontrakter (CFD) til ikke-profesjonelle.</article></article></section></main></body></html>