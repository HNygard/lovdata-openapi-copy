<!DOCTYPE html><html lang="no"><head><title>Forskrift om gjennomføring av særreaksjonen tvungen omsorg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1523</dd><dt class="dokid">DokumentID</dt><dd class="dokid">SF/forskrift/2001-12-21-1523</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavd.</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2002-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-10-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2015-09-18-1064">forskrift/2015-09-18-1064</a> fra 2015-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1902-05-22-10/§39a">lov/1902-05-22-10/§39a</a></li><li><a href="lov/2005-05-20-28/§64">lov/2005-05-20-28/§64</a></li></ul></dd><dt class="dateOfPublication">Kunngjort</dt><dd class="dateOfPublication">2002-01-04</dd><dt class="titleShort">Korttittel</dt><dd class="titleShort">Forskrift om tvungen omsorg</dd><dt class="title">Tittel</dt><dd class="title">Forskrift om gjennomføring av særreaksjonen tvungen omsorg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 21. desember 2001 med hjemmel i Almindelig borgerlig Straffelov (Straffeloven) av 22. mai 1902 nr. 10 § 39a siste ledd. Fremmet av Justis- og politidepartementet (nå Justis- og beredskapsdepartementet). <br /> <strong>Tilføyd hjemmel:</strong> <a href="lov/2005-05-20-28">Lov 20. mai 2005 nr. 28</a> om straff (straffeloven) <a href="lov/2005-05-20-28/§64">§ 64</a>. <br /><strong>Endret</strong> ved <a href="forskrift/2007-12-21-1607">forskrifter 21 des 2007 nr. 1607</a>, <a href="forskrift/2013-05-31-561">31 mai 2013 nr. 561</a>, <a href="forskrift/2015-09-18-1064">18 sep 2015 nr. 1064</a>.</dd><dt class="refid">RefID</dt><dd class="refid">forskrift/2001-12-21-1523</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføring av særreaksjonen tvungen omsorg</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Ansvar for å iverksette og gjennomføre særreaksjonen</a></li><li><a href="#kapittel-1-paragraf-3">§ 3. Verge</a></li></ul></li><li><a href="#kapittel-2" data-child-interval="§§ 4 – 11">Kapittel 2. Avtaler om gjennomføring av særreaksjonen utenfor fagenheten</a><ul class="tocSubUl"><li><a href="#kapittel-2-paragraf-1">§ 4. Formkrav til avtalen</a></li><li><a href="#kapittel-2-paragraf-2">§ 5. Avtalens innhold</a></li><li><a href="#kapittel-2-paragraf-3">§ 6. Fagenhetens ansvar</a></li><li><a href="#kapittel-2-paragraf-4">§ 7. Krav til den domfeltes boforhold</a></li><li><a href="#kapittel-2-paragraf-5">§ 8. Avtalepartens varslingsplikt</a></li><li><a href="#kapittel-2-paragraf-6">§ 9. Tilbakeføring til fagenheten</a></li><li><a href="#kapittel-2-paragraf-7">§ 10. Oppsigelse</a></li><li><a href="#kapittel-2-paragraf-8">§ 11. Utgiftsdekning</a></li></ul></li><li><a href="#kapittel-3" data-child-interval="§§ 12 – 13">Kapittel 3. Klage og endringsbegjæringer i forbindelse med opphold utenfor fagenheten</a><ul class="tocSubUl"><li><a href="#kapittel-3-paragraf-1">§ 12. Overprøving</a></li><li><a href="#kapittel-3-paragraf-2">§ 13. Begjæring om endringer i gjennomføringen</a></li></ul></li><li><a href="#kapittel-4" data-child-interval="§ 14">Kapittel 4. Ikrafttredelse</a><ul class="tocSubUl"><li><a href="#kapittel-4-paragraf-1">§ 14. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2001-12-21-1523" id="dokument"><h1>Forskrift om gjennomføring av særreaksjonen tvungen omsorg</h1><section class="section" data-name="kap1" id="kapittel-1" data-lovdata-URL="SF/forskrift/2001-12-21-1523/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="SF/forskrift/2001-12-21-1523/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften her gjelder gjennomføringen av særreaksjonen tvungen omsorg idømt i medhold av <a href="lov/2005-05-20-28/§63">straffeloven § 63</a> og <a href="lov/2005-05-20-28/§64">§ 64</a>.</article><article class="changesToParent">Endret ved <a href="forskrift/2015-09-18-1064">forskrift 18 sep 2015 nr. 1064</a> (i kraft 1 okt 2015).</article></article><article class="legalArticle" data-lovdata-URL="SF/forskrift/2001-12-21-1523/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Ansvar for å iverksette og gjennomføre særreaksjonen</span></h3><article class="legalP" id="kapittel-1-paragraf-2-ledd-1">Fagenheten har ansvaret for at dom på tvungen omsorg settes i verk straks fagenheten har fått melding av påtalemyndigheten om at dommen er rettskraftig.</article><article class="legalP" id="kapittel-1-paragraf-2-ledd-2">Den faglig ansvarlige ved fagenheten bestemmer hvordan omsorgen til enhver tid skal gjennomføres. Ved avgjørelsen skal det legges vekt på hensynet til at den domfelte får adekvat behandling for sitt atferdsproblem og særlig på behovet for å beskytte samfunnet mot nye alvorlige lovbrudd.</article><article class="legalP" id="kapittel-1-paragraf-2-ledd-3">Den faglig ansvarlige ved fagenheten skal søke å få inngått avtale som nevnt i <a href="lov/2005-05-20-28/§63">straffeloven § 63</a> annet ledd når vilkårene for gjennomføring utenfor fagenheten er oppfylt.</article><article class="changesToParent">Endret ved <a href="forskrift/2015-09-18-1064">forskrift 18 sep 2015 nr. 1064</a> (i kraft 1 okt 2015).</article></article><article class="legalArticle" data-lovdata-URL="SF/forskrift/2001-12-21-1523/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Verge</span></h3><article class="legalP" id="kapittel-1-paragraf-3-ledd-1">Hvis den domfelte ikke har verge, skal fagenheten straks begjære oppnevning av verge. Opplysninger om den domfeltes personlige forhold kan vergen bare gi videre hvis det er nødvendig for å utføre vergeoppdraget.</article><article class="changesToParent">Endret ved <a href="forskrift/2013-05-31-561">forskrift 31 mai 2013 nr. 561</a> (i kraft 1 juli 2013).</article></article></section><section class="section" data-name="kap2" id="kapittel-2" data-lovdata-URL="SF/forskrift/2001-12-21-1523/KAPITTEL_2"><h2>Kapittel 2. Avtaler om gjennomføring av særreaksjonen utenfor fagenheten</h2><article class="legalArticle" data-lovdata-URL="SF/forskrift/2001-12-21-1523/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Formkrav til avtalen</span></h3><article class="legalP" id="kapittel-2-paragraf-1-ledd-1">Avtale som nevnt i <a href="lov/2005-05-20-28/§63">straffeloven § 63</a> annet ledd, skal være skriftlig.</article><article class="changesToParent">Endret ved <a href="forskrift/2015-09-18-1064">forskrift 18 sep 2015 nr. 1064</a> (i kraft 1 okt 2015).</article></article><article class="legalArticle" data-lovdata-URL="SF/forskrift/2001-12-21-1523/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Avtalens innhold</span></h3><article class="legalP" id="kapittel-2-paragraf-2-ledd-1">Avtalen skal blant annet inneholde bestemmelser om<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">den domfeltes boforhold,</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">den behandlingen den domfelte skal få for sitt atferdsproblem,</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">den bistanden fagenheten skal yte,</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">bistand fra den fylkeskommunale habiliteringstjenesten,</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">tjenester til den domfelte for å dekke den løpende driften,</article></article></li><li data-name="f." value="6"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">sikkerhetstiltak,</article></article></li><li data-name="g." value="7"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">tilsyn og kontroll fra fagenheten og</article></article></li><li data-name="h." value="8"><article class="listArticle" id="kapittel-2-paragraf-2-ledd-1-punkt-8"><article class="legalP" id="kapittel-2-paragraf-2-ledd-1-punkt-8-ledd-1">utgiftsdekning.</article></article></li></ol></article></article><article class="legalArticle" data-lovdata-URL="SF/forskrift/2001-12-21-1523/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fagenhetens ansvar</span></h3><article class="legalP" id="kapittel-2-paragraf-3-ledd-1">Fagenheten har ansvaret for at den nødvendige sikkerhet blir opprettholdt, og at den domfelte gis et adekvat behandlingsmessig og materielt tilbud.</article></article><article class="legalArticle" data-lovdata-URL="SF/forskrift/2001-12-21-1523/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til den domfeltes boforhold</span></h3><article class="legalP" id="kapittel-2-paragraf-4-ledd-1">Helsedepartementet kan i forskrift fastsette krav til faglig og materiell standard ved institusjoner og boliger hvor den domfelte skal ha opphold.</article></article><article class="legalArticle" data-lovdata-URL="SF/forskrift/2001-12-21-1523/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avtalepartens varslingsplikt</span></h3><article class="legalP" id="kapittel-2-paragraf-5-ledd-1">Avtaleparten skal varsle fagenheten om påtakelige forandringer i den domfeltes tilstand og om andre forhold av betydning for sikkerheten og for den domfeltes velferd.</article></article><article class="legalArticle" data-lovdata-URL="SF/forskrift/2001-12-21-1523/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakeføring til fagenheten</span></h3><article class="legalP" id="kapittel-2-paragraf-6-ledd-1">Finner fagenheten at hensynet til sikkerheten eller til den domfelte tilsier det, skal den domfelte tilbakeføres til fagenheten, om nødvendig straks. Dersom dette medfører at avtaleparten må si opp ansatte, skal utgifter til lønn i oppsigelsestiden dekkes av fagenheten, med mindre tilbakeføringen skyldes avtalepartens forhold.</article></article><article class="legalArticle" data-lovdata-URL="SF/forskrift/2001-12-21-1523/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Oppsigelse</span></h3><article class="legalP" id="kapittel-2-paragraf-7-ledd-1">Avtalen kan sies opp av begge parter med tre måneders varsel hvis ikke annet er avtalt.</article></article><article class="legalArticle" data-lovdata-URL="SF/forskrift/2001-12-21-1523/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utgiftsdekning</span></h3><article class="legalP" id="kapittel-2-paragraf-8-ledd-1">Staten skal dekke avtalepartens utgifter til gjennomføring av tvungen omsorg. Helsedepartementet kan i forskrift gi nærmere regler om utgiftsdekningen.</article></article></section><section class="section" data-name="kap3" id="kapittel-3" data-lovdata-URL="SF/forskrift/2001-12-21-1523/KAPITTEL_3"><h2>Kapittel 3. Klage og endringsbegjæringer i forbindelse med opphold utenfor fagenheten</h2><article class="legalArticle" data-lovdata-URL="SF/forskrift/2001-12-21-1523/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Overprøving</span></h3><article class="legalP" id="kapittel-3-paragraf-1-ledd-1">Følgende avgjørelser regnes som enkeltvedtak:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">avgjørelse om at særreaksjonen skal utholdes utenfor fagenheten i medhold av avtale som nevnt i <a href="forskrift/2001-12-21-1523/kap2">kapittel 2</a>,</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">avgjørelse om at den domfelte skal tilbakeføres til fagenheten,</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">avgjørelse om hvilke tiltak som skal settes i verk under opphold utenfor fagenheten for å beskytte samfunnet mot faren for nye alvorlige lovbrudd og vesentlige endringer i dette.</article></article></li></ol></article><article class="legalP" id="kapittel-3-paragraf-1-ledd-2">Vedtak som nevnt i første ledd skal meddeles den domfelte, den domfeltes nærmeste, vergen og påtalemyndigheten, som kan påklage vedtaket til kontrollkommisjonen ved fagenheten.</article><article class="legalP" id="kapittel-3-paragraf-1-ledd-3">Vedtak om at særreaksjonen skal utholdes utenfor fagenheten og vedtak om lemping av sikkerhetstiltak settes ikke i verk før klagefristen er ute eller de klageberettigede har akseptert vedtaket. Klage over slike vedtak har oppsettende virkning.</article><article class="legalP" id="kapittel-3-paragraf-1-ledd-4">Kontrollkommisjonens vedtak i klagesak om at den domfelte skal tilbakeføres til fagenheten, kan bringes inn for retten etter reglene i <a href="lov/2005-06-17-90/kap36">tvisteloven kapittel 36</a> av den domfelte, den domfeltes nærmeste og vergen.</article><article class="changesToParent">Endret ved <a href="forskrift/2007-12-21-1607">forskrifter 21 des 2007 nr. 1607</a> (i kraft 1 jan 2008, jf endringsforskriften for overgangsregler), <a href="forskrift/2013-05-31-561">31 mai 2013 nr. 561</a> (i kraft 1 juli 2013).</article></article><article class="legalArticle" data-lovdata-URL="SF/forskrift/2001-12-21-1523/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Begjæring om endringer i gjennomføringen</span></h3><article class="legalP" id="kapittel-3-paragraf-2-ledd-1">De klageberettigede etter <a href="forskrift/2001-12-21-1523/§12">§ 12</a> annet ledd kan begjære slike endringer i gjennomføringen av særreaksjonen som nevnt i <a href="forskrift/2001-12-21-1523/§12">§ 12</a> første ledd. Er det tidligere gitt avslag på en slik begjæring etter klage til kontrollkommisjonen, kan ingen av de klageberettigede sette fram ny klage basert på de samme faktiske omstendigheter før seks måneder etter at det forrige vedtaket var endelig.</article></article></section><section class="section" data-name="kap4" id="kapittel-4" data-lovdata-URL="SF/forskrift/2001-12-21-1523/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="SF/forskrift/2001-12-21-1523/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2002.</article></article></section></main></body></html>