<!DOCTYPE html><html lang="no"><head><title>Forskrift om gebyr for overlasting</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1971-12-17-1</dd><dt class="dokid">DokumentID</dt><dd class="dokid">SF/forskrift/1971-12-17-1</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavd., Vegdirektoratet</li></ul></dd><dt class="publishedIn">Publisert i</dt><dd class="publishedIn">I 1971 s 1733, II 1971 s 1239</dd><dt class="dateInForce">I kraft fra</dt><dd class="dateInForce">1972-02-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-12-19-2046">forskrift/2019-12-19-2046</a> fra 2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§36a">lov/1965-06-18-4/§36a</a></li><li><a href="lov/1967-02-10/§28">lov/1967-02-10/§28</a></li></ul></dd><dt class="lastupdated">Rettet</dt><dd class="lastupdated">2022-02-08 (tegnsetting i lister tilpasset universell utforming, struktur)</dd><dt class="titleShort">Korttittel</dt><dd class="titleShort">Forskrift om overlastgebyr</dd><dt class="title">Tittel</dt><dd class="title">Forskrift om gebyr for overlasting</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Gitt ved kgl.res. 17. desember 1971 med hjemmel i <a href="lov/1965-06-18-4/§36a">vegtrafikkloven § 36 a</a> og <a href="lov/1967-02-10/§28">forvaltningsloven § 28</a> tredje ledd. <br /><strong>EØS-henvisninger:</strong> EØS-avtalen vedlegg XIII nr. 15a (direktiv <a href="eu/31996l0053">96/53/EF</a> senest endret ved direktiv (EU) <a href="eu/32015l0719">2015/719</a>). <br /><strong>Endret</strong> ved <a href="forskrift/1983-03-11-635">forskrifter 11 mars 1983 nr. 635</a>, <a href="forskrift/1983-12-09-1800">9 des 1983 nr. 1800</a>, <a href="forskrift/1984-01-16-209">16 jan 1984 nr. 209</a>, <a href="forskrift/1984-12-21-2329">21 des 1984 nr. 2329</a>, <a href="forskrift/1987-09-25-768">25 sep 1987 nr. 768</a>, <a href="forskrift/1990-08-10-639">10 aug 1990 nr. 639</a>, <a href="forskrift/1995-02-03-97">3 feb 1995 nr. 97</a>, <a href="forskrift/2002-12-13-1603">13 des 2002 nr. 1603</a>, <a href="forskrift/2003-02-28-238">28 feb 2003 nr. 238</a>, <a href="forskrift/2007-09-14-1057">14 sep 2007 nr. 1057</a>, <a href="forskrift/2014-06-20-796">20 juni 2014 nr. 796</a>, <a href="forskrift/2016-08-26-1000">26 aug 2016 nr. 1000</a>, <a href="forskrift/2017-09-14-1392">14 sep 2017 nr. 1392</a>, <a href="forskrift/2019-12-19-2046">19 des 2019 nr. 2046</a> (i kraft 1 jan 2020). <br /> <strong>Rettelser:</strong> 08.02.2022 (tegnsetting i lister tilpasset universell utforming, struktur)</dd><dt class="refid">RefID</dt><dd class="refid">forskrift/1971-12-17-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gebyr for overlasting</a><ul class="tocSubUl"><li><a href="#paragraf-1">§ 1. Gebyrplikten.</a></li><li><a href="#paragraf-2">§ 1a. Definisjonen av transportør</a></li><li><a href="#paragraf-3">§ 2. Gebyrberegningen.</a></li><li><a href="#paragraf-4">§ 3. Gebyr ved gjentakelse av overlasting.</a></li><li><a href="#paragraf-5">§ 4. Ileggelse og betaling av gebyr</a></li><li><a href="#paragraf-6">§ 4a. Erklæring om vekt ved transport av containere</a></li><li><a href="#paragraf-7">§ 5. Myndighet.</a></li><li><a href="#paragraf-8">§ 6. Veiing.</a></li><li><a href="#paragraf-9">§ 7. Klage til tingretten.</a></li><li><a href="#paragraf-10">§ 8. Forberedelse av klagebehandlingen.</a></li><li><a href="#paragraf-11">§ 9. Frafallelse av gebyr.</a></li><li><a href="#paragraf-12">§ 10. Hvilken tingrett som er kompetent.</a></li><li><a href="#paragraf-13">§ 11. Klagebehandlingen i tingretten.</a></li><li><a href="#paragraf-14">§ 12. Utfyllende bestemmelser.</a></li><li><a href="#paragraf-15">§ 13. Ikrafttreden.</a></li></ul></li></ul></dd></dl></header><main class="documentBody" data-lovdata-URL="SF/forskrift/1971-12-17-1" id="dokument"><h1>Forskrift om gebyr for overlasting</h1><article class="legalArticle" data-lovdata-URL="SF/forskrift/1971-12-17-1/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gebyrplikten.</span></h2><article class="legalP" id="paragraf-1-ledd-1">For kjøretøy med tillatt totalvekt over 3&#xa0;500 kg som på offentlig veg har vært brukt til overtredelse av bestemmelser om last av aksel/akselkombinasjon eller totalvekt, skal det betales gebyr etter reglene i <a href="forskrift/1971-12-17-1/§2">§ 2</a>. Hvem som ilegges gebyr reguleres i <a href="forskrift/1971-12-17-1/§4">§ 4</a>.</article><article class="legalP" id="paragraf-1-ledd-2">Tillatt belastning for aksel/akselkombinasjon eller totalvekt etter denne forskriften er<ol class="defaultList" type="1"><li data-name="1." value="1"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">det som kjøretøyet er tillatt for etter vognkortet. For uregistrerte kjøretøy gjelder fabrikantgaranti.</article></article></li><li data-name="2." value="2"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">det som vegen er tillatt for etter gjeldende veglister, jf. <a href="forskrift/1990-01-25-92/§5-3">forskrift om bruk av kjøretøy § 5-3</a> nr. 2, jf. likevel nærmere bestemmelser om tillatt belastning fra aksel/akselkombinasjon og totalvekt i <a href="forskrift/1990-01-25-92/§5-4">forskrift om bruk av kjøretøy § 5-4</a> nr. 1, 2 og 3, <a href="forskrift/1990-01-25-92/§5-5">§ 5-5</a> og <a href="forskrift/1990-01-25-92/§5-13">§ 5-13</a>.</article></article></li><li data-name="3." value="3"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">det som vegen er tillatt for etter oppsatt forbudsskilt.</article></article></li><li data-name="4." value="4"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">det som vegen er tillatt for etter forskrift eller dispensasjon gitt med hjemmel i <a href="forskrift/1990-01-25-92/§5-14">forskrift om bruk av kjøretøy § 5-14</a>.</article></article></li><li data-name="5." value="5"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">det som fremgår av dispensasjon gitt med hjemmel i <a href="forskrift/1990-01-25-92/§5-8">forskrift om bruk av kjøretøy § 5-8</a> til <a href="forskrift/1990-01-25-92/§5-10">§ 5-10</a>, unntak i enkelttilfelle gitt med hjemmel i <a href="forskrift/1990-01-25-92/§5-15">§ 5-15</a> nr. 4 eller generelt unntak gitt med hjemmel i <a href="forskrift/1990-01-25-92/§6-2">§ 6-2</a>.</article></article></li><li data-name="6." value="6"><article class="listArticle" id="paragraf-1-ledd-2-punkt-6"><article class="legalP" id="paragraf-1-ledd-2-punkt-6-ledd-1">som tillatt totalvekt regnes også summen av tillatt last av aksel/akselkombinasjon for kjøretøy/vogntog.</article></article></li></ol></article><article class="legalP" id="paragraf-1-ledd-3">De laveste tillatte vekter som forekommer av punktene 1-6 legges til grunn ved gebyrberegningen. Der det er gitt dispensasjon med hjemmel i <a href="forskrift/1990-01-25-92/§5-8">forskrift om bruk av kjøretøy § 5-8</a> til <a href="forskrift/1990-01-25-92/§5-10">§ 5-10</a>, <a href="forskrift/1990-01-25-92/§5-14">§ 5-14</a> eller unntak med hjemmel i <a href="forskrift/1990-01-25-92/§5-15">§ 5-15</a> nr. 4 eller <a href="forskrift/1990-01-25-92/§6-2">§ 6-2</a> annet ledd, skal disse vektene legges til grunn.</article><article class="legalP" id="paragraf-1-ledd-4">Gebyrplikt etter forskriften her er ikke til hinder for strafferettslige reaksjoner.</article><article class="changesToParent">Endret ved <a href="forskrift/1995-02-03-97">forskrifter 3 feb 1995 nr. 97</a>, <a href="forskrift/2014-06-20-796">20 juni 2014 nr. 796</a> (i kraft 1 sep 2014), <a href="forskrift/2016-08-26-1000">26 aug 2016 nr. 1000</a> (i kraft 1 sep 2016), <a href="forskrift/2017-09-14-1392">14 sep 2017 nr. 1392</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1971-12-17-1/§1a" data-name="§1a" id="paragraf-2"><h2 class="legalArticleHeader"><span class="legalArticleValue">§ 1a</span>. <span class="legalArticleTitle">Definisjonen av transportør</span></h2><article class="legalP" id="paragraf-2-ledd-1">Med transportør menes i denne forskriften en fysisk eller juridisk person som benytter kjøretøyet som dets eier, eller har rett til å benytte kjøretøyet av dets eier, og som gjennomfører transporten enten det skjer i henhold til kontrakt eller ikke. Der sjåføren opptrer som ansatt i et transportforetak, er det transportforetaket som anses som transportør.</article><article class="changesToParent">Tilføyd ved <a href="forskrift/2017-09-14-1392">forskrift 14 sep 2017 nr. 1392</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1971-12-17-1/§2" data-name="§2" id="paragraf-3"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrberegningen.</span></h2><article class="legalP" id="paragraf-3-ledd-1">For hver enkelt aksel/akselkombinasjonslast som er konstatert ved veiing, avrundes overlasten til nærmeste 100 kg.<ol class="defaultList" type="1"><li data-name="1." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Aksellastgebyr:</article><article class="legalP" id="paragraf-3-ledd-1-punkt-1-ledd-2">For 11,5 tonns drivaksellast fratrekkes 200 kg. For hver foraksellast på motorvogn fratrekkes 500 kg. For last av andre aksel/akselkombinasjoner fratrekkes 1000 kg. Av den gjenstående overlast beregnes gebyr særskilt for hver aksellast/akselkombinasjonslast etter gebyrsatser fastsatt av Samferdselsdepartementet.</article></article></li><li data-name="2." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Totalvektgebyr:</article><article class="legalP" id="paragraf-3-ledd-1-punkt-2-ledd-2">For vogntog og enkeltkjøretøyer der vekten overskrider den tillatte totalvekt som er angitt i <a href="forskrift/1971-12-17-1/§1">§ 1</a>. pkt. 1-6, summeres de avrundede veieresultatene for hver enkelt aksel/akselkombinasjon, jf. <a href="forskrift/1971-12-17-1/§2">§ 2</a> første ledd. For enkeltkjøretøy brukes totalvekttabellen bare når kjøretøyet skal ha brukstillatelse.</article><article class="legalP" id="paragraf-3-ledd-1-punkt-2-ledd-3">Fra summen av de avrundede veieresultatene fratrekkes følgende: <table><tbody><tr><td data-text-align="left" data-vertical-align="top">- Enkeltkjøretøy (også som del av vogntog) med tillatt totalvekt til og med 7.500 kg:</td><td data-text-align="right" data-vertical-align="top">500 kg</td></tr><tr><td data-text-align="left" data-vertical-align="top">- Enkeltkjøretøy (også som del av vogntog) med tillatt totalvekt over 7.500 kg:</td><td data-text-align="right" data-vertical-align="top">1.000 kg</td></tr><tr><td data-text-align="left" data-vertical-align="top">- Vogntog med samlet tillatt totalvekt til og med 15.000 kg:</td><td data-text-align="right" data-vertical-align="top">1.000 kg</td></tr><tr><td data-text-align="left" data-vertical-align="top">- Vogntog med samlet tillatt totalvekt over 15.000 kg:</td><td data-text-align="right" data-vertical-align="top">2.000 kg</td></tr></tbody></table></article></article></li></ol></article><article class="legalP" id="paragraf-3-ledd-2">Av den gjenstående overlast beregnes gebyr etter satser fastsatt av Samferdselsdepartementet.</article><article class="legalP" id="paragraf-3-ledd-3">Det høyeste gebyr som framkommer av beregningsmåtene i nr. 1 eller nr. 2 ilegges.</article><article class="changesToParent">Endret ved <a href="forskrift/1995-02-03-97">forskrifter 3 feb 1995 nr. 97</a>, <a href="forskrift/2014-06-20-796">20 juni 2014 nr. 796</a> (i kraft 1 sep 2014).</article></article><article class="legalArticle" data-lovdata-URL="SF/forskrift/1971-12-17-1/§3" data-name="§3" id="paragraf-4"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr ved gjentakelse av overlasting.</span></h2><article class="legalP" id="paragraf-4-ledd-1">Det regnes som nytt overlastingstilfelle dersom kjøretøyet blir kjørt videre etter at gebyrpliktig overlast er konstatert, så lenge overlasten ikke er fjernet eller kontrollmyndigheten ikke har gitt skriftlig tillatelse til å fortsette kjøringen.</article></article><article class="legalArticle" data-lovdata-URL="SF/forskrift/1971-12-17-1/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ileggelse og betaling av gebyr</span></h2><article class="legalP" id="paragraf-5-ledd-1">Overlastgebyr ilegges transportøren.</article><article class="legalP" id="paragraf-5-ledd-2">Hele eller deler av overlastgebyret ilegges avsenderen av containeren ved transport av containere der vekten overstiger det som er angitt i erklæringen etter <a href="forskrift/1971-12-17-1/§4a">§ 4a</a> og containeren er plombert eller på annen måte har vært låst under hele transporten. Dette gebyret skal beregnes ut fra avviket mellom containerens angitte og aktuelle vekt.</article><article class="legalP" id="paragraf-5-ledd-3">Overlastgebyr skal betales innen 3 uker fra det tidspunkt da underretning om ileggelsen er sendt til den gebyrlagte. Oversittes fristen, kan gebyret innkreves i samsvar med <a href="lov/1965-06-18-4/§38">vegtrafikkloven § 38</a>.</article><article class="legalP" id="paragraf-5-ledd-4">For utenlandsk kjøretøy skal overlastgebyret være betalt eller garantert for av en godkjent garantist før kjøretøyet forlater kontrollstedet, jf. <a href="forskrift/1971-12-17-1/§5">§ 5</a>.</article><article class="changesToParent">Endret ved <a href="forskrift/2016-08-26-1000">forskrifter 26 aug 2016 nr. 1000</a> (i kraft 1 sep 2016), <a href="forskrift/2017-09-14-1392">14 sep 2017 nr. 1392</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1971-12-17-1/§4a" data-name="§4a" id="paragraf-6"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Erklæring om vekt ved transport av containere</span></h2><article class="legalP" id="paragraf-6-ledd-1">Avsenderen av en container skal utstede en erklæring til transportøren som tydelig angir følgende:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Avsenderens navn, adresse og signatur</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Containerens vekt inkludert last.</article></article></li></ol></article><article class="legalP" id="paragraf-6-ledd-2">Erklæringen skal følge containeren og kan fremgå av fraktbrev eller annen dokumentasjon som følger transporten. Elektronisk versjon av erklæringen, utformet på en måte som er likeverdig med papirdokumentasjon, godtas.</article><article class="changesToParent">Tilføyd ved <a href="forskrift/2017-09-14-1392">forskrift 14 sep 2017 nr. 1392</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1971-12-17-1/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Myndighet.</span></h2><article class="legalP" id="paragraf-7-ledd-1">Statens vegvesen og politiet har myndighet til å foreta vektkontroll og treffe vedtak om å ta kjøretøy påtruffet med last som medfører gebyrplikt, i forvaring for eierens regning og risiko eller forby bruk av det inntil gebyr er betalt eller sikkerhet stilt. Vegdirektoratet kan gi slik myndighet også til andre.</article><article class="legalP" id="paragraf-7-ledd-2">Statens vegvesen har myndighet til å ilegge overlastgebyr. Når praktiske hensyn tilsier det, kan Vegdirektoratet overlate til dem som har myndighet etter første ledd, å ilegge gebyr. Gebyr kan ilegges på stedet.</article><article class="legalP" id="paragraf-7-ledd-3">Statens Innkrevingssentral har myndighet til å innkreve overlastgebyr.</article><article class="changesToParent">Endret ved <a href="forskrift/1995-02-03-97">forskrifter 3 feb 1995 nr. 97</a>, <a href="forskrift/2003-02-28-238">28 feb 2003 nr. 238</a>, <a href="forskrift/2016-08-26-1000">26 aug 2016 nr. 1000</a> (i kraft 1 sep 2016), <a href="forskrift/2019-12-19-2046">19 des 2019 nr. 2046</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1971-12-17-1/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Veiing.</span></h2><article class="legalP" id="paragraf-8-ledd-1">Myndighet som nevnt i <a href="forskrift/1971-12-17-1/§5">§ 5</a> første ledd, kan gi pålegg om at kjøretøy skal kjøres til anvist veiested.</article><article class="legalP" id="paragraf-8-ledd-2">Gebyrberegningen skal så vidt mulig skje på grunnlag av veiing av de enkelte aksel-/boggi-/trippelboggilaster på vekt som er justert for bruk i handel og vandel.</article><article class="legalP" id="paragraf-8-ledd-3">Når det finnes uforsvarlig eller urimelig å beordre kjøretøyet kjørt til slik vekt som nevnt i annet ledd, kan gebyr beregnes på grunnlag av veiing med vekt som er justert for fastsettelse av kjøretøyers hjullast. Veiingen må da foretas i samsvar med de regler som Justervesenet har fastsatt eller godkjent for vedkommende vekttype.</article><article class="legalP" id="paragraf-8-ledd-4">Beregning av gebyr kan også skje på grunnlag av veiing som allerede er foretatt for annet formål.</article><article class="legalP" id="paragraf-8-ledd-5">Har vedkommende myndighet fått kjennskap til kjøring med gebyrpliktig overlast og lasten er lesset av eller veiing av annen årsak vil være vanskelig å gjennomføre, beregnes gebyr på grunnlag av kjøretøyets egenvekt og lastens vekt.</article><article class="changesToParent">Endret ved <a href="forskrift/2016-08-26-1000">forskrift 26 aug 2016 nr. 1000</a> (i kraft 1 sep 2016).</article></article><article class="legalArticle" data-lovdata-URL="SF/forskrift/1971-12-17-1/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage til tingretten.</span></h2><article class="legalP" id="paragraf-9-ledd-1">Klage til tingretten over ileggelse av overlastingsgebyr må framsettes skriftlig for Statens vegvesen av kjøretøyets eier eller av en som er ansvarlig for gebyrbeløpet. Fristen for å klage er 3 uker regnet fra det tidspunkt da underretning om ileggelsen er kommet fram. <a href="lov/1967-02-10/§29">Forvaltningsloven § 29</a> og <a href="lov/1967-02-10/§30">§ 30</a> får tilsvarende anvendelse.</article><article class="legalP" id="paragraf-9-ledd-2">I klagen skal angis de grunner som klagen støtter seg til, og eventuelle bevis som påberopes. For øvrig gjelder <a href="lov/1967-02-10/§32">forvaltningsloven § 32</a>.</article><article class="changesToParent">Endret ved <a href="forskrift/2002-12-13-1603">forskrifter 13 des 2002 nr. 1603</a> (i kraft 1 jan 2003), <a href="forskrift/2003-02-28-238">28 feb 2003 nr. 238</a>, <a href="forskrift/2019-12-19-2046">19 des 2019 nr. 2046</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1971-12-17-1/§8" data-name="§8" id="paragraf-10"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forberedelse av klagebehandlingen.</span></h2><article class="legalP" id="paragraf-10-ledd-1">Statens vegvesen forbereder klagebehandlingen og innhenter mulige opplysninger som kan være av betydning for saken. Dersom Statens vegvesen ikke finner grunn til å endre det påklagede vedtak, sender det saken snarest mulig til tingretten.</article><article class="legalP" id="paragraf-10-ledd-2">Klagen har ikke oppsettende virkning med mindre Statens vegvesen eller tingretten beslutter at inndrivning av gebyret helt eller delvis skal utsettes til klagen er avgjort. Det kan sette vilkår for slik utsettelse.</article><article class="changesToParent">Endret ved <a href="forskrift/2002-12-13-1603">forskrifter 13 des 2002 nr. 1603</a> (i kraft 1 jan 2003), <a href="forskrift/2003-02-28-238">28 feb 2003 nr. 238</a>, <a href="forskrift/2019-12-19-2046">19 des 2019 nr. 2046</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1971-12-17-1/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Frafallelse av gebyr.</span></h2><article class="legalP" id="paragraf-11-ledd-1">I særlige tilfeller kan Statens vegvesen unnlate å ilegge gebyr eller frafalle ilagt gebyr. Søknad om dette kan sendes enten sammen med eller uavhengig av klage til tingretten over ileggelse av gebyr. Statens vegvesen skal i forbindelse med klage til tingretten vurdere spørsmålet om å frafalle gebyr.</article><article class="legalP" id="paragraf-11-ledd-2">For Statens vegvesens avgjørelse av en søknad som nevnt i første ledd, gjelder forvaltningslovens regler. Avgjørelsen kan påklages til Vegdirektoratet.</article><article class="changesToParent">Endret ved <a href="forskrift/2002-12-13-1603">forskrifter 13 des 2002 nr. 1603</a> (i kraft 1 jan 2003), <a href="forskrift/2003-02-28-238">28 feb 2003 nr. 238</a>, <a href="forskrift/2019-12-19-2046">19 des 2019 nr. 2046</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1971-12-17-1/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Hvilken tingrett som er kompetent.</span></h2><article class="legalP" id="paragraf-12-ledd-1">Statens vegvesen sender saken til tingretten på det sted der den betalingspliktige bor eller oppholder seg, der overtredelsen fant sted eller der opplysningene i saken for øvrig lettest kan skaffes til veie.</article><article class="legalP" id="paragraf-12-ledd-2">Den tingrett som har fått saken oversendt fra Statens vegvesen, behandler saken, med mindre dommeren av særlige grunner finner det nødvendig å henvise den til behandling ved annen tingrett hvor det er verneting for saken.</article><article class="changesToParent">Endret ved <a href="forskrift/2002-12-13-1603">forskrifter 13 des 2002 nr. 1603</a> (i kraft 1 jan 2003), <a href="forskrift/2003-02-28-238">28 feb 2003 nr. 238</a>, <a href="forskrift/2019-12-19-2046">19 des 2019 nr. 2046</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1971-12-17-1/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klagebehandlingen i tingretten.</span></h2><article class="legalP" id="paragraf-13-ledd-1">Klageren innkalles til rettsmøte til behandling av klagen ved forkynning av stevning. Klagen kan dog avgjøres uten at det holdes noe slikt rettsmøte, såframt retten finner det ubetenkelig. Det er ikke nødvendig å innkalle klageren til rettsmøte hvor det bare skal avsies kjennelse. Dersom klageren eller vitner innkalles til rettsmøte, skal også Statens vegvesen varsles.</article><article class="legalP" id="paragraf-13-ledd-2">Retten kan beslutte å innhente de bevis den anser hensiktsmessig. Den kan gi politiet pålegg og begjære rettergangsskritt foretatt ved andre retter.</article><article class="legalP" id="paragraf-13-ledd-3">Under rettsmøte til behandling av klagen plikter enhver å møte og forklare seg som vitne for tingretten og framlegge dokumenter etter de regler som gjelder for hovedforhandlingen i straffesaker ved tingrett. Protokollasjon foretas etter reglene for hovedforhandling.</article><article class="legalP" id="paragraf-13-ledd-4">Uteblir klageren uten at det er opplyst eller sannsynlig at han har gyldig fravær, kan klagen avgjøres på grunnlag av sakens øvrige opplysninger.</article><article class="legalP" id="paragraf-13-ledd-5">I tilfelle hvor det er begjært oppfriskning for oversitting av klagefristen, jf. <a href="lov/1965-06-18-4/§31a">vegtrafikkloven § 31a</a> fjerde ledd annet punktum, kan tingretten samtidig avgjøre selve saken.</article><article class="legalP" id="paragraf-13-ledd-6">For øvrig gjelder straffeprosesslovens regler, herunder reglene i kap. 30 om sakskostnader så langt de passer, jfr. også <a href="lov/1965-06-18-4/§31a">vegtrafikklovens § 31 a</a>, fjerde ledd. Reglene i <a href="lov/1981-05-22-25/kap9">straffeprosessloven kap. 9</a> om offentlig forsvarer gjelder ikke.</article><article class="changesToParent">Endret ved <a href="forskrift/2002-12-13-1603">forskrifter 13 des 2002 nr. 1603</a> (i kraft 1 jan 2003), <a href="forskrift/2003-02-28-238">28 feb 2003 nr. 238</a>, <a href="forskrift/2007-09-14-1057">14 sep 2007 nr. 1057</a> (i kraft 1 jan 2008), <a href="forskrift/2019-12-19-2046">19 des 2019 nr. 2046</a> (i kraft 1 jan 2020).</article></article><article class="legalArticle" data-lovdata-URL="SF/forskrift/1971-12-17-1/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende bestemmelser.</span></h2><article class="legalP" id="paragraf-14-ledd-1">Vegdirektoratet kan gi nærmere bestemmelser til gjennomføring av disse forskrifter.</article></article><article class="legalArticle" data-lovdata-URL="SF/forskrift/1971-12-17-1/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden.</span></h2><article class="legalP" id="paragraf-15-ledd-1">Denne forskrift trer i kraft fra og med 1. februar 1972.</article></article></main></body></html>