<!DOCTYPE html><html lang="no"><head><title>Forskrift om kapitalkrav for utenlandske skadeforsikringsselskaper med filial i Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1989-11-21-1172</dd><dt class="dokid">DokumentID</dt><dd class="dokid">SF/forskrift/1989-11-21-1172</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Økonomiavd.</li></ul></dd><dt class="publishedIn">Publisert i</dt><dd class="publishedIn">I 1989 998</dd><dt class="dateInForce">I kraft fra</dt><dd class="dateInForce">1989-11-21</dd><dt class="lastChangeInForce">Ikrafttredelse av siste endring</dt><dd class="lastChangeInForce">2009-12-21</dd><dt class="lastChangedBy">Sist endret ved</dt><dd class="lastChangedBy"><a href="forskrift/2009-12-18-1726">forskrift/2009-12-18-1726</a> fra 2009-12-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1988-06-10-39/§12-4">lov/1988-06-10-39/§12-4</a></li><li><a href="lov/2005-06-10-44/§17-2">lov/2005-06-10-44/§17-2</a></li><li><a href="lov/2015-04-10-17/§23-2">lov/2015-04-10-17/§23-2</a></li></ul></dd><dt class="titleShort">Korttittel</dt><dd class="titleShort">Forskr. om kapitalkrav, utenl. skadeforsikring</dd><dt class="title">Tittel</dt><dd class="title">Forskrift om kapitalkrav for utenlandske skadeforsikringsselskaper med filial i Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. november 1989 med hjemmel i <a href="lov/1988-06-10-39">lov 10. juni 1988 nr. 39</a> om forsikringsvirksomhet <a href="lov/1988-06-10-39/§12-4">§ 12-4</a>. <br /><strong>Endret</strong> ved <a href="forskrift/1993-12-28-1258">forskrifter 28 des 1993 nr. 1258</a>, <a href="forskrift/1995-09-22-829">22 sep 1995 nr. 829</a> jfr. Rdir <a href="eu/31992l0049*">92/49/EØF</a>, <a href="forskrift/1998-02-04-114">4 feb 1998 nr. 114</a>, <a href="forskrift/2009-12-18-1726">18 des 2009 nr. 1726</a>.</dd><dt class="refid">RefID</dt><dd class="refid">forskrift/1989-11-21-1172</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kapitalkrav for utenlandske skadeforsikringsselskaper med filial i Norge</a><ul class="tocSubUl"><li><a href="#paragraf-1">§ 1. Krav til filialenes kapital</a></li><li><a href="#paragraf-2">§ 2. Minste kapital</a></li><li><a href="#paragraf-3">§ 3. Garanti</a></li><li><a href="#paragraf-4">§ 4. Uttalelse fra revisor</a></li><li><a href="#paragraf-5">§ 5. Kapitalforvaltning</a></li><li><a href="#paragraf-6">§ 6. Frigivelse av kapital og opphør av garanti</a></li><li><a href="#paragraf-7">§ 7. Avvikling av filial</a></li><li><a href="#paragraf-8">§ 8. Unntak for filial av selskap med hovedsete i en annen stat innenfor Det europeiske økonomiske samarbeidsområde</a></li></ul></li></ul></dd></dl></header><main class="documentBody" data-lovdata-URL="SF/forskrift/1989-11-21-1172" id="dokument"><h1>Forskrift om kapitalkrav for utenlandske skadeforsikringsselskaper med filial i Norge</h1><article class="legalArticle" data-lovdata-URL="SF/forskrift/1989-11-21-1172/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav til filialenes kapital</span></h2><article class="legalP" id="paragraf-1-ledd-1">Utenlandsk skadeforsikringsselskap med filial i Norge skal ha en kapital her i riket som beregnes på grunnlag av selskapets portefølje i Norge ved utløpet av hvert regnskapsår. Kapitalen skal oppfylle kravet til forsikringstekniske avsetninger m.v. for norske skadeforsikringsselskaper, jf. lovens § 8-6 med forskrifter, og kravene til solvensmargin og solvensmarginkapital for norske skadeforsikringsselskaper jf. lovens § 7-3 femte ledd med forskrifter.</article><article class="legalP" id="paragraf-1-ledd-2">For selskaper som omfattes av denne forskrift gjelder artikkel 26 og 28 i Rådsdirektiv av 24. juli 1973 om samordning av lover og forskrifter om adgang til å starte og utøve virksomhet innen direkte forsikring med unntak av livsforsikring (Rdir. <a href="eu/31973l0239*">73/239/EØF</a>).</article><article class="changesToParent">Endret <a href="forskrift/1998-02-04-114">4 feb 1998 nr. 114</a> (i kraft 4 mars 1998).</article></article><article class="legalArticle" data-lovdata-URL="SF/forskrift/1989-11-21-1172/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minste kapital</span></h2><article class="legalP" id="paragraf-2-ledd-1">Kapitalen som nevnt i § 1 første ledd kan ikke være lavere enn de beløp som tilsvarer minstekravene til egenkapital for norske skadeforsikringsselskaper som er fastsatt med hjemmel i lovens § 7-3 annet ledd bokstav a.</article><article class="changesToParent">Endret <a href="forskrift/1998-02-04-114">4 feb 1998 nr. 114</a> (i kraft 4 mars 1998).</article></article><article class="legalArticle" data-lovdata-URL="SF/forskrift/1989-11-21-1172/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Garanti</span></h2><article class="legalP" id="paragraf-3-ledd-1">Inntil halvparten av den kapital som kreves etter denne forskrift, kan erstattes av bank- eller forsikringsgaranti stillet overfor og godkjent av Finanstilsynet dersom garantien:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">er utstedt av bank eller kredittforsikringsselskap som ikke tilhører det konsern filialen inngår i</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">er undergitt norsk rett</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">kan gjøres gjeldende ved påkrav</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">tvist om dekning i garantien kan avgjøres ved søksmål her i riket.</article></article></li></ol></article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/1989-11-21-1172/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Uttalelse fra revisor</span></h2><article class="legalP" id="paragraf-4-ledd-1">Filialens revisor skal ved utløpet av hvert år avgi uttalelse til Finanstilsynet om kapitalkravet er tilfredsstillet, jf <a href="forskrift/1989-11-21-1172/§1">§§ 1</a> til 3.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/1989-11-21-1172/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kapitalforvaltning</span></h2><article class="legalP" id="paragraf-5-ledd-1">Selskapet skal forvalte den kapital som selskapet i henhold til <a href="forskrift/1989-11-21-1172/§1">§§ 1</a> og <a href="forskrift/1989-11-21-1172/§2">2</a> skal ha her i riket i samsvar med bestemmelsene som gjelder for norske forsikringsselskap, jf. <a href="lov/2005-06-10-44/§7-2">forsikringsvirksomhetsloven §§ 7-2</a>, <a href="lov/2005-06-10-44/§7-4">7-4</a> med forskrifter samt <a href="lov/1988-06-10-40">lov 10. juni 1988 nr. 40</a> om finansieringsvirksomhet og finansinstitusjoner <a href="lov/1988-06-10-40/§2-10">§ 2-10</a> med forskrift.</article></article><article class="legalArticle" data-lovdata-URL="SF/forskrift/1989-11-21-1172/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Frigivelse av kapital og opphør av garanti</span></h2><article class="legalP" id="paragraf-6-ledd-1">Kapitalen kan bare tas ut av riket med Finanstilsynets godkjenning.</article><article class="legalP" id="paragraf-6-ledd-2">Garanti etter <a href="forskrift/1989-11-21-1172/§3">§ 3</a> kan først opphøre ett år etter utløpet av det kalenderår filialen måtte bli nedlagt, eller med Finanstilsynets godkjenning.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/1989-11-21-1172/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avvikling av filial</span></h2><article class="legalP" id="paragraf-7-ledd-1">Dersom det ikke er tilstrekkelig kapital her i riket, skal det tilføres kapital slik at kravet tilfredsstilles innen en frist på fire uker eller en annen frist som fastsettes av Finanstilsynet.</article><article class="legalP" id="paragraf-7-ledd-2">Dersom det manglende beløp ikke blir innbetalt innen fristens utløp, skal filialen nedlegges. Det skal utarbeides en plan for avviklingen. Planen skal godkjennes av Finanstilsynet. Er planen ikke utarbeidet innen en frist på fire uker fra utløpet av den frist som er fastsatt i første ledd, gir Finanstilsynet regler for avviklingen.</article><article class="changesToParent">Endret ved <a href="forskrift/2009-12-18-1726">forskrift 18 des 2009 nr. 1726</a> (i kraft 21 des 2009).</article></article><article class="legalArticle" data-lovdata-URL="SF/forskrift/1989-11-21-1172/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak for filial av selskap med hovedsete i en annen stat innenfor Det europeiske økonomiske samarbeidsområde</span></h2><article class="legalP" id="paragraf-8-ledd-1">Bestemmelsene i denne forskriften gjelder ikke for filial for forsikringsselskap som har sitt hovedsete i en annen stat innenfor Det europeiske økonomiske samarbeidsområde.</article><article class="changesToParent">Endret ved <a href="forskrift/1995-09-22-829">forskrift 22 sep 1995 nr 829</a>.</article></article></main></body></html>