<!DOCTYPE html><html lang="no"><head><title>Forskrift om regulering av sel på norskekysten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-22-1745</dd><dt class="dokid">DokumentID</dt><dd class="dokid">SF/forskrift/2009-12-22-1745</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeri- og havbruksavd.</li></ul></dd><dt class="publishedIn">Publisert i</dt><dd class="publishedIn">I 2009 hefte 14</dd><dt class="dateInForce">I kraft fra</dt><dd class="dateInForce">2010-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-11-28</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-11-28-1593">forskrift/2019-11-28-1593</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1996-05-06-414">forskrift/1996-05-06-414</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§8a">lov/2008-06-06-37/§8a</a></li><li><a href="lov/2008-06-06-37/§16">lov/2008-06-06-37/§16</a></li><li><a href="lov/2008-06-06-37/§18">lov/2008-06-06-37/§18</a></li><li><a href="lov/2008-06-06-37/§22">lov/2008-06-06-37/§22</a></li><li><a href="lov/2008-06-06-37/§36">lov/2008-06-06-37/§36</a></li></ul></dd><dt class="dateOfPublication">Kunngjort</dt><dd class="dateOfPublication">2010-01-05 16:15</dd><dt class="titleShort">Korttittel</dt><dd class="titleShort">Forskrift om regulering av sel på norskekysten</dd><dt class="title">Tittel</dt><dd class="title">Forskrift om regulering av sel på norskekysten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet (nå Nærings- og fiskeridepartementet) 22. desember 2009 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§8a">§ 8a</a>, <a href="lov/2008-06-06-37/§16">§ 16</a>, <a href="lov/2008-06-06-37/§18">§ 18</a>, <a href="lov/2008-06-06-37/§22">§ 22</a> og <a href="lov/2008-06-06-37/§36">§ 36</a>. <br /><strong>Endret</strong> ved <a href="forskrift/2013-12-23-1691">forskrifter 23 des 2013 nr. 1691</a>, <a href="forskrift/2019-11-28-1593">28 nov 2019 nr. 1593</a>.</dd><dt class="refid">RefID</dt><dd class="refid">forskrift/2009-12-22-1745</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av sel på norskekysten</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Fangstområde</a></li><li><a href="#paragraf-3">§ 3. Saklig virkeområde</a></li><li><a href="#paragraf-4">§ 4. Jaktforbud</a></li><li><a href="#paragraf-5">§ 5. Totalkvoter</a></li><li><a href="#paragraf-6">§ 6. Adgang til å drive seljakt etter særskilt tillatelse</a></li><li><a href="#paragraf-7">§ 7. Særskilt om utlendingers adgang til å drive seljakt</a></li><li><a href="#paragraf-8">§ 8. Søknad</a></li><li><a href="#paragraf-9">§ 9. Meldeplikt ved avliving av sel og plikt til å undersøke om det er kvote igjen</a></li><li><a href="#paragraf-10">§ 10. Stopp i jakten</a></li><li><a href="#paragraf-11">§ 11. Unntak fra jaktforbud</a></li><li><a href="#paragraf-12">§ 12. Avlivningsmåte</a></li><li><a href="#paragraf-13">§ 13. Rapporteringsplikt</a></li><li><a href="#paragraf-14">§ 14. Reguleringsfullmakt</a></li><li><a href="#paragraf-15">§ 15. Straff</a></li><li><a href="#paragraf-16">§ 16. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-12-22-1745" id="dokument"><h1>Forskrift om regulering av sel på norskekysten</h1><article class="legalArticle" data-lovdata-URL="SF/forskrift/2009-12-22-1745/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forvaltningen av sel på norskekysten er å sikre livskraftige selbestander. Innenfor denne rammen kan selene beskattes som en fornybar ressurs, og bestandene reguleres ut fra økologiske og samfunnsmessige hensyn.</article></article><article class="legalArticle" data-lovdata-URL="SF/forskrift/2009-12-22-1745/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fangstområde</span></h2><article class="legalP" id="paragraf-2-ledd-1">Forskriften gjelder for norske og utenlandske statsborgere i Norges indre farvann og sjøterritorium.</article></article><article class="legalArticle" data-lovdata-URL="SF/forskrift/2009-12-22-1745/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Saklig virkeområde</span></h2><article class="legalP" id="paragraf-3-ledd-1">Forskriften gjelder for sel av alle arter.</article></article><article class="legalArticle" data-lovdata-URL="SF/forskrift/2009-12-22-1745/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Jaktforbud</span></h2><article class="legalP" id="paragraf-4-ledd-1">Det er forbudt å fange, jage, drepe eller skade sel.</article></article><article class="legalArticle" data-lovdata-URL="SF/forskrift/2009-12-22-1745/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Totalkvoter</span></h2><article class="legalP" id="paragraf-5-ledd-1">Fiskeridirektoratet kan fastsette årlige kvoter for havert og steinkobbe i områder hvor bestandene defineres som jaktbare.</article><article class="legalP" id="paragraf-5-ledd-2">Fiskeridirektoratet kan bestemme at det skal være tillatt å drive jakt på ringsel og grønlandssel.</article></article><article class="legalArticle" data-lovdata-URL="SF/forskrift/2009-12-22-1745/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Adgang til å drive seljakt etter særskilt tillatelse</span></h2><article class="legalP" id="paragraf-6-ledd-1">Uten hensyn til forbudet i <a href="forskrift/2009-12-22-1745/§4">§ 4</a> kan fylkeskommunen i det området hvor jakt skal foregå, etter søknad gi tillatelse til seljakt innenfor en totalkvote. Tillatelsen skal gis til bestemt person for et bestemt område. Tillatelse skal ikke gis i kaste- og dieperioder. For øvrig kommer § 32 første og annet punktum i <a href="lov/1981-05-29-38">lov 29. mai 1981 nr. 38</a> om viltet til anvendelse.</article><article class="legalP" id="paragraf-6-ledd-2">For havert kan det i områdene sør for Stad gis jakttillatelse i perioden 1. februar-30. september og i områdene nord for Stad i perioden 2. januar-15. september.</article><article class="legalP" id="paragraf-6-ledd-3">For steinkobbe kan jakttillatelse gis i perioden 2. januar-30. april og 1. august-30. september.</article><article class="legalP" id="paragraf-6-ledd-4">For ringsel og grønlandssel kan tillatelse bare gis i perioden 2. januar-30. september.</article><article class="legalP" id="paragraf-6-ledd-5">Søker må ha avlagt skytterprøve for storviltjegere før tillatelse kan gis.</article><article class="legalP" id="paragraf-6-ledd-6">Fylkeskommunen kan fastsette maksimalkvoter per jeger innenfor et nærmere angitt område.</article><article class="legalP" id="paragraf-6-ledd-7">Søker som har overtrådt regler for fangst av sel, herunder reglene om rapporteringsplikt i <a href="forskrift/2009-12-22-1745/§13">§ 13</a>, kan nektes tillatelse.</article></article><article class="legalArticle" data-lovdata-URL="SF/forskrift/2009-12-22-1745/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Særskilt om utlendingers adgang til å drive seljakt</span></h2><article class="legalP" id="paragraf-7-ledd-1">Tillatelse etter <a href="forskrift/2009-12-22-1745/§6">§ 6</a> kan også gis til den som ikke er norsk statsborger eller likestilt med norsk statsborger, jf. <a href="lov/2008-06-06-37/§22">havressursloven § 22</a> fjerde ledd. Slik tillatelse kan bare gis til utlendinger som under jakten er i følge med norsk statsborger som selv innehar tillatelse til å drive seljakt i angjeldende område.</article><article class="legalP" id="paragraf-7-ledd-2">Personer som er bosatt i utlandet trenger ikke avlegge skytterprøve dersom de fyller kravet til å kunne jakte storvilt i sitt bopelsland. Dokumentasjon for dette eller dokumentasjon for avlagt norsk skytterprøve må vedlegges søknaden, sammen med navn og adresse på norsk kontaktperson.</article><article class="changesToParent">Endret ved <a href="forskrift/2013-12-23-1691">forskrift 23 des 2013 nr. 1691</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2009-12-22-1745/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad</span></h2><article class="legalP" id="paragraf-8-ledd-1">For å kunne delta i jakt på sel i medhold av <a href="forskrift/2009-12-22-1745/§6">§ 6</a> og <a href="forskrift/2009-12-22-1745/§7">§ 7</a> må skriftlig søknad sendes til fylkeskommunen i det området jakten skal drives.</article></article><article class="legalArticle" data-lovdata-URL="SF/forskrift/2009-12-22-1745/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Meldeplikt ved avliving av sel og plikt til å undersøke om det er kvote igjen</span></h2><article class="legalP" id="paragraf-9-ledd-1">Felling av sel skal meldes til fylkeskommunen i angjeldende område snarest mulig innenfor kontorets ordinære åpningstid. Fylkeskommunen kan ved behov pålegge jegerne meldeplikt innenfor bestemte tidsrom i løpet av helgene.</article><article class="legalP" id="paragraf-9-ledd-2">Før jakten starter plikter jegerne å undersøke ved fylkeskommunen i angjeldende område om det er sel igjen til felling innenfor totalkvoten i området.</article></article><article class="legalArticle" data-lovdata-URL="SF/forskrift/2009-12-22-1745/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stopp i jakten</span></h2><article class="legalP" id="paragraf-10-ledd-1">Fylkeskommunen skal stoppe jakten når kvoten i det enkelte fylket er beregnet felt.</article></article><article class="legalArticle" data-lovdata-URL="SF/forskrift/2009-12-22-1745/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Unntak fra jaktforbud</span></h2><article class="legalP" id="paragraf-11-ledd-1">Sel som oppholder seg i vassdrag der det går laks, sjøørret eller sjørøye kan avlives etter tillatelse fra Fiskeridirektoratets regionkontor.</article><article class="legalP" id="paragraf-11-ledd-2">Før avliving skal det i rimelig utstrekning forsøkes iverksatt andre tiltak for å avverge skade. Avlives mordyr i yngeltiden, bør avkommet om mulig avlives.</article><article class="legalP" id="paragraf-11-ledd-3">Fiskeridirektoratet eller den direktoratet bemyndiger, kan i særlige tilfeller gi tillatelse til fangst av sel.</article><article class="changesToParent">Endret ved <a href="forskrift/2019-11-28-1593">forskrift 28 nov 2019 nr. 1593</a>.</article></article><article class="legalArticle" data-lovdata-URL="SF/forskrift/2009-12-22-1745/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avlivningsmåte</span></h2><article class="legalP" id="paragraf-12-ledd-1">Ved avliving av sel skal det utvises den største hensynsfullhet og anvendes humane avlivingsmetoder for å hindre unødig lidelse for dyrene.</article><article class="legalP" id="paragraf-12-ledd-2">For avliving av sel gjelder følgende:<ol class="defaultList" type="1"><li data-name="1." value="1"><article class="listArticle" id="paragraf-12-ledd-2-punkt-1"><article class="legalP" id="paragraf-12-ledd-2-punkt-1-ledd-1">Det er kun tillatt å anvende skytevåpen med riflet løp og ammunisjon med ekspanderende kule og anslagsverdi på minst 2&#xa0;700 joule (275 kilogrammeter) for 9 grams kuler på 100 meters hold og 2&#xa0;200 joule (225 kilogrammeter) for 10 grams kuler på 100 meters hold.</article></article></li><li data-name="2." value="2"><article class="listArticle" id="paragraf-12-ledd-2-punkt-2"><article class="legalP" id="paragraf-12-ledd-2-punkt-2-ledd-1">Det er forbudt å fange eller avlive sel ved bruk av line, garn, saks, ruse, eller annen form for felle. Det er forbudt å bruke skytevåpen med glatt løp eller bruke hakapik eller slagkrok til avliving.</article></article></li></ol></article></article><article class="legalArticle" data-lovdata-URL="SF/forskrift/2009-12-22-1745/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Rapporteringsplikt</span></h2><article class="legalP" id="paragraf-13-ledd-1">Enhver som er gitt tillatelse til å drive jakt på sel i henhold til <a href="forskrift/2009-12-22-1745/§6">§ 6</a> og <a href="forskrift/2009-12-22-1745/§7">§ 7</a> skal på fastsatt skjema rapportere om jakten til fylkeskommunen i det området hvor jakten har foregått. Dette gjelder selv om det ikke er skutt noen sel.</article><article class="legalP" id="paragraf-13-ledd-2">Avliving med hjemmel i <a href="forskrift/2009-12-22-1745/§11">§ 11</a> skal straks rapporteres til Fiskeridirektoratet eller den direktoratet bemyndiger.</article></article><article class="legalArticle" data-lovdata-URL="SF/forskrift/2009-12-22-1745/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Reguleringsfullmakt</span></h2><article class="legalP" id="paragraf-14-ledd-1">Fiskeridirektoratet kan endre denne forskriften og gi nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fiske og fangst.</article></article><article class="legalArticle" data-lovdata-URL="SF/forskrift/2009-12-22-1745/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h2><article class="legalP" id="paragraf-15-ledd-1">Den som forsettlig eller uaktsomt overtrer bestemmelser i eller gitt i medhold av denne forskriften straffes i henhold til <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§61">§ 61</a>, <a href="lov/2008-06-06-37/§62">§ 62</a> og <a href="lov/2008-06-06-37/§64">§ 64</a>. På samme måte straffes medvirkning og forsøk.</article><article class="changesToParent">Endret ved <a href="forskrift/2013-12-23-1691">forskrift 23 des 2013 nr. 1691</a> (i kraft 1 jan 2014).</article></article><article class="legalArticle" data-lovdata-URL="SF/forskrift/2009-12-22-1745/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Denne forskriften trer i kraft 1. januar 2010. Samtidig oppheves <a href="forskrift/1996-05-06-414">forskrift 6. mai 1996 nr. 414</a> om forvaltning av sel langs norskekysten.</article></article></main></body></html>