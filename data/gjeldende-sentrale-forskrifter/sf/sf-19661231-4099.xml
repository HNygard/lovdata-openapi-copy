<!DOCTYPE html><html lang="no"><head><title>Forskrift om flere tjenestepensjoner og grunnpensjon og omstillingsstønad fra folketrygden (samordningsforskrift 24)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1966-12-31-4099</dd><dt class="dokid">DokumentID</dt><dd class="dokid">SF/forskrift/1966-12-31-4099</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Trygdeavd.</li></ul></dd><dt class="dateInForce">I kraft fra</dt><dd class="dateInForce">1967-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-21-2283">forskrift/2023-12-21-2283</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1957-07-06-26/§27">lov/1957-07-06-26/§27</a></li></ul></dd><dt class="titleShort">Korttittel</dt><dd class="titleShort">Forskrift om flere tjenestepensjoner</dd><dt class="title">Tittel</dt><dd class="title">Forskrift om flere tjenestepensjoner og grunnpensjon og omstillingsstønad fra folketrygden (samordningsforskrift 24)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosialdepartementet 31. desember 1966 med hjemmel i <a href="lov/1957-07-06-26">lov av 6. juli 1957 nr. 26</a> om samordning av pensjons- og trygdeytelser <a href="lov/1957-07-06-26/§27">§ 27</a>. <br /> <strong>Endret</strong> ved forskrift <a href="forskrift/2023-12-21-2283">21 des 2023 nr. 2283</a> (i kraft 1 jan 2024, bl.a. tittel).</dd><dt class="refid">RefID</dt><dd class="refid">forskrift/1966-12-31-4099</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om flere tjenestepensjoner og grunnpensjon og omstillingsstønad fra folketrygden (samordningsforskrift 24)</a><ul class="tocSubUl"><li><a href="#kapittel-1">I</a></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/1966-12-31-4099" id="dokument"><h1>Forskrift om flere tjenestepensjoner og grunnpensjon og omstillingsstønad fra folketrygden (samordningsforskrift 24)</h1><section class="section" data-name="kapI" id="kapittel-1" data-lovdata-URL="SF/forskrift/1966-12-31-4099/KAPITTEL_1"><h2>I</h2><article class="numberedLegalP" data-numerator="1" id="kapittel-1-nummer-1">1. Dersom to tjenestepensjoner helt eller delvis er opptjent samtidig skal fradrag for folketrygdens grunnpensjon etter <a href="lov/1957-07-06-26/§19">samordningsloven §§ 19</a>, <a href="lov/1957-07-06-26/§21">21</a> og <a href="lov/1957-07-06-26/§22">22</a> skje etter følgende regler:<ol class="defaultList" type="a"><li data-name="a." value="1"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Hver pensjonsordning foretar isolert samordning med folketrygdens grunnpensjon etter reglene i <a href="lov/1957-07-06-26/§19">samordningslovens §§ 19</a>, <a href="lov/1957-07-06-26/§21">21</a> og <a href="lov/1957-07-06-26/§22">22</a>, dog slik at hver ordning bare skal rekne med halvparten av den pensjonsgivende tjenestetid i den periode hvori vedkommende har vært samtidig medlem i begge ordninger.</article></article></li><li data-name="b." value="2"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">Hvis det samlede fradrag som er bereknet etter bokstav a) blir større enn fullt fradrag etter reglene i §§ 19, 21 og 22, skal fradraget i siste pensjonsordning avkortes slik at det samlede fradrag ikke blir større enn nevnt.</article></article></li><li data-name="c." value="3"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">Hvis den første pensjonsordning ikke nytter hele sitt fradrag øker siste pensjonsordning sitt fradrag med den unyttede del. Fradrag i slik pensjonsordning må likevel ikke være større enn fradraget ville blitt etter den der opptjente pensjonsgivende tid.</article></article></li></ol></article><article class="numberedLegalP" data-numerator="2" id="kapittel-1-nummer-2">2. Hvis ikke annet følger av reglene under nr. 1, skal fradrag etter <a href="lov/1957-07-06-26/§19">samordningsloven §§ 19</a>, <a href="lov/1957-07-06-26/§21">21</a> og <a href="lov/1957-07-06-26/§22">22</a> gjennomføres – så langt det er noe å trekke – etter følgende prioritetsorden:<ol class="defaultList" type="a"><li data-name="a." value="1"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Hvis tjenestepensjonene er av forskjellig art: i alderspensjon, uførepensjon, enkepensjon og barnepensjon.</article></article></li><li data-name="b." value="2"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">Hvis tjenestepensjonene er av samme art: i den rekkefølge tjenestepensjonene er opptjent, men forholdsmessig fordelt hvis pensjonene er samtidig opptjent.</article></article></li></ol></article><article class="numberedLegalP" data-numerator="3" id="kapittel-1-nummer-3">3. Nr. 1 og nr. 2 gjelder tilsvarende ved samordning av omstillingsstønad fra folketrygden.</article><article class="changesToParent">Endret ved forskrift <a href="forskrift/2023-12-21-2283">21 des 2023 nr. 2283</a> (i kraft 1 jan 2024).</article></section><section class="section" data-name="kapII" id="kapittel-2" data-lovdata-URL="SF/forskrift/1966-12-31-4099/KAPITTEL_2"><h2>II</h2><article class="legalP" id="kapittel-2-ledd-1">Forskriften trer i kraft 1. januar 1967.</article></section></main></body></html>