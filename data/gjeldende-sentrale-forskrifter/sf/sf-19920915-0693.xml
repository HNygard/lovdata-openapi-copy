<!DOCTYPE html><html lang="no"><head><title>Forskrift om innretning og føring av dagbøker på skip og flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1992-09-15-693</dd><dt class="dokid">DokumentID</dt><dd class="dokid">SF/forskrift/1992-09-15-693</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 1992 1008</dd><dt class="dateInForce">I kraft fra</dt><dd class="dateInForce">1992-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-06-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-26-1372">forskrift/2025-06-26-1372</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1968-07-01-7">forskrift/1968-07-01-7</a></li><li><a href="forskrift/1969-07-01-1">forskrift/1969-07-01-1</a></li><li><a href="forskrift/1979-11-27-2">forskrift/1979-11-27-2</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§14">lov/2007-02-16-9/§14</a></li><li><a href="lov/2007-02-16-9/§19">lov/2007-02-16-9/§19</a></li><li><a href="lov/2007-02-16-9/§33">lov/2007-02-16-9/§33</a></li><li><a href="lov/2007-02-16-9/§37">lov/2007-02-16-9/§37</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li><li><a href="lov/1998-06-26-47/§20">lov/1998-06-26-47/§20</a></li><li><a href="lov/1998-06-26-47/§24">lov/1998-06-26-47/§24</a></li><li><a href="forskrift/1998-11-27-1095">forskrift/1998-11-27-1095</a></li><li><a href="forskrift/1998-12-01-4532">forskrift/1998-12-01-4532</a></li><li><a href="forskrift/2007-05-31-591">forskrift/2007-05-31-591</a></li><li><a href="forskrift/2007-06-25-719">forskrift/2007-06-25-719</a></li><li><a href="forskrift/2007-06-29-849">forskrift/2007-06-29-849</a></li></ul></dd><dt class="lastupdated">Rettet</dt><dd class="lastupdated">2022-01-27 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om føring av dagbøker på skip mv.</dd><dt class="title">Tittel</dt><dd class="title">Forskrift om innretning og føring av dagbøker på skip og flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 15. september 1992 med hjemmel i <a href="lov/1994-06-24-39">lov 24. juni 1994 nr. 39</a> om sjøfarten (sjøloven). Hjemmel er endret til <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§14">§ 14</a> og <a href="lov/2007-02-16-9/§19">§ 19</a>, <a href="lov/2007-02-16-9/§33">§ 33</a>, <a href="lov/2007-02-16-9/§37">§ 37</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>, og <a href="lov/1998-06-26-47">lov 26. juni 1998 nr. 47</a> om fritids- og småbåter <a href="lov/1998-06-26-47/§20">§ 20</a> og <a href="lov/1998-06-26-47/§24">§ 24</a>, jf. <a href="forskrift/1998-11-27-1095">delegeringsvedtak 27. november 1998 nr. 1095</a>, <a href="forskrift/1998-12-01-4532">delegeringsvedtak 1. desember 1998 nr. 4532</a> og <a href="forskrift/2007-05-31-591">delegeringsvedtak 31. mai 2007 nr. 591</a> og <a href="forskrift/2007-06-25-719">delegeringsvedtak 25. juni 2007 nr. 719</a>. <br /><strong>Tilføyd hjemmel:</strong> <a href="forskrift/2007-06-29-849">Delegeringsvedtak 29. juni 2007 nr. 849</a>. <br /><strong>Endret</strong> ved <a href="forskrift/1995-12-14-1097">forskrifter 14 des 1995 nr. 1097</a>, <a href="forskrift/2000-11-14-1647">14 nov 2000 nr. 1647</a>, <a href="forskrift/2002-06-04-985">4 juni 2002 nr. 985</a> (forskriften kunngjort i sin helhet), <a href="forskrift/2003-06-30-937">30 juni 2003 nr. 937</a>, <a href="forskrift/2005-02-04-108">4 feb 2005 nr. 108</a>, <a href="forskrift/2005-11-08-1415">8 nov 2005 nr. 1415</a>, <a href="forskrift/2007-01-12-45">12 jan 2007 nr. 45</a>, <a href="forskrift/2007-06-29-1006">29 juni 2007 nr. 1006</a>, <a href="forskrift/2009-06-26-860">26 juni 2009 nr. 860</a>, <a href="forskrift/2010-06-10-795">10 juni 2010 nr. 795</a>, <a href="forskrift/2012-05-30-488">30 mai 2012 nr. 488</a>, <a href="forskrift/2013-07-31-939">31 juli 2013 nr. 939</a>, <a href="forskrift/2014-07-01-955">1 juli 2014 nr. 955</a>, <a href="forskrift/2017-09-08-1369">8 sep 2017 nr. 1369</a>, <a href="forskrift/2022-01-24-118">24 jan 2022 nr. 118</a>, <a href="forskrift/2023-03-27-459">27 mars 2023 nr. 459</a>, <a href="forskrift/2025-06-26-1372">26 juni 2025 nr. 1372</a>. <br /> <strong>Rettelser:</strong> 16.12.2002 (§ 10, § 11, § 12 og § 14), 07.01.2009 (hjemmelsfelt), 04.02.2011 (vedlegg 1 nr. 1), 27.01.2022 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/1992-09-15-693</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om innretning og føring av dagbøker på skip og flyttbare innretninger</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Plikter</a></li><li><a href="#kapittel-1-paragraf-4">§ 4. Fravik</a></li></ul></li><li><a href="#kapittel-2" data-child-interval="§§ 5 – 8A">Kapittel 2. Krav til innretning, utgivelse og kontroll mv. av dagbøker</a><ul class="tocSubUl"><li><a href="#kapittel-2-paragraf-1">§ 5. Utgivelse av dagbøker mv.</a></li><li><a href="#kapittel-2-paragraf-2">§ 6. Føring av dagbøker</a></li><li><a href="#kapittel-2-paragraf-3">§ 7. Oppbevaring av dagbøker</a></li><li><a href="#kapittel-2-paragraf-4">§ 8. Kontroll av dagbøker</a></li><li><a href="#kapittel-2-paragraf-5">§ 8A. Innsyn i dagbøker</a></li></ul></li><li><a href="#kapittel-3" data-child-interval="§§ 9 – 14a">Kapittel 3. Dagbøker som skal føres på norske skip</a><ul class="tocSubUl"><li><a href="#kapittel-3-paragraf-1">§ 9. Dekksdagbok</a></li><li><a href="#kapittel-3-paragraf-2">§ 10. Maskindagbok</a></li><li><a href="#kapittel-3-paragraf-3">§ 11. (Opphevet)</a></li><li><a href="#kapittel-3-paragraf-4">§ 12. (Opphevet)</a></li><li><a href="#kapittel-3-paragraf-5">§ 13. (Opphevet)</a></li><li><a href="#kapittel-3-paragraf-6">§ 14. (Opphevet)</a></li><li><a href="#kapittel-3-paragraf-7">§ 14a. (Opphevet)</a></li></ul></li><li><a href="#kapittel-4" data-child-interval="§§ 15 – 19a">Kapittel 4. Nærmere om hva som skal innføres i dagbøkene</a><ul class="tocSubUl"><li><a href="#kapittel-4-paragraf-1">§ 15. Dekksdagboken</a></li><li><a href="#kapittel-4-paragraf-2">§ 16. Maskindagboken</a></li><li><a href="#kapittel-4-paragraf-3">§ 17. (Opphevet)</a></li><li><a href="#kapittel-4-paragraf-4">§ 18. (Opphevet)</a></li><li><a href="#kapittel-4-paragraf-5">§ 19. (Opphevet)</a></li><li><a href="#kapittel-4-paragraf-6">§ 19a. (Opphevet)</a></li></ul></li><li><a href="#kapittel-5" data-child-interval="§ 20">Kapittel 5. Avsluttende bestemmelser</a><ul class="tocSubUl"><li><a href="#kapittel-5-paragraf-1">§ 20. Ikrafttredelse</a></li></ul></li><li><a href="#kapittel-6">Vedlegg 1 (Opphevet)</a></li></ul></li></ul></dd></dl></header><main class="documentBody" data-lovdata-URL="SF/forskrift/1992-09-15-693" id="dokument"><h1>Forskrift om innretning og føring av dagbøker på skip og flyttbare innretninger</h1><section class="section" data-name="kap1" id="kapittel-1" data-lovdata-URL="SF/forskrift/1992-09-15-693/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/1992-09-15-693/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder krav til innretning og føring av dagbøker for norskregistrerte skip, herunder fiske- og fangstfartøy, samt flyttbare innretninger slik det fremgår av <a href="forskrift/1992-09-15-693/kap2">kapittel 2</a> og 3.</article><article class="changesToParent">Endret ved <a href="forskrift/2003-06-30-937">forskrift 30 juni 2003 nr. 937</a> (i kraft 1 juli 2003).</article></article><article class="legalArticle" data-lovdata-URL="SF/forskrift/1992-09-15-693/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift betyr:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Bruttotonnasje:</i> Den tallverdi som er oppgitt som bruttotonnasje i målebrevet. Dersom det i målebrevet er oppgitt sikkerhetstonnasje i anmerkningsrubrikken, gjelder tallverdien for denne som bruttotonnasje.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Fiske- og fangstfartøy:</i> Fartøy som ervervsmessig benyttes til å fange fisk, hval, sel eller andre levende ressurser i sjøen, herunder tang og tare.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Flyttbar innretning:</i> Flyttbar plattform, herunder boreskip, som har utstyr for boring etter undersjøiske petroleumsforekomster, og flyttbar plattform til annet bruk enn boring etter undersjøiske petroleumsforekomster.</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Innenriks fart:</i> Se forskrift av <a href="forskrift/1981-11-04-3793">4. november 1981 nr. 3793</a> om fartsområder <a href="forskrift/1981-11-04-3793/kap2">kapittel 2</a>.</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Kjemikalietankskip:</i> Skip som er bygget eller innrettet for primært å føre last av skadelige, flytende stoffer i bulk, og omfatter oljetankskip som fører skadelige, flytende stoffer i bulk som last eller del av last.</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i><a href="forskrift/2012-05-30-488">MARPOL:</a></i> Den internasjonale konvensjon om hindring av forurensning fra skip, med senere endringer.</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Oljetankskip:</i> Skip som er bygget eller innrettet for primært å føre olje i bulk i lasterommene, og omfatter kombinasjonsskip og ethvert kjemikalietankskip når det fører en last eller en del av en last av olje i bulk.</article></article></li><li data-name="h." value="8"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Sjøsikkerhetskonvensjonen (<a href="traktat/1974-11-01-1">SOLAS):</a></i> Den internasjonale konvensjon av 1974 om sikkerhet for menneskeliv til sjøs, med senere endringer.</article></article></li><li data-name="i." value="9"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>STCW-konvensjonen:</i> Den internasjonale konvensjon om normer for opplæring, sertifikater og vakthold for sjøfolk, 1978 med endringer 1995 og senere endringer.</article></article></li><li data-name="j." value="10"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>Utenriks fart:</i> Se forskrift av <a href="forskrift/1981-11-04-3793">4. november 1981 nr. 3793</a> om fartsområder <a href="forskrift/1981-11-04-3793/kap3">kapittel 3</a>.</article></article></li></ol></article><article class="changesToParent">Endret ved <a href="forskrift/2003-06-30-937">forskrifter 30 juni 2003 nr. 937</a> (i kraft 1 juli 2003), <a href="forskrift/2007-01-12-45">12 jan 2007 nr. 45</a>, <a href="forskrift/2022-01-24-118">24 jan 2022 nr. 118</a>.</article></article><article class="legalArticle" data-lovdata-URL="SF/forskrift/1992-09-15-693/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Plikter</span></h3><article class="legalP" id="kapittel-1-paragraf-3-ledd-1">Rederiet, plattformsjef og andre som har sitt arbeid om bord skal utføre sine plikter i henhold til skipssikkerhetsloven og med de utfyllende bestemmelser som følger av denne forskrift.</article><article class="legalP" id="kapittel-1-paragraf-3-ledd-2">Skipets fører skal sørge for at dagbøker som skal føres om bord i henhold til de enkelte bestemmelser i denne forskriften blir ført og at de oppbevares som foreskrevet i <a href="forskrift/1992-09-15-693/§7">§ 7</a>.</article><article class="legalP" id="kapittel-1-paragraf-3-ledd-3">Skipets fører skal videre sørge for at nye dagbøker blir anskaffet i god tid før de som er i bruk blir utskrevet.</article><article class="changesToParent">Endret ved <a href="forskrift/2003-06-30-937">forskrifter 30 juni 2003 nr. 937</a> (i kraft 1 juli 2003), <a href="forskrift/2007-06-29-1006">29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/1992-09-15-693/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h3><article class="legalP" id="kapittel-1-paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav.</article><article class="legalP" id="kapittel-1-paragraf-4-ledd-2">Spesielle grunner må gjøre fraviket nødvendig og fraviket må være sikkerhetsmessig forsvarlig. Det vil ikke bli gitt fravik som strider med internasjonal overenskomst som Norge har sluttet seg til.</article><article class="changesToParent">Endret ved <a href="forskrift/2007-01-12-45">forskrift 12 jan 2007 nr. 45</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/1992-09-15-693/KAPITTEL_2"><h2>Kapittel 2. Krav til innretning, utgivelse og kontroll mv. av dagbøker</h2><article class="changesToParent">Overskriften endret ved <a href="forskrift/2003-06-30-937">forskrift 30 juni 2003 nr. 937</a> (i kraft 1 juli 2003).</article><article class="legalArticle" data-lovdata-URL="SF/forskrift/1992-09-15-693/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utgivelse av dagbøker mv.</span></h3><article class="legalP" id="kapittel-2-paragraf-1-ledd-1">Dagbøkers innhold og form fastsettes av Sjøfartsdirektoratet. Det kan benyttes dagbøker i papirformat. Likeledes kan benyttes elektroniske dagbøker, når installasjon og system oppfyller internasjonale bestemmelser, og firmaet har avtale med Sjøfartsdirektoratet.</article><article class="changesToParent">Endret ved <a href="forskrift/2003-06-30-937">forskrift 30 juni 2003 nr. 937</a> (i kraft 1 juli 2003).</article></article><article class="legalArticle" data-lovdata-URL="SF/forskrift/1992-09-15-693/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Føring av dagbøker</span></h3><article class="legalP" id="kapittel-2-paragraf-2-ledd-1">Dagbøker skal føres ordentlig og tydelig. Det som engang er innført, må ikke raderes eller på annen måte gjøres uleselig. Elektroniske dagbøker skal være beskyttet mot overskriving, sletting og endringer. Når signering kreves kan elektroniske dagbøker signeres elektronisk. Blir rettelse nødvendig, skal den tilføyes som anmerkning.</article><article class="legalP" id="kapittel-2-paragraf-2-ledd-2">Dagbøker skal føres under tilsyn av skipets fører, som skal undertegne dagbøkene slik det fremgår av de enkelte bestemmelser.</article><article class="legalP" id="kapittel-2-paragraf-2-ledd-3">Hvem som skal føre dagbøkene fremgår av de enkelte bestemmelser i <a href="forskrift/1992-09-15-693/kap3">kapittel 3</a>.</article><article class="legalP" id="kapittel-2-paragraf-2-ledd-4">Dagbøker skal føres på norsk eller engelsk slik det fremgår av de enkelte bestemmelser i <a href="forskrift/1992-09-15-693/kap3">kapittel 3</a>.</article><article class="changesToParent">Endret ved forskrifter <a href="forskrift/2003-06-30-937">30 juni 2003 nr. 937</a> (i kraft 1 juli 2003, tidligere § 7), <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/1992-09-15-693/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Oppbevaring av dagbøker</span></h3><article class="legalP" id="kapittel-2-paragraf-3-ledd-1">Dagbøker skal, unntatt på ubemannede skip under slep, oppbevares om bord på et slikt sted at de er lett tilgjengelige for kontroll til enhver rimelig tid. De skal oppbevares i minst 2 år etter at siste innførsel er blitt foretatt og deretter under rederiets kontroll i minst 3 år til. Selges skipet skal skipets tidligere eier (selgeren) oppbevare dagbøkene i land.</article><article class="changesToParent">Endret ved <a href="forskrift/2003-06-30-937">forskrifter 30 juni 2003 nr. 937</a> (i kraft 1 juli 2003, tidligere § 8), <a href="forskrift/2009-06-26-860">26 juni 2009 nr. 860</a> (i kraft 1 juli 2009), <a href="forskrift/2010-06-10-795">10 juni 2010 nr. 795</a> (i kraft 1 juli 2010).</article></article><article class="legalArticle" data-lovdata-URL="SF/forskrift/1992-09-15-693/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll av dagbøker</span></h3><article class="legalP" id="kapittel-2-paragraf-4-ledd-1">På anmodning av Sjøfartsdirektoratet, havnemyndigheter, Kystverket, tollvesenet, politiet, Fiskeridirektoratet, Kystvakten og Statens vegvesen for så vidt gjelder riks- og fylkesvegferjer, eller andre som Sjøfartsdirektoratet bemyndiger, er skipets fører pliktig til å fremvise dagbøkene og i tilfelle utlevere bekreftet utskrift eller kopi av dem når skipet befinner seg i norsk havn.</article><article class="legalP" id="kapittel-2-paragraf-4-ledd-2">Dette gjelder også utenfor havn dersom det foreligger mistanke om at skipet ikke er sjødyktig eller det er skjellig grunn til mistanke om at skipet har foretatt ulovlig utslipp.</article><article class="legalP" id="kapittel-2-paragraf-4-ledd-3">På anmodning av Sjøfartsdirektoratet, norske utenriksstasjoner eller av vedkommende utenlandske myndighet, er skipets fører pliktig til å forholde seg som nevnt i første ledd når skipet befinner seg i utenlandsk havn.</article><article class="changesToParent">Endret ved <a href="forskrift/2003-06-30-937">forskrifter 30 juni 2003 nr. 937</a> (i kraft 1 juli 2003, tidligere § 9), <a href="forskrift/2009-06-26-860">26 juni 2009 nr. 860</a> (i kraft 1 juli 2009).</article></article><article class="legalArticle" data-lovdata-URL="SF/forskrift/1992-09-15-693/§8A" data-name="§8A" id="kapittel-2-paragraf-5"><h3 class="legalArticleHeader"><span class="legalArticleValue">§ 8A</span>. <span class="legalArticleTitle">Innsyn i dagbøker</span></h3><article class="legalP" id="kapittel-2-paragraf-5-ledd-1">Enhver som påviser en rettslig interesse i å bli kjent med innholdet av bøkene og de kladdebøker som i tilfelle er ført, kan kreve å få se dem og ta avskrift. Med mindre Sjøfartsdirektoratet påbyr det, gjelder dette likevel ikke for tilfelle hvor skipet har støtt sammen med fremmed skip, dersom det ikke blir gitt tilsvarende adgang til dette skips bøker.</article><article class="legalP" id="kapittel-2-paragraf-5-ledd-2">For skipsbøker som er ført på dansk, finsk eller svensk skip, får reglene i første ledd tilsvarende anvendelse når skipet befinner seg i norsk havn. Det samme gjelder skipsbøker som er ført på andre fremmede skip, dersom ikke Sjøfartsdirektoratet bestemmer annet.</article><article class="legalP" id="kapittel-2-paragraf-5-ledd-3">Det som er bestemt om skipsbøker i første og annet ledd, gjelder også opptegnelser som blir gjort på mekanisk måte om bord vedrørende skipets navigering eller andre forhold som omhandles i skipsbøkene. Det samme gjelder reglene i annet ledd dersom ikke Sjøfartsdirektoratet bestemmer annet.</article><article class="changesToParent">Tilføyd ved <a href="forskrift/2009-06-26-860">forskrift 26 juni 2009 nr. 860</a> (i kraft 1 juli 2009).</article></article></section><section class="section" data-name="kap3" id="kapittel-3" data-lovdata-URL="SF/forskrift/1992-09-15-693/KAPITTEL_3"><h2>Kapittel 3. Dagbøker som skal føres på norske skip</h2><article class="legalArticle" data-lovdata-URL="SF/forskrift/1992-09-15-693/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dekksdagbok</span></h3><article class="legalP" id="kapittel-3-paragraf-1-ledd-1">Dekksdagbok skal føres om bord på:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Skip i utenriks fart</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">skip med bruttotonnasje på 50 og derover i innenriksfart</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">fiske- og fangstfartøy med bruttotonnasje på 50 og derover</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">flyttbare innretninger.</article></article></li></ol></article><article class="legalP" id="kapittel-3-paragraf-1-ledd-2">Stor dekksdagbok skal føres av fartøy som skal føre maskindagbok i henhold til <a href="forskrift/1992-09-15-693/§10">§ 10</a>, med unntak av skip som kan føre liten dekksdagbok. Liten dekksdagbok kan føres av maskindrevet skip med bruttotonnasje på 50 og derover i innenriksfart, skip med bruttotonnasje på 300 og derover som går i stor kystfart, og fiske- og fangstfartøy med bruttotonnasje på 50 og derover men under bruttotonnasje på 500, dersom ikke stor dekksdagbok føres.</article><article class="legalP" id="kapittel-3-paragraf-1-ledd-3">Dekksdagboken skal fortrinnsvis føres av vakthavende navigatør. På skip registrert i norsk internasjonalt skipsregister skal dekksdagboken føres på engelsk.</article><article class="legalP" id="kapittel-3-paragraf-1-ledd-4">Dekksdagboken føres i havn for hvert døgn, i sjøen for hver vakt. Det som skjer på den enkelte vakt, kan foreløpig nedtegnes i en kladdebok, men skal innføres snarest mulig og senest innen utløpet av påfølgende døgn.</article><article class="legalP" id="kapittel-3-paragraf-1-ledd-5">Dagbokfører attesterer ved sin underskrift at vakten er innført. Skipets fører skal undertegne dekksdagboken når døgnet er innført.</article><article class="changesToParent">Endret ved <a href="forskrift/2003-06-30-937">forskrifter 30 juni 2003 nr. 937</a> (i kraft 1 juli 2003, tidligere § 10), <a href="forskrift/2013-07-31-939">31 juli 2013 nr. 939</a> (i kraft 1 aug 2013).</article></article><article class="legalArticle" data-lovdata-URL="SF/forskrift/1992-09-15-693/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Maskindagbok</span></h3><article class="legalP" id="kapittel-3-paragraf-2-ledd-1">Maskindagbok skal føres om bord på<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">maskindrevet skip i utenriksfart</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">maskindrevet skip i innenriksfart med maskinist eller maskinpasser i bemanningsoppgaven</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">fiske- og fangstfartøy med bruttotonnasje 500 eller mer</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">flyttbare innretninger.</article></article></li></ol></article><article class="legalP" id="kapittel-3-paragraf-2-ledd-2">Maskindagboken skal fortrinnsvis føres av vakthavende maskinist. På skip registrert i norsk internasjonalt skipsregister skal maskindagboken føres på engelsk.</article><article class="legalP" id="kapittel-3-paragraf-2-ledd-3">Maskindagboken føres i havn for hvert døgn, i sjøen for hver vakt. Det som skjer på den enkelte vakt kan foreløpig nedtegnes i en kladdebok, men skal innføres snarest mulig og senest innen utløpet av påfølgende døgn.</article><article class="legalP" id="kapittel-3-paragraf-2-ledd-4">Dagbokfører attesterer ved sin underskrift at vakten er innført. Maskinsjefen skal undertegne maskindagboken når døgnet er innført. Minst en gang hver uke skal skipets fører gjøre påtegning om at vedkommende har ettersett maskindagboken og anføre datoen for slikt ettersyn.</article><article class="changesToParent">Tilføyd ved <a href="forskrift/2013-07-31-939">forskrift 31 juli 2013 nr. 939</a> (i kraft 1 aug 2013), endret ved forskrifter <a href="forskrift/2023-03-27-459">27 mars 2023 nr. 459</a>, <a href="forskrift/2025-06-26-1372">26 juni 2025 nr. 1372</a>.</article></article><article class="legalArticle" data-lovdata-URL="SF/forskrift/1992-09-15-693/§11" data-name="§11" data-repealeddate="2012-07-01" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2012-05-30-488">forskrift 30 mai 2012 nr. 488</a> (i kraft 1 juli 2012).</article></article><article class="legalArticle" data-lovdata-URL="SF/forskrift/1992-09-15-693/§12" data-name="§12" data-repealeddate="2012-07-01" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2012-05-30-488">forskrift 30 mai 2012 nr. 488</a> (i kraft 1 juli 2012).</article></article><article class="legalArticle" data-lovdata-URL="SF/forskrift/1992-09-15-693/§13" data-name="§13" data-repealeddate="2012-07-01" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2012-05-30-488">forskrift 30 mai 2012 nr. 488</a> (i kraft 1 juli 2012).</article></article><article class="legalArticle" data-lovdata-URL="SF/forskrift/1992-09-15-693/§14" data-name="§14" data-repealeddate="2014-09-15" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="forskrift/2003-06-30-937">forskrift 30 juni 2003 nr. 937</a> (i kraft 1 juli 2003), opphevet ved <a href="forskrift/2014-07-01-955">forskrift 1 juli 2014 nr. 955</a> (i kraft 15 sep 2014).</article></article><article class="legalArticle" data-lovdata-URL="SF/forskrift/1992-09-15-693/§14a" data-name="§14a" id="kapittel-3-paragraf-7"><h3 class="legalArticleHeader"><span class="legalArticleValue">§ 14a</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="forskrift/2010-06-10-795">forskrift 10 juni 2010 nr. 795</a> (i kraft 1 juli 2010), opphevet ved <a href="forskrift/2017-09-08-1369">forskrift 8 sep 2017 nr. 1369</a>.</article></article></section><section class="section" data-name="kap4" id="kapittel-4" data-lovdata-URL="SF/forskrift/1992-09-15-693/KAPITTEL_4"><h2>Kapittel 4. Nærmere om hva som skal innføres i dagbøkene</h2><article class="legalArticle" data-lovdata-URL="SF/forskrift/1992-09-15-693/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dekksdagboken</span></h3><article class="legalP" id="kapittel-4-paragraf-1-ledd-1">Den trykte tekst øverst på dagboksidene angir hva som skal innføres. For skip i utenriksfart skal døgnets første innførsel foretas på linjen ut for kl. 0000. Linjen fylles ut i rubrikkene 6-22 med de forhold som hersket kl. 2400.<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">Under seilas skal innføres viktige posisjoner og opplysninger om drift, strømsett og lignende. Kurser skal angis i grader fra 000-360. Posisjoner skal angis ved bredde og lengde eller ved rettvisende peiling og avstand til navngitt objekt. Ved bruk av elektroniske hjelpemidler skal det gjøres innførsel om dette i posisjonsangivelsen. Ved optiske peilinger skal anføres: opt., ved for eksempel radar: rdr., i tilknytning til stedlinjen og det peilte objekts navn.</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">I havn, ved kai eller til ankers kan innførsel i dagboken gjøres tvers over begge sider.</article></article></li></ol></article><article class="legalP" id="kapittel-4-paragraf-1-ledd-2">Enhver inntruffet begivenhet og omstendigheter under reisen, hvor kunnskap kan være til nytte for myndigheter, redere, lasteeiere, forsikringsselskaper eller andre som har rettslig interesse i reisen skal nøyaktig opptegnes. Det skal anmerkes når besetningens tjeneste begynner og slutter, når noen blir syke, dør, rømmer eller gjør seg skyldig i straffbar handling eller disiplinærforseelse, og om det brukes fremmed arbeidshjelp.</article><article class="legalP" id="kapittel-4-paragraf-1-ledd-3">Personell som inngår i brovakten om bord, skal registrere slik vakt i dekksdagboken med starttidspunkt og sluttidspunkt.</article><article class="legalP" id="kapittel-4-paragraf-1-ledd-4">Det skal anmerkes når proviant og vann tas om bord, når lasting og lossing begynner, avbrytes og avsluttes, og hva som hver dag innlastes eller utlosses. Det innføres opplysning om skipets dypgående for og akter samt fribord midtskips, om skipets tilstand for øvrig når det forlater havn og om lastens beskaffenhet og tilstand. Dersom dekkslast føres angis dennes mengde og høyde samt hvordan den er sikret.</article><article class="legalP" id="kapittel-4-paragraf-1-ledd-5">Opplysning innføres om kompassenes korrigering, kalibrering og deviasjon, om tiden for skipets avgang fra, ankomst til og flytting i havn, vær, luft- og sjøtemperatur, barometerstand, strøm, kurs, fart, tilbakelagt distanse, lanterneføring, tåkesignaler, om lensing, hvor ofte den finner sted, samt om vannhøyden i rommene.</article><article class="legalP" id="kapittel-4-paragraf-1-ledd-6">Videre skal innføres:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-6-punkt-1"><article class="legalP" id="kapittel-4-paragraf-1-ledd-6-punkt-1-ledd-1">Bestikket for hver ettmål, samt beholdning av bunkers, smøreolje og drikkevann. Innførsel skal også gjøres når skipsføreren under reisen finner det nødvendig å redusere kosten.</article></article></li><li data-name="b." value="2"><article class="listArticle" id="kapittel-4-paragraf-1-ledd-6-punkt-2"><article class="legalP" id="kapittel-4-paragraf-1-ledd-6-punkt-2-ledd-1">resultatene av de regelmessige bestemmelser av kronometerets stand. Dette skal føres på dekksdagbokens trykte skjema for slike observasjoner.</article></article></li><li data-name="c." value="3"><article class="listArticle" id="kapittel-4-paragraf-1-ledd-6-punkt-3"><article class="legalP" id="kapittel-4-paragraf-1-ledd-6-punkt-3-ledd-1">de påbudte øvelser. Dette skal føres på dekksdagbokens trykte skjema for slike opplysninger og dagbokføreren og skipets fører skal begge undertegne det innførte.</article></article></li><li data-name="d." value="4"><article class="listArticle" id="kapittel-4-paragraf-1-ledd-6-punkt-4"><article class="legalP" id="kapittel-4-paragraf-1-ledd-6-punkt-4-ledd-1">opplysninger om hendelsesforløp ved eventuelt inntruffet uhell eller skade på person, skip eller last til belysning av årsaksforholdet. En skade skal nøyaktig beskrives og det skal gis opplysninger om de tiltak som ble foretatt i anledning uhellet eller skaden.</article></article></li><li data-name="e." value="5"><article class="listArticle" id="kapittel-4-paragraf-1-ledd-6-punkt-5"><article class="legalP" id="kapittel-4-paragraf-1-ledd-6-punkt-5-ledd-1">opplysninger om grunner, hvis skipet hadde mulighet for å assistere personer i nød, men av forskjellige årsaker ikke har sett det hensiktsmessig eller nødvendig. Det skal tas hensyn til IMOs anbefaling om å informere den relevante redningssentral om situasjonen.</article></article></li><li data-name="f." value="6"><article class="listArticle" id="kapittel-4-paragraf-1-ledd-6-punkt-6"><article class="legalP" id="kapittel-4-paragraf-1-ledd-6-punkt-6-ledd-1">opplysning om skipets arbeidsspråk. Arbeidsspråket fastsettes av rederiet eller fører med mindre noe annet følger av andre bestemmelser. Hvis arbeidsspråket ikke er det språk, under hvis flagg skipet er registrert, skal alle planer og lister, som er oppslått, være oversatt til arbeidsspråket.</article></article></li><li data-name="g." value="7"><article class="listArticle" id="kapittel-4-paragraf-1-ledd-6-punkt-7"><article class="legalP" id="kapittel-4-paragraf-1-ledd-6-punkt-7-ledd-1">alle alarmer som meldes på skip som går med ubemannet maskinrom og hva som ble gjort i den forbindelse.</article></article></li><li data-name="h." value="8"><article class="listArticle" id="kapittel-4-paragraf-1-ledd-6-punkt-8"><article class="legalP" id="kapittel-4-paragraf-1-ledd-6-punkt-8-ledd-1">justering og kontroll av alarminstrumenter, samt overgang fra maskinromskontroll av maskineriet til brokontroll og omvendt.</article></article></li><li data-name="i." value="9"><article class="listArticle" id="kapittel-4-paragraf-1-ledd-6-punkt-9"><article class="legalP" id="kapittel-4-paragraf-1-ledd-6-punkt-9-ledd-1">– – –</article></article></li><li data-name="j." value="10"><article class="listArticle" id="kapittel-4-paragraf-1-ledd-6-punkt-10"><article class="legalP" id="kapittel-4-paragraf-1-ledd-6-punkt-10-ledd-1">begrunnelse for ikke å følge obligatorisk routing system.</article></article></li><li data-name="k." value="11"><article class="listArticle" id="kapittel-4-paragraf-1-ledd-6-punkt-11"><article class="legalP" id="kapittel-4-paragraf-1-ledd-6-punkt-11-ledd-1">de opplysninger som er påbudt i forskrifter fastsatt av Sjøfartsdirektoratet.</article></article></li></ol></article><article class="changesToParent">Endret ved <a href="forskrift/2003-06-30-937">forskrifter 30 juni 2003 nr. 937</a> (i kraft 1 juli 2003, tidligere § 14), <a href="forskrift/2005-11-08-1415">8 nov 2005 nr. 1415</a>, <a href="forskrift/2007-01-12-45">12 jan 2007 nr. 45</a>, <a href="forskrift/2012-05-30-488">30 mai 2012 nr. 488</a> (i kraft 1 juli 2012).</article></article><article class="legalArticle" data-lovdata-URL="SF/forskrift/1992-09-15-693/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Maskindagboken</span></h3><article class="legalP" id="kapittel-4-paragraf-2-ledd-1">Tittelbladet etter bokens skjema skal utfylles. Antall fremdriftsmotorer, motortype, to- eller firetakt og fabrikantens navn skal anføres. Videre skal anføres brennoljetankenes samlede rominnhold. Klokkeslett skal angis med et firesifret tall fra kl. 0000 til kl. 2400.</article><article class="legalP" id="kapittel-4-paragraf-2-ledd-2">I rubrikken for «Anmerkninger» skal det innføres:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">når klargjøring til gang påbegynnes og når hoved- og hjelpemaskineri settes i gang eller stoppes</article></article></li><li data-name="b." value="2"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">når det påfylles og skiftes brennoljetanker, samt tidspunkt for bunkring</article></article></li><li data-name="c." value="3"><article class="listArticle" id="kapittel-4-paragraf-2-ledd-2-punkt-3"><article class="legalP" id="kapittel-4-paragraf-2-ledd-2-punkt-3-ledd-1">når ballasttanker fylles og tømmes</article></article></li><li data-name="d." value="4"><article class="listArticle" id="kapittel-4-paragraf-2-ledd-2-punkt-4"><article class="legalP" id="kapittel-4-paragraf-2-ledd-2-punkt-4-ledd-1">alle mangler, feil og havarier ved hoved- og hjelpemaskineriet samt viktig tilbehør og det som er gjort for å rette på disse forhold</article></article></li><li data-name="e." value="5"><article class="listArticle" id="kapittel-4-paragraf-2-ledd-2-punkt-5"><article class="legalP" id="kapittel-4-paragraf-2-ledd-2-punkt-5-ledd-1">alle viktige vedlikeholdsarbeider på hoved- og hjelpemaskiner, rengjøring av tanker mv. Videre skal maskinbesetningens arbeid med vedlikehold av dekksmaskineri noteres</article></article></li><li data-name="f." value="6"><article class="listArticle" id="kapittel-4-paragraf-2-ledd-2-punkt-6"><article class="legalP" id="kapittel-4-paragraf-2-ledd-2-punkt-6-ledd-1">når det foretas ettersyn av kjelene og for øvrig alt som kan tjene til opplysning om dem.</article></article></li><li data-name="g." value="7"><article class="listArticle" id="kapittel-4-paragraf-2-ledd-2-punkt-7"><article class="legalP" id="kapittel-4-paragraf-2-ledd-2-punkt-7-ledd-1">alle unormale tilstander som registreres ved alarm e.l. for: <ol class="defaultList" type="1"><li data-name="1." value="1"><article class="listArticle" id="kapittel-4-paragraf-2-ledd-2-punkt-7-ledd-1-punkt-1"><article class="legalP" id="kapittel-4-paragraf-2-ledd-2-punkt-7-ledd-1-punkt-1-ledd-1">smøreoljetrykk av temperatur</article></article></li><li data-name="2." value="2"><article class="listArticle" id="kapittel-4-paragraf-2-ledd-2-punkt-7-ledd-1-punkt-2"><article class="legalP" id="kapittel-4-paragraf-2-ledd-2-punkt-7-ledd-1-punkt-2-ledd-1">kjølevanntrykk og -temperatur</article></article></li><li data-name="3." value="3"><article class="listArticle" id="kapittel-4-paragraf-2-ledd-2-punkt-7-ledd-1-punkt-3"><article class="legalP" id="kapittel-4-paragraf-2-ledd-2-punkt-7-ledd-1-punkt-3-ledd-1">startslufttrykk</article></article></li><li data-name="4." value="4"><article class="listArticle" id="kapittel-4-paragraf-2-ledd-2-punkt-7-ledd-1-punkt-4"><article class="legalP" id="kapittel-4-paragraf-2-ledd-2-punkt-7-ledd-1-punkt-4-ledd-1">lagertemperatur</article></article></li><li data-name="5." value="5"><article class="listArticle" id="kapittel-4-paragraf-2-ledd-2-punkt-7-ledd-1-punkt-5"><article class="legalP" id="kapittel-4-paragraf-2-ledd-2-punkt-7-ledd-1-punkt-5-ledd-1">kjeletrykk</article></article></li><li data-name="6." value="6"><article class="listArticle" id="kapittel-4-paragraf-2-ledd-2-punkt-7-ledd-1-punkt-6"><article class="legalP" id="kapittel-4-paragraf-2-ledd-2-punkt-7-ledd-1-punkt-6-ledd-1">fødevannstemperatur</article></article></li></ol></article></article></li><li data-name="h." value="8"><article class="listArticle" id="kapittel-4-paragraf-2-ledd-2-punkt-8"><article class="legalP" id="kapittel-4-paragraf-2-ledd-2-punkt-8-ledd-1">alle branntilløp i maskin- og kjølerom som f.eks brann i spyleluftbeltet, branntilløp i kjelens spilloljebrett o.l.</article></article></li><li data-name="i." value="9"><article class="listArticle" id="kapittel-4-paragraf-2-ledd-2-punkt-9"><article class="legalP" id="kapittel-4-paragraf-2-ledd-2-punkt-9-ledd-1">svikt i den elektriske krafttilførsel</article></article></li><li data-name="j." value="10"><article class="listArticle" id="kapittel-4-paragraf-2-ledd-2-punkt-10"><article class="legalP" id="kapittel-4-paragraf-2-ledd-2-punkt-10-ledd-1">observasjon av olje i observasjonstanker m.m.</article></article></li><li data-name="k." value="11"><article class="listArticle" id="kapittel-4-paragraf-2-ledd-2-punkt-11"><article class="legalP" id="kapittel-4-paragraf-2-ledd-2-punkt-11-ledd-1">når nødkraftkilden prøves, når nødbrannpumpen kjøres, når brannøvelser avholdes, når brannslokningsutstyr kontrolleres eller utskiftes.</article></article></li><li data-name="l." value="12"><article class="listArticle" id="kapittel-4-paragraf-2-ledd-2-punkt-12"><article class="legalP" id="kapittel-4-paragraf-2-ledd-2-punkt-12-ledd-1">alle alarmer på skip som meldes til maskinisten fra broen eller maskinrom på skip som går med ubemannet maskinrom og hva som ble gjort i denne forbindelse. Manøvreringer skal så vidt mulig innføres i egen manøverbok.</article></article></li><li data-name="m." value="13"><article class="listArticle" id="kapittel-4-paragraf-2-ledd-2-punkt-13"><article class="legalP" id="kapittel-4-paragraf-2-ledd-2-punkt-13-ledd-1">justering og kontroll av alarmer samt overgang fra maskinromskontroll til brokontroll og omvendt</article></article></li><li data-name="n." value="14"><article class="listArticle" id="kapittel-4-paragraf-2-ledd-2-punkt-14"><article class="legalP" id="kapittel-4-paragraf-2-ledd-2-punkt-14-ledd-1">maskinbesetningen, herunder personell som inngår i maskinvakt, når de begynner og slutter, og om det er fremmed arbeidshjelp, samt forhold som ulykker i maskinrom og eventuelle andre uregelmessigheter vedrørende maskinbesetningen. (Sykdomsforhold vedrørende maskinbesetningen skal innføres i dekksdagboken.)</article></article></li><li data-name="o." value="15"><article class="listArticle" id="kapittel-4-paragraf-2-ledd-2-punkt-15"><article class="legalP" id="kapittel-4-paragraf-2-ledd-2-punkt-15-ledd-1">de opplysninger som er påbudt i forskrifter fastsatt av Sjøfartsdirektoratet.</article></article></li></ol></article><article class="changesToParent">Endret ved <a href="forskrift/2003-06-30-937">forskrift 30 juni 2003 nr. 937</a> (i kraft 1 juli 2003, tidligere § 15).</article></article><article class="legalArticle" data-lovdata-URL="SF/forskrift/1992-09-15-693/§17" data-name="§17" data-repealeddate="2012-07-01" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2012-05-30-488">forskrift 30 mai 2012 nr. 488</a> (i kraft 1 juli 2012).</article></article><article class="legalArticle" data-lovdata-URL="SF/forskrift/1992-09-15-693/§18" data-name="§18" data-repealeddate="2012-07-01" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2012-05-30-488">forskrift 30 mai 2012 nr. 488</a> (i kraft 1 juli 2012).</article></article><article class="legalArticle" data-lovdata-URL="SF/forskrift/1992-09-15-693/§19" data-name="§19" data-repealeddate="2014-09-15" id="kapittel-4-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="forskrift/2003-06-30-937">forskrift 30 juni 2003 nr. 937</a> (i kraft 1 juli 2003), opphevet ved <a href="forskrift/2014-07-01-955">forskrift 1 juli 2014 nr. 955</a> (i kraft 15 sep 2014).</article></article><article class="legalArticle" data-lovdata-URL="SF/forskrift/1992-09-15-693/§19a" data-name="§19a" id="kapittel-4-paragraf-6"><h3 class="legalArticleHeader"><span class="legalArticleValue">§ 19a</span>. <span class="legalArticleTitle">(Opphevet)</span></h3><article class="changesToParent">Tilføyd ved <a href="forskrift/2010-06-10-795">forskrift 10 juni 2010 nr. 795</a> (i kraft 1 juli 2010), opphevet ved <a href="forskrift/2017-09-08-1369">forskrift 8 sep 2017 nr. 1369</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/1992-09-15-693/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="SF/forskrift/1992-09-15-693/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Denne forskriften trer i kraft 1. november 1992.</article><article class="legalP" id="kapittel-5-paragraf-1-ledd-2">Fra samme tid oppheves <a href="forskrift/1968-07-01-7">forskrift av 1. juli 1968 nr. 7</a> om føring av kompass- og radiopeilebok, <a href="forskrift/1969-07-01-1">forskrift av 1. juli 1969 nr. 1</a> om innretning og føring av maskindagbok på motorskip og <a href="forskrift/1979-11-27-2">forskrift av 27. november 1979 nr. 2</a> om innretning og føring av dekksdagbok.</article><article class="changesToParent">Endret ved <a href="forskrift/2003-06-30-937">forskrifter 30 juni 2003 nr. 937</a> (i kraft 1 juli 2003, tidligere § 19), <a href="forskrift/2007-06-29-1006">29 juni 2007 nr. 1006</a> (i kraft 1 juli 2007, tidligere § 21).</article></article></section><section class="section" data-name="vedlegg1" id="kapittel-6" data-lovdata-URL="SF/forskrift/1992-09-15-693/KAPITTEL_6"><h2>Vedlegg 1 (Opphevet)</h2><article class="changesToParent">Vedlegg tilføyd ved <a href="forskrift/2010-06-10-795">forskrift 10 juni 2010 nr. 795</a> (i kraft 1 juli 2010), opphevet ved <a href="forskrift/2017-09-08-1369">forskrift 8 sep 2017 nr. 1369</a>.</article></section></main></body></html>