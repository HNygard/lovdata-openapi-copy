<!DOCTYPE html><html lang="no"><head><title>Forskrift om rapportering til Det internasjonale fond for erstatning av oljesølskade (IOPC-fondet) og til Det internasjonale fond for farlige og skadelige stoffer (HNS-fondet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-21-1789</dd><dt class="dokid">DokumentID</dt><dd class="dokid">SF/forskrift/2015-12-21-1789</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Maritim avd.</li></ul></dd><dt class="publishedIn">Publisert i</dt><dd class="publishedIn">I 2015 hefte 16</dd><dt class="dateInForce">I kraft fra</dt><dd class="dateInForce">2016-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1994-06-24-39/§202">lov/1994-06-24-39/§202</a></li><li><a href="lov/1994-06-24-39/§223">lov/1994-06-24-39/§223</a></li><li><a href="forskrift/2015-12-18-1580">forskrift/2015-12-18-1580</a></li><li><a href="forskrift/2015-05-12-467">forskrift/2015-05-12-467</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-30 15:00</dd><dt class="titleShort">Korttittel</dt><dd class="titleShort">Forskrift om rapportering til IOPC-fondet og HNS-fondet</dd><dt class="title">Tittel</dt><dd class="title">Forskrift om rapportering til Det internasjonale fond for erstatning av oljesølskade (IOPC-fondet) og til Det internasjonale fond for farlige og skadelige stoffer (HNS-fondet)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 21. desember 2015 med hjemmel i <a href="lov/1994-06-24-39">lov 24. juni 1994 nr. 39</a> om sjøfarten (sjøloven) <a href="lov/1994-06-24-39/§202">§ 202</a> tredje ledd med hjemmel i <a href="forskrift/2015-12-18-1580">delegeringsvedtak 18. desember 2015 nr. 1580</a> og § 223 sjette ledd med hjemmel i <a href="forskrift/2015-05-12-467">delegeringsvedtak 12. mai 2015 nr. 467</a>.</dd><dt class="refid">RefID</dt><dd class="refid">forskrift/2015-12-21-1789</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om rapportering til Det internasjonale fond for erstatning av oljesølskade (IOPC-fondet) og til Det internasjonale fond for farlige og skadelige stoffer (HNS-fondet)</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Rapportering til Det internasjonale fond for erstatning av oljesølskade (IOPC-fondet)</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li></ul></li><li><a href="#kapittel-2" data-child-interval="§§ 3 – 6">Kapittel 2. Rapportering til Det internasjonale fond for farlige og skadelige stoffer (HNS-fondet)</a><ul class="tocSubUl"><li><a href="#kapittel-2-paragraf-1">§ 3.</a></li><li><a href="#kapittel-2-paragraf-2">§ 4.</a></li><li><a href="#kapittel-2-paragraf-3">§ 5.</a></li><li><a href="#kapittel-2-paragraf-4">§ 6.</a></li></ul></li><li><a href="#kapittel-3" data-child-interval="§ 7">Kapittel 3. Ikrafttredelse m.m.</a><ul class="tocSubUl"><li><a href="#kapittel-3-paragraf-1">§ 7.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-21-1789" id="dokument"><h1>Forskrift om rapportering til Det internasjonale fond for erstatning av oljesølskade (IOPC-fondet) og til Det internasjonale fond for farlige og skadelige stoffer (HNS-fondet)</h1><section class="section" data-name="kap1" id="kapittel-1" data-lovdata-URL="SF/forskrift/2015-12-21-1789/KAPITTEL_1"><h2>Kapittel 1. Rapportering til Det internasjonale fond for erstatning av oljesølskade (IOPC-fondet)</h2><article class="legalArticle" data-lovdata-URL="SF/forskrift/2015-12-21-1789/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Den som på norsk territorium i kalenderåret mottar mer enn til sammen 150&#xa0;000 tonn råolje eller tunge fyringsoljer eller tunge destillater som definert i 1992-fondskonvensjonen artikkel 1 § 3, skal innen den 15. mars hvert år gi opplysninger til Nærings- og fiskeridepartementet om navn, adresse og mottatt kvantum i det foregående år, jf. <a href="lov/1994-06-24-39/§202">sjøloven § 202</a> tredje ledd. Selskapets revisor skal samtidig avgi en bekreftelse til departementet av de innrapporterte tallene. Departementet avgjør om noen som står i nært interessefellesskap med annen mottaker her i riket, er rapporteringspliktig etter 1992-fondskonvensjonen artikkel 10 § 2. Det kvantum olje som er nevnt i første punktum, omfatter olje som sjøveis transporteres i eller til Norge, og olje som kommer til Norge på annen måte, men har vært transportert sjøveis til en stat som ikke har sluttet seg til 1992-fondskonvensjonen, og derfra transporteres til Norge uten omlasting i mottaksanlegg i en annen stat som har sluttet seg til 1992-fondskonvensjonen.</article><article class="legalP" id="kapittel-1-paragraf-1-ledd-2">Den som på norsk territorium i kalenderåret mottar mer enn til sammen 150&#xa0;000 tonn råolje eller tunge fyringsoljer eller tunge destillater som definert i 2003-tilleggsfondprotokollen artikkel 1 § 7, jf. 1992-fondskonvensjonen artikkel 1 § 3, skal innen den 15. mars hvert år gi opplysninger til Nærings- og fiskeridepartementet om navn, adresse og mottatt kvantum i det foregående år. Første ledd annet, tredje og fjerde punktum gjelder tilsvarende, men slik at henvisningen til 1992-fondskonvensjonen skal leses som henvisning til 2003-tilleggsfondprotokollen.</article><article class="legalP" id="kapittel-1-paragraf-1-ledd-3">Med de begrensninger som følger av gjøremål etter sjøloven skal alle bevare taushet om det de får kunnskap om i medhold av denne paragraf, for så vidt angår opplysninger om tekniske innretninger og fremgangsmåter samt drifts- eller forretningsforhold som det vil være av konkurransemessig betydning å hemmeligholde av hensyn til den opplysningen angår.</article></article><article class="legalArticle" data-lovdata-URL="SF/forskrift/2015-12-21-1789/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Opplysningene som nevnt i <a href="forskrift/2015-12-21-1789/§1">§ 1</a> skal inngis på rapporteringsskjema som er tilgjengelige på Nærings- og fiskeridepartementets hjemmeside.</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-21-1789/KAPITTEL_2"><h2>Kapittel 2. Rapportering til Det internasjonale fond for farlige og skadelige stoffer (HNS-fondet)</h2><article class="legalArticle" data-lovdata-URL="SF/forskrift/2015-12-21-1789/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">Den som i kalenderåret, i havn eller annen losseplass innenfor norsk territorium, er mottaker av mer enn til sammen 15&#xa0;000 tonn HNS i bulk som er transportert som last om bord på skip, ikke medregnet gods som omfattes av annet og tredje ledd, skal innen 15. mars hvert år gi opplysninger om navn, adresse, type last og mottatt kvantum i det forutgående år til Nærings- og fiskeridepartementet, jf. <a href="lov/1994-06-24-39/§223">sjøloven § 223</a> første ledd, jf. tredje ledd.</article><article class="legalP" id="kapittel-2-paragraf-1-ledd-2">Rapporteringsplikten etter første ledd gjelder tilsvarende for den som i kalenderåret, i havn eller annen losseplass innenfor norsk territorium, er mottaker av nedenstående last, jf. <a href="lov/1994-06-24-39/§223">sjøloven § 223</a> første ledd jf. tredje ledd:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">mer enn til sammen 15&#xa0;000 tonn faste bulklaster som nevnt i <a href="forskrift/2015-12-21-1789/§4">§ 4</a> første ledd bokstav f)</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">mer enn til sammen 15&#xa0;000 tonn LPG (kondensert hydrokarbongass),</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">mer enn til sammen 150&#xa0;000 tonn råolje eller tunge fyringsoljer eller tunge destillater som definert i 1992-fondskonvensjonen artikkel 1 nr. 3, og som for denne oljen er pliktig til å betale avgifter til Det internasjonale erstatningsfond (1992) etter reglene i <a href="lov/1994-06-24-39/§202">sjøloven § 202</a>, jf. forskriftens kapittel I, eller</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">mer enn til sammen 15&#xa0;000 tonn olje i bulk som ikke omfattes av bokstav c, og som er opplistet i vedlegg I til internasjonal konvensjon om hindring av forurensning fra skip, 1973, med senere endringer.</article></article></li></ol></article><article class="legalP" id="kapittel-2-paragraf-1-ledd-3">Rapporteringsplikten til departementet skal også gjelde tilsvarende for den som i kalenderåret var mottaker av LNG-last (flytende naturgass) om bord på skip, som ble losset ved en havn eller annen losseplass i norsk territorium, jf. <a href="lov/1994-06-24-39/§223">sjøloven § 223</a> andre ledd jf. <a href="lov/1994-06-24-39/§222">§ 222</a> tredje ledd.</article><article class="legalP" id="kapittel-2-paragraf-1-ledd-4">Opplysningsplikten etter andre ledd bokstav c) om tungolje, vil være oppfylt hvis det allerede er foretatt innberetning om mottatt tungolje etter reglene i <a href="lov/1994-06-24-39/§202">sjøloven § 202</a> om norske oljemottakeres opplysnings- og avgiftsplikt til Det internasjonale erstatningsfond (1992-fondskonvensjonen) og Det internasjonale tilleggsfond (2003), jf. <a href="forskrift/2015-12-21-1789/§1">§ 1</a> i denne forskriften.</article></article><article class="legalArticle" data-lovdata-URL="SF/forskrift/2015-12-21-1789/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-2-ledd-1">Med HNS i bulk menes:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">olje som transporteres i bulk, som definert i regel 1 i vedlegg 1 til internasjonal konvensjon om hindring av forurensning fra skip, 1973, som endret ved protokoll av 1978, med senere endringer,</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">skadelige flytende stoffer som transporteres i bulk, som definert i regel 1.10 i vedlegg II til internasjonal konvensjon om hindring av forurensning av skip, 1973, som endret ved protokoll av 1978, med senere endringer, og de stoffer og blandinger som inntil videre er klassifisert som forurensningskategori X, Y, eller Z etter regel 6.3 i nevnte vedlegg II,</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">farlige, flytende stoffer som transporteres i bulk, og som er oppført i kapittel 17 i internasjonal kode for bygging og utrustning av skip som transporterer farlige kjemikalier i bulk, med endringer, og de farlige produkter som det er gitt foreløpige regler for lastehåndtering for, etter reglene i kodens punkt 1.1.6,</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">flytende gasser som er oppført i kapittel 19 i internasjonal kode for bygging og utrustning av skip som transporterer flytende gasser i bulk, med endringer, og de produkter som det er gitt foreløpige regler for lastehåndtering for, etter reglene i kodens punkt 1.1.6,</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">flytende stoffer som transporteres som last i bulk med antennelsestemperatur som ikke overstiger 60 °C, målt ved prøve i lukket beholder,</article></article></li><li data-name="f." value="6"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">faste bulklaster med farlige kjemiske egenskaper som omfattes av den internasjonale koden for transport av faste bulklaster (IMSBC-koden), med endringer, i den utstrekning disse stoffene i pakket form ville være omfattet av internasjonal kode for transport av farlig gods (IMDG-koden) i kraft i 1996,</article></article></li><li data-name="g." value="7"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">rester fra forutgående bulktransport av stoffer som nevnt i bokstavene a til f i oppregningen her.</article></article></li></ol></article><article class="legalP" id="kapittel-2-paragraf-2-ledd-2">Som mottaker etter dette kapittelet regnes den som fysisk mottar HNS i bulk etter sjøtransporten.</article><article class="legalP" id="kapittel-2-paragraf-2-ledd-3">HNS i bulk som er overført direkte eller i havn eller losseplass fra et skip til et annet skip som ledd i sjøtransporten fra den opprinnelige lastehavnen og til den endelige havnen eller losseplassen (gods i transitt), skal anses mottatt i den endelige havnen eller losseplassen. Om den endelige havnen eller losseplassen for gods i transitt er utenfor norsk territorium, omfattes godset ikke av rapporteringsplikten etter kapittelet her.</article></article><article class="legalArticle" data-lovdata-URL="SF/forskrift/2015-12-21-1789/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-3-ledd-1">Rapporteringsplikten gjelder ved sjøtransport av HNS i bulk både til og innenfor Norge.</article></article><article class="legalArticle" data-lovdata-URL="SF/forskrift/2015-12-21-1789/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-4-ledd-1">Opplysningene som nevnt i <a href="forskrift/2015-12-21-1789/§3">§ 3</a> skal inngis på rapporteringsskjema som er tilgjengelige på Nærings- og fiskeridepartementets hjemmeside.</article><article class="legalP" id="kapittel-2-paragraf-4-ledd-2">Rapporteringene skal inneholde opplysninger om den totale mengden mottatt last for hver enkelt konto og sektor, som oppgitt i rapporteringsskjemaet.</article><article class="legalP" id="kapittel-2-paragraf-4-ledd-3">Hvis en mottaker har mottatt anmodning om innberetning fra departementet, og mottakeren i det forutgående kalenderår har mottatt mindre enn det kvantum HNS-stoffer som følger av <a href="forskrift/2015-12-21-1789/§3">§ 3</a>, er mottakeren likevel pliktig til å informere Nærings- og fiskeridepartementet om at bidragsplikt ikke foreligger.</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-21-1789/KAPITTEL_3"><h2>Kapittel 3. Ikrafttredelse m.m.</h2><article class="legalArticle" data-lovdata-URL="SF/forskrift/2015-12-21-1789/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2016, med første rapporteringsplikt 15. mars 2017 for gods som mottas fra og med 1. januar 2016.</article></article></section></main></body></html>