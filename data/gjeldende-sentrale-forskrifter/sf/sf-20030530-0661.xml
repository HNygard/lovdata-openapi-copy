<!DOCTYPE html><html lang="no"><head><title>Forskrift om særskilte beskyttelsestiltak ved innførsel av akvatiske dyr og produkter av disse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-05-30-661</dd><dt class="dokid">DokumentID</dt><dd class="dokid">SF/forskrift/2003-05-30-661</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2003 hefte 8</dd><dt class="dateInForce">I kraft fra</dt><dd class="dateInForce">2003-05-30</dd><dt class="lastChangeInForce">Ikrafttredelse av siste endring</dt><dd class="lastChangeInForce">2004-02-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2004-01-30-350">forskrift/2004-01-30-350</a> fra 2004-02-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2001-01-31-97">forskrift/2001-01-31-97</a></li><li><a href="forskrift/1997-12-31-1470">forskrift/1997-12-31-1470</a></li><li><a href="forskrift/2000-12-29-1594">forskrift/2000-12-29-1594</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§23">lov/2003-12-19-124/§23</a></li><li><a href="lov/2003-12-19-124/§12">lov/2003-12-19-124/§12</a></li></ul></dd><dt class="dateOfPublication">Kunngjort</dt><dd class="dateOfPublication">2003-06-06</dd><dt class="titleShort">Korttittel</dt><dd class="titleShort">Forskrift om innførsel av akvatiske dyr mm</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel av akvatiske dyr og produkter av disse.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 30. mai 2003 med hjemmel i <a href="lov/2003-12-19-124">lov av 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§23">§ 23</a> tredje ledd, jf. <a href="lov/2003-12-19-124/§12">§ 12</a> bokstav c. Jf. EØS-avtalen vedlegg I (vedtak <a href="eu/32003d0071">2003/71/EF</a>, vedtak <a href="eu/32003d0392">2003/392/EF</a> og vedtak <a href="eu/32003d0070">2003/70/EF</a>). Endret <a href="forskrift/2004-01-15-336">15 jan 2004 nr. 336</a> (bl.a hjemmel), <a href="forskrift/2004-01-30-350">30 jan 2004 nr. 350</a> (bl.a tittel og hjemmel).</dd><dt class="refid">RefID</dt><dd class="refid">forskrift/2003-05-30-661</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om særskilte beskyttelsestiltak ved innførsel av akvatiske dyr og produkter av disse.</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Forbud og vilkår ved innførsel</a></li><li><a href="#paragraf-4">§ 4. Dispensasjon</a></li><li><a href="#paragraf-5">§ 5. Tilsyn og vedtak</a></li><li><a href="#paragraf-6">§ 6. (Opphevet ved forskrift 15 jan 2004 nr. 336, tidligere § 7.)</a></li><li><a href="#paragraf-7">§ 7. Straff</a></li><li><a href="#paragraf-8">§ 8. Ikrafttredelse og opphevelser</a></li><li><a href="#kapittel-1">Vedlegg I.</a></li><li><a href="#kapittel-2">Vedlegg II.</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-05-30-661" id="dokument"><h1>Forskrift om særskilte beskyttelsestiltak ved innførsel av akvatiske dyr og produkter av disse.</h1><article class="legalArticle" data-lovdata-URL="SF/forskrift/2003-05-30-661/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å beskytte akvatiske dyr mot spredning av smittsom sykdom.</article></article><article class="legalArticle" data-lovdata-URL="SF/forskrift/2003-05-30-661/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for norsk land- og sjøterritorium, norske luft- og sjøfartøyer, innretninger på norsk kontinentalsokkel, Svalbard, Jan Mayen, bilandene, i Norges økonomiske sone, fiskerisonen ved Jan Mayen og fiskevernsonen ved Svalbard.</article><article class="legalP" id="paragraf-2-ledd-2">Forskriften retter seg mot enhver som innfører akvatiske dyr og/eller produkter av disse.</article><article class="changesToParent">Endret ved <a href="forskrift/2004-01-15-336">forskrifter 15 jan 2004 nr. 336</a>, <a href="forskrift/2004-01-30-350">30 jan 2004 nr. 350</a> (i kraft 1 feb 2004).</article></article><article class="legalArticle" data-lovdata-URL="SF/forskrift/2003-05-30-661/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud og vilkår ved innførsel</span></h2><article class="legalP" id="paragraf-3-ledd-1">Det er forbudt å innføre levende fisk tilhørende laksefamilien <i>Salmonidae</i> med opprinnelse på Færøyene.</article><article class="legalP" id="paragraf-3-ledd-2">Levende rogn av fisk tilhørende familien <i>Salmonidae</i> med opprinnelse på Færøyene, kan innføres hvis rognen er blitt desinfisert<sup class="footnotereference" data-footnotereferencevalue="1" data-unique-footnote-counter="1">1</sup> to ganger, på grønneggstadiet og øyerognstadiet. Forsendelsen skal følges av et helsesertifikat etter modell i vedtak <a href="eu/32003d0071">2003/71/EF</a> vedlegg I.</article><article class="legalP" id="paragraf-3-ledd-3">Melke av fisk tilhørende familien <i>Salmonidae</i> med opprinnelse på Færøyene, kan innføres. Forsendelsen skal følges av et helsesertifikat etter modell i vedtak <a href="eu/32003d0071">2003/71/EF</a> vedlegg I.</article><article class="legalP" id="paragraf-3-ledd-4">Slaktet usløyd fisk av artene atlantisk laks (<i>Salmo salar</i>), sjøørret (<i>Salmo trutta</i>) og regnbueørret (<i>Oncorhynchus mykiss</i>) med opprinnelse på Færøyene skal følges av et helsesertifikat etter modell i vedtak <a href="eu/32003d0071">2003/71/EF</a>, Annex II.</article><article class="changesToParent">Endret ved <a href="forskrift/2004-01-15-336">forskrift 15 jan 2004 nr. 336</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Desinfeksjon skal foretas i samsvar med Section 5.2, Appendix 5.2.1 of the International Aquatic Animal Health Code of the International Office of Epizootic Diseases, Third edition 2000.</article></footer></article><article class="legalArticle" data-lovdata-URL="SF/forskrift/2003-05-30-661/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Mattilsynet kan gi tillatelse til unntak fra <a href="forskrift/2003-05-30-661/§3">§ 3</a> ved innførsel av prøver av akvatiske dyr og produkter av disse til vitenskapelig bruk, samt sette vilkår for slikt unntak, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-15-336">forskrifter 15 jan 2004 nr. 336</a>, <a href="forskrift/2004-01-30-350">30 jan 2004 nr. 350</a> (i kraft 1 feb 2004, tidligere § 5).</article></article><article class="legalArticle" data-lovdata-URL="SF/forskrift/2003-05-30-661/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften i samsvar med <a href="lov/2003-12-19-124/§23">matloven § 23</a> om tilsyn og vedtak og kan herunder treffe vedtak etter <a href="lov/2003-12-19-124/§24">§ 24</a> om særskilt smittesanering, <a href="lov/2003-12-19-124/§25">§ 25</a> om stenging og virksomhetskarantene og <a href="lov/2003-12-19-124/§26">§ 26</a> om tvangsmulkt.</article><article class="changesToParent">Endret ved <a href="forskrift/2004-01-15-336">forskrifter 15 jan 2004 nr. 336</a>, <a href="forskrift/2004-01-30-350">30 jan 2004 nr. 350</a> (i kraft 1 feb 2004, tidligere § 6).</article></article><article class="legalArticle" data-lovdata-URL="SF/forskrift/2003-05-30-661/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Opphevet ved <a href="forskrift/2004-01-15-336">forskrift 15 jan 2004 nr. 336</a>, tidligere § 7.)</span></h2></article><article class="legalArticle" data-lovdata-URL="SF/forskrift/2003-05-30-661/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-15-336">forskrifter 15 jan 2004 nr. 336</a>, <a href="forskrift/2004-01-30-350">30 jan 2004 nr. 350</a> (i kraft 1 feb 2004, tidligere § 8).</article></article><article class="legalArticle" data-lovdata-URL="SF/forskrift/2003-05-30-661/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse og opphevelser</span></h2><article class="legalP" id="paragraf-8-ledd-1">Denne forskriften trer i kraft straks. Samtidig oppheves:<p class="leddfortsettelse"><a href="forskrift/2001-01-31-97">Forskrift av 31. januar 2001 nr. 97</a> om særskilte beskyttelsestiltak ved innførsel av fisk tilhørende laksefamilien Salmonidae fra Færøyene, <a href="forskrift/1997-12-31-1470">forskrift av 31. desember 1997 nr. 1470</a> om soner for forebygging, begrensning og utrydding av infeksiøs lakseanemi, og <a href="forskrift/2000-12-29-1594">forskrift av 29. desember 2000 nr. 1594</a> om dyrehelsemessige betingelser ved innførsel og utførsel av akvatiske dyr og produkter og smitteførende gjenstander <a href="forskrift/2003-05-30-661/§4">§ 4</a>, siste ledd, <a href="forskrift/2003-05-30-661/§5">§ 5</a>, siste ledd og § 12, annet ledd.</p></article><article class="changesToParent">Endret ved <a href="forskrift/2004-01-30-350">forskrift 30 jan 2004 nr. 350</a> (i kraft 1 feb 2004, tidligere § 9).</article></article><section class="section" data-name="vedleggI" id="kapittel-1" data-lovdata-URL="SF/forskrift/2003-05-30-661/KAPITTEL_1"><h2>Vedlegg I.</h2><article class="changesToParent">Vedlegget opphevet ved <a href="forskrift/2004-01-30-350">forskrift 30 jan 2004 nr. 350</a> (i kraft 1 feb 2004).</article></section><section class="section" data-name="vedleggII" id="kapittel-2" data-lovdata-URL="SF/forskrift/2003-05-30-661/KAPITTEL_2"><h2 data-repealeddate="2004-02-01">Vedlegg II.</h2><article class="changesToParent">Vedlegget opphevet ved <a href="forskrift/2004-01-30-350">forskrift 30 jan 2004 nr. 350</a> (i kraft 1 feb 2004).</article></section></main></body></html>