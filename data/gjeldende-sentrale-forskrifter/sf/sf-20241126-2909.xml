<!DOCTYPE html><html lang="nb"><head><title>Forskrift om renter på overtredelsesgebyr for brudd på konkurranseloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-11-26-2909</dd><dt class="dokid">DokumentID</dt><dd class="dokid">SF/forskrift/2024-11-26-2909</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk og næringsøkonomi</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="basedOn">Hjemmel</dt><dd class="basedOn"><ul><li><a href="lov/2004-03-05-12/§29">lov/2004-03-05-12/§29</a></li><li><a href="forskrift/2013-06-14-634">forskrift/2013-06-14-634</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-02 14:45</dd><dt class="title">Tittel</dt><dd class="title">Forskrift om renter på overtredelsesgebyr for brudd på konkurranseloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 26. november 2024 med hjemmel i <a href="lov/2004-03-05-12/§29/ledd/6">lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) § 29 sjette ledd</a> og <a href="forskrift/2013-06-14-634">delegeringsvedtak 14. juni 2013 nr. 634</a>.</dd><dt class="refid">RefID</dt><dd class="refid">forskrift/2024-11-26-2909</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om renter på overtredelsesgebyr for brudd på konkurranseloven</a><ul class="tocSubUl"><li><a href="#paragraf-1">§ 1. Forskriftens anvendelsesområde</a></li><li><a href="#paragraf-2">§ 2. Forsinkelsesrente</a></li><li><a href="#paragraf-3">§ 3. Renter beregnet fra forfallstidspunktet</a></li><li><a href="#paragraf-4">§ 4. Tilbakebetaling av overtredelsesgebyr med renter</a></li><li><a href="#paragraf-5">§ 5. Renter etter andre rettsgrunnlag</a></li><li><a href="#paragraf-6">§ 6. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-11-26-2909" id="dokument"><h1>Forskrift om renter på overtredelsesgebyr for brudd på konkurranseloven</h1><article class="legalArticle" data-lovdata-URL="SF/forskrift/2024-11-26-2909/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens anvendelsesområde</span></h2><article class="legalP" id="paragraf-1-ledd-1">Forskriften gir utfyllende regler om betaling og tilbakebetaling av renter på overtredelsesgebyr etter <a href="lov/2004-03-05-12/§29">konkurranseloven § 29</a>. Bestemmelsene for foretak gjelder tilsvarende for sammenslutninger av foretak. Forskriften gjelder også på Svalbard, jf. <a href="forskrift/2008-10-17-1126/§1">forskrift 17. oktober 2008 nr. 1126 § 1</a>.</article></article><article class="legalArticle" data-lovdata-URL="SF/forskrift/2024-11-26-2909/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forsinkelsesrente</span></h2><article class="legalP" id="paragraf-2-ledd-1">Det skal beregnes renter av overtredelsesgebyr etter <a href="lov/2004-03-05-12/§29/ledd/1">konkurranseloven § 29 første ledd</a> fra tidspunktet Konkurransetilsynets vedtak er endelig eller saken er rettskraftig avgjort.</article><article class="legalP" id="paragraf-2-ledd-2">Renter etter første ledd skal beregnes i samsvar med <a href="lov/1976-12-17-100">forsinkelsesrenteloven</a>.</article></article><article class="legalArticle" data-lovdata-URL="SF/forskrift/2024-11-26-2909/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Renter beregnet fra forfallstidspunktet</span></h2><article class="legalP" id="paragraf-3-ledd-1">Det skal beregnes renter av overtredelsesgebyr fra forfallstidspunktet frem til forsinkelsesrenten begynner å løpe. Forfallstidspunktet er to måneder etter at vedtaket er mottatt, jf. <a href="lov/2004-03-05-12/§29/ledd/3/setning/2">konkurranseloven § 29 tredje ledd andre punktum</a>.</article><article class="legalP" id="paragraf-3-ledd-2">Rentesatsen for renter etter første ledd skal tilsvare den pengepolitiske styringsrenten fastsatt av Norges Bank per 1. januar det aktuelle året tillagt ett prosentpoeng.</article></article><article class="legalArticle" data-lovdata-URL="SF/forskrift/2024-11-26-2909/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilbakebetaling av overtredelsesgebyr med renter</span></h2><article class="legalP" id="paragraf-4-ledd-1">Dersom et overtredelsesgebyr helt eller delvis oppheves av Konkurransetilsynet, Konkurranseklagenemnda eller domstolene, skal renter beregnes i samsvar med <a href="forskrift/2024-11-26-2909/§2">§ 2</a> og <a href="forskrift/2024-11-26-2909/§3">§ 3</a> for den delen som oppheves og tilbakebetales.</article><article class="legalP" id="paragraf-4-ledd-2">Ved innfrielse av overtredelsesgebyret innen forfallstidspunktet fastsatt i <a href="lov/2004-03-05-12/§29/ledd/3/setning/2">konkurranseloven § 29 tredje ledd andre punktum</a>, skal det beregnes renter fra forfallstidspunktet.</article><article class="legalP" id="paragraf-4-ledd-3">Ved innfrielse av overtredelsesgebyret etter forfallstidspunktet, skal det beregnes renter fra tidspunktet betalingen ble mottatt.</article><article class="legalP" id="paragraf-4-ledd-4">Ved innfrielse av deler av gebyret, skal det beregnes renter for den delen som er betalt.</article><article class="legalP" id="paragraf-4-ledd-5">Staten og foretak kan motregne i overtredelsesgebyr og renter som er knyttet til det samme vedtaket.</article></article><article class="legalArticle" data-lovdata-URL="SF/forskrift/2024-11-26-2909/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Renter etter andre rettsgrunnlag</span></h2><article class="legalP" id="paragraf-5-ledd-1">Forskriften avskjærer ikke rett til renter etter andre rettsgrunnlag.</article></article><article class="legalArticle" data-lovdata-URL="SF/forskrift/2024-11-26-2909/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2023.</article></article></main></body></html>