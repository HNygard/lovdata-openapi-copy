<!DOCTYPE html><html lang="nb"><head><title>Forskrift om gebyr til statskassen for arbeid med kontroll etter produktkontrolloven, produktforskriften, leketøyforskriften og internkontrollforskriften (produktgebyrforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-04-17-649</dd><dt class="dokid">DokumentID</dt><dd class="dokid">SF/forskrift/2024-04-17-649</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2024-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-06-3029">forskrift/2024-12-06-3029</a> fra 2025-01-01</dd><dt class="basedOn">Hjemmel</dt><dd class="basedOn"><ul><li><a href="lov/1976-06-11-79/§8a">lov/1976-06-11-79/§8a</a></li><li><a href="forskrift/1986-05-16-1094">forskrift/1986-05-16-1094</a></li></ul></dd><dt class="dateOfPublication">Kunngjort</dt><dd class="dateOfPublication">2024-04-22 15:10</dd><dt class="titleShort">Korttittel</dt><dd class="titleShort">Produktgebyrforskriften</dd><dt class="title">Tittel</dt><dd class="title">Forskrift om gebyr til statskassen for arbeid med kontroll etter produktkontrolloven, produktforskriften, leketøyforskriften og internkontrollforskriften (produktgebyrforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 17. april 2024 med hjemmel i <a href="lov/1976-06-11-79/§8a">lov 11. juni 1976 nr. 79 om kontroll med produkter og forbrukertjenester (produktkontrolloven) § 8a</a>, jf. <a href="forskrift/1986-05-16-1094">delegeringsvedtak 16. mai 1986 nr. 1094</a>. <br /> <strong>Endret</strong> ved forskrift <a href="forskrift/2024-12-06-3029">6 des 2024 nr. 3029</a> (i kraft 1 jan 2025).</dd><dt class="refid">RefID</dt><dd class="refid">forskrift/2024-04-17-649</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gebyr til statskassen for arbeid med kontroll etter produktkontrolloven, produktforskriften, leketøyforskriften og internkontrollforskriften (produktgebyrforskriften)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Generelle bestemmelser om gebyrene</a></li><li><a href="#paragraf-4">§ 4. Gebyrsatser</a></li><li><a href="#paragraf-5">§ 5. Tidsavgrensede kontrollaksjoner</a></li><li><a href="#paragraf-6">§ 6. Unntak</a></li><li><a href="#paragraf-7">§ 7. Kostnader for fremskaffelse av analyseresultater</a></li><li><a href="#paragraf-8">§ 8. Endring av gebyrsatsene</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-04-17-649" id="dokument"><h1>Forskrift om gebyr til statskassen for arbeid med kontroll etter produktkontrolloven, produktforskriften, leketøyforskriften og internkontrollforskriften (produktgebyrforskriften)</h1><article class="legalArticle" data-lovdata-URL="SF/forskrift/2024-04-17-649/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder innkreving av gebyr for Miljødirektoratets arbeid med kontroll av virksomheter omfattet av krav fastsatt i <a href="lov/1976-06-11-79">produktkontrolloven</a>, <a href="forskrift/2004-06-01-922">produktforskriften</a>, <a href="forskrift/2013-11-18-1403">leketøyforskriften</a> og <a href="forskrift/1996-12-06-1127">internkontrollforskriften</a>.</article><article class="legalP" id="paragraf-1-ledd-2">Bestemmelsene gjelder kun for Miljødirektoratets kontroll i form av stedlige tilsyn, digitale tilsyn og dokumenttilsyn.</article><article class="legalP" id="paragraf-1-ledd-3">Bestemmelsene gjelder ikke for Miljødirektoratets arbeid med kontroll som er omfattet av andre gebyrordninger.</article></article><article class="legalArticle" data-lovdata-URL="SF/forskrift/2024-04-17-649/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>kontroll:</i> undersøkelse av virksomhetens status i henhold til krav fastsatt i <a href="lov/1976-06-11-79">produktkontrolloven</a>, <a href="forskrift/2004-06-01-922">produktforskriften</a>, <a href="forskrift/2013-11-18-1403">leketøyforskriften</a> og <a href="forskrift/1996-12-06-1127">internkontrollforskriften</a></article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>stedlig tilsyn:</i> tilsyn med hjemmel i <a href="lov/1976-06-11-79/§8">produktkontrolloven § 8</a></article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>digitalt tilsyn:</i> tilsyn som i samråd med virksomheten utføres digitalt</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>dokumenttilsyn:</i> kontroll av virksomhet gjennom pålegg om opplysninger med hjemmel i <a href="lov/1976-06-11-79/§5">produktkontrolloven § 5</a>.</article></article></li></ol></article></article><article class="legalArticle" data-lovdata-URL="SF/forskrift/2024-04-17-649/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle bestemmelser om gebyrene</span></h2><article class="legalP" id="paragraf-3-ledd-1">Den ansvarlige for virksomheten skal betale gebyr til statskassen for Miljødirektoratets kontroll i samsvar med <a href="forskrift/2024-04-17-649/§4">§ 4</a>.</article><article class="legalP" id="paragraf-3-ledd-2">Gebyrene skal samlet sett ikke overstige Miljødirektoratets kostnader ved kontrollen.</article><article class="legalP" id="paragraf-3-ledd-3">Miljødirektoratet vedtar hvilken gebyrsats som skal gjelde i det enkelte tilfelle. Ved fastsettelse av gebyrsats skal forventet ressursforbruk knyttet til kontrollen legges til grunn. Ved valg av gebyrsats skal det tas gebyr for det året hvor den vesentlige delen av kontrollen er gjort.</article><article class="legalP" id="paragraf-3-ledd-4">Miljødirektoratet skal, så langt det er mulig, underrette den gebyrpliktige på forhånd om valg av gebyrsats.</article><article class="legalP" id="paragraf-3-ledd-5">Gebyret forfaller til betaling 30 dager etter at virksomheten har mottatt faktura fra Miljødirektoratet.</article></article><article class="legalArticle" data-lovdata-URL="SF/forskrift/2024-04-17-649/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gebyrsatser</span></h2><article class="legalP" id="paragraf-4-ledd-1">Ved kontroll skal den ansvarlige for virksomheten betale gebyr etter følgende satser: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Sats for endags stedlig tilsyn</i></th><th data-text-align="left" data-vertical-align="top"><i>Sats for flerdags stedlig tilsyn</i></th><th data-text-align="left" data-vertical-align="top"><i>Sats for digitalt tilsyn</i></th><th data-text-align="left" data-vertical-align="top"><i>Sats for dokumenttilsyn</i></th></tr></thead><tbody><tr><td data-text-align="left" data-vertical-align="top">1</td><td data-text-align="right" data-vertical-align="top">kr 51&#xa0;900</td><td data-text-align="right" data-vertical-align="top">kr 103&#xa0;900</td><td data-text-align="right" data-vertical-align="top">kr 49&#xa0;300</td><td data-text-align="right" data-vertical-align="top">kr 9&#xa0;200</td></tr><tr><td data-text-align="left" data-vertical-align="top">2</td><td data-text-align="right" data-vertical-align="top">kr 41&#xa0;600</td><td data-text-align="right" data-vertical-align="top">kr 93&#xa0;500</td><td data-text-align="right" data-vertical-align="top">kr 39&#xa0;400</td><td data-text-align="right" data-vertical-align="top">kr 7&#xa0;900</td></tr><tr><td data-text-align="left" data-vertical-align="top">3</td><td data-text-align="right" data-vertical-align="top">kr 31&#xa0;200</td><td data-text-align="right" data-vertical-align="top">kr 83&#xa0;100</td><td data-text-align="right" data-vertical-align="top">kr 29&#xa0;600</td><td data-text-align="right" data-vertical-align="top">kr 6&#xa0;600</td></tr><tr><td data-text-align="left" data-vertical-align="top">4</td><td data-text-align="right" data-vertical-align="top">kr 20&#xa0;800</td><td data-text-align="right" data-vertical-align="top">kr 72&#xa0;700</td><td data-text-align="right" data-vertical-align="top">kr 19&#xa0;700</td><td data-text-align="right" data-vertical-align="top">kr 5&#xa0;300</td></tr><tr><td data-text-align="left" data-vertical-align="top">5</td><td data-text-align="right" data-vertical-align="top">kr 10&#xa0;400</td><td data-text-align="right" data-vertical-align="top">kr 62&#xa0;300</td><td data-text-align="right" data-vertical-align="top">kr 9&#xa0;900</td><td data-text-align="right" data-vertical-align="top">kr 3&#xa0;900</td></tr><tr><td data-text-align="left" data-vertical-align="top">6</td><td data-text-align="right" data-vertical-align="top">kr 5&#xa0;200</td><td data-text-align="right" data-vertical-align="top">kr 51&#xa0;900</td><td data-text-align="right" data-vertical-align="top">kr 4&#xa0;900</td><td data-text-align="right" data-vertical-align="top">kr 2&#xa0;700</td></tr></tbody></table></article><article class="changesToParent">Endret ved forskrift <a href="forskrift/2024-12-06-3029">6 des 2024 nr. 3029</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2024-04-17-649/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tidsavgrensede kontrollaksjoner</span></h2><article class="legalP" id="paragraf-5-ledd-1">Miljødirektoratet kan bestemme at det i forbindelse med tidsavgrensede kontrollaksjoner, gjennomført av eller i samråd med Miljødirektoratet, ikke skal tas gebyr.</article></article><article class="legalArticle" data-lovdata-URL="SF/forskrift/2024-04-17-649/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak</span></h2><article class="legalP" id="paragraf-6-ledd-1">Når særlige grunner foreligger kan Miljødirektoratet redusere eller frafalle gebyr etter <a href="forskrift/2024-04-17-649/§4">§ 4</a>.</article></article><article class="legalArticle" data-lovdata-URL="SF/forskrift/2024-04-17-649/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kostnader for fremskaffelse av analyseresultater</span></h2><article class="legalP" id="paragraf-7-ledd-1">Dersom det påløper kostnader for fremskaffelse av analyseresultater fra prøver som Miljødirektoratet tar, kan Miljødirektoratet pålegge virksomheten å betale disse i tillegg til gebyrsats etter <a href="forskrift/2024-04-17-649/§4">§ 4</a>.</article></article><article class="legalArticle" data-lovdata-URL="SF/forskrift/2024-04-17-649/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endring av gebyrsatsene</span></h2><article class="legalP" id="paragraf-8-ledd-1">Miljødirektoratet kan endre gebyrsatsene i samsvar med endring i konsumprisindeksen. Den endrede satsen skal avrundes til nærmeste 100 kr. Endringen trer i kraft den påfølgende 1. januar.</article></article><article class="legalArticle" data-lovdata-URL="SF/forskrift/2024-04-17-649/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. juli 2024.</article></article></main></body></html>