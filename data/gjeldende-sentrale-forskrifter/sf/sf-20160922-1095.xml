<!DOCTYPE html><html lang="no"><head><title>Forskrift om gjennomføring av verdipapir- og interbankoppgjør i insolvenssituasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-09-22-1095</dd><dt class="dokid">DokumentID</dt><dd class="dokid">SF/forskrift/2016-09-22-1095</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="publishedIn">Publisert i</dt><dd class="publishedIn">I 2016 hefte 13</dd><dt class="dateInForce">I kraft fra</dt><dd class="dateInForce">2016-09-22</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-01-24-77">forskrift/2025-01-24-77</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-12-17-95/§4-2">lov/1999-12-17-95/§4-2</a></li></ul></dd><dt class="dateOfPublication">Kunngjort</dt><dd class="dateOfPublication">2016-09-23 14:40</dd><dt class="title">Tittel</dt><dd class="title">Forskrift om gjennomføring av verdipapir- og interbankoppgjør i insolvenssituasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. september 2016 med hjemmel i <a href="lov/1999-12-17-95">lov 17. desember 1999 nr. 95</a> om betalingssystemer m.v. <a href="lov/1999-12-17-95/§4-2">§ 4-2</a> fjerde ledd. <br /> <strong>Endret</strong> ved forskrift <a href="forskrift/2025-01-24-77">24 jan 2025 nr. 77</a> (bl.a. tittel).</dd><dt class="refid">RefID</dt><dd class="refid">forskrift/2016-09-22-1095</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gjennomføring av verdipapir- og interbankoppgjør i insolvenssituasjoner</a><ul class="tocSubUl"><li><a href="#paragraf-1">§ 1. Virkeområde, mv.</a></li><li><a href="#paragraf-2">§ 2. Gjennomføring av verdipapiroppgjøret</a></li><li><a href="#paragraf-3">§ 3. Gjennomføring av andre interbankoppgjør</a></li><li><a href="#paragraf-4">§ 4. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-09-22-1095" id="dokument"><h1>Forskrift om gjennomføring av verdipapir- og interbankoppgjør i insolvenssituasjoner</h1><article class="legalArticle" data-lovdata-URL="SF/forskrift/2016-09-22-1095/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde, mv.</span></h2><article class="legalP" id="paragraf-1-ledd-1">Forskriften gjelder for interbanksystem med godkjenning etter <a href="lov/1999-12-17-95/§2-3">betalingssystemloven § 2-3</a> og for verdipapiroppgjørssystem med godkjenning etter <a href="lov/1999-12-17-95/§4-1">betalingssystemloven § 4-1</a>.</article><article class="legalP" id="paragraf-1-ledd-2">Videre gjelder forskriften for Norges Bank og for annen oppgjørsbank som nevnt i <a href="lov/1999-12-17-95/§1-3/ledd/3">betalingssystemloven § 1-3 tredje ledd</a>.</article><article class="changesToParent">Endret ved forskrift <a href="forskrift/2025-01-24-77">24 jan 2025 nr. 77</a>.</article></article><article class="legalArticle" data-lovdata-URL="SF/forskrift/2016-09-22-1095/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av verdipapiroppgjøret</span></h2><article class="legalP" id="paragraf-2-ledd-1">Finansielle instrumenter som er tilgjengelige på oppgjørskonti i et verdipapirregister, og innskudd på verdipapiroppgjørskonti i Norges Bank eller annen oppgjørsbank, kan benyttes for gjennomføring av verdipapiroppgjør samme virkedag som insolvensbehandlingen innledes.</article><article class="legalP" id="paragraf-2-ledd-2">Dette gjelder finansielle instrumenter og innskudd som er disponible på kontiene på det tidspunktet det innledes insolvensbehandling av en deltaker, og instrumenter og innskudd som kommer inn til kontiene etter dette tidspunktet.</article><article class="legalP" id="paragraf-2-ledd-3">Med oppgjørskonti menes verdipapirkonti og pengekonti som deltakerne har angitt at skal benyttes til oppgjøret av oppdraget.</article><article class="changesToParent">Endret ved forskrift <a href="forskrift/2025-01-24-77">24 jan 2025 nr. 77</a>.</article></article><article class="legalArticle" data-lovdata-URL="SF/forskrift/2016-09-22-1095/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av andre interbankoppgjør</span></h2><article class="legalP" id="paragraf-3-ledd-1">Innskudd på oppgjørskonti i Norges Bank eller annen oppgjørsbank kan benyttes for gjennomføring av andre interbankoppgjør enn de som er nevnt i <a href="forskrift/2016-09-22-1095/§2">§ 2</a> samme virkedag som insolvensbehandlingen innledes.</article><article class="legalP" id="paragraf-3-ledd-2">Første ledd gjelder innskudd som er disponible på kontiene på det tidspunktet det innledes insolvensbehandling av en deltaker, og innskudd som kommer inn til kontiene etter dette tidspunktet.</article><article class="legalP" id="paragraf-3-ledd-3">Med oppgjørskonti menes pengekonti som deltakerne har angitt at skal benyttes til oppgjøret av oppdraget.</article><article class="changesToParent">Tilføyd ved forskrift <a href="forskrift/2025-01-24-77">24 jan 2025 nr. 77</a>.</article></article><article class="legalArticle" data-lovdata-URL="SF/forskrift/2016-09-22-1095/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article><article class="changesToParent">Endret ved forskrift <a href="forskrift/2025-01-24-77">24 jan 2025 nr. 77</a> (tidligere § 3).</article></article></main></body></html>