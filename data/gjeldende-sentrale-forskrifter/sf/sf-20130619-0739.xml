<!DOCTYPE html><html lang="no"><head><title>Forskrift om elektroforetak og kvalifikasjonskrav for arbeid knyttet til elektriske anlegg og elektrisk utstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-06-19-739</dd><dt class="dokid">DokumentID</dt><dd class="dokid">SF/forskrift/2013-06-19-739</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for samfunnssikkerhet og beredskap (DSB)</li></ul></dd><dt class="publishedIn">Publisert i</dt><dd class="publishedIn">I 2013 hefte 10</dd><dt class="dateInForce">I kraft fra</dt><dd class="dateInForce">2013-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-13-3110">forskrift/2024-12-13-3110</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-12-14-1133">forskrift/1993-12-14-1133</a></li><li><a href="forskrift/2002-11-22-1323">forskrift/2002-11-22-1323</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1929-05-24-4/§12">lov/1929-05-24-4/§12</a></li><li><a href="lov/1929-05-24-4/§13a">lov/1929-05-24-4/§13a</a></li><li><a href="forskrift/2003-09-01-1161">forskrift/2003-09-01-1161</a></li></ul></dd><dt class="dateOfPublication">Kunngjort</dt><dd class="dateOfPublication">2013-06-26 16:00</dd><dt class="lastupdated">Rettet</dt><dd class="lastupdated">2024-12-20 (veiledning fjernet fra forskriften, se DSB.no)</dd><dt class="titleShort">Korttittel</dt><dd class="titleShort">Forskrift om elektroforetak mv.</dd><dt class="title">Tittel</dt><dd class="title">Forskrift om elektroforetak og kvalifikasjonskrav for arbeid knyttet til elektriske anlegg og elektrisk utstyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 19. juni 2013 med hjemmel i <a href="lov/1929-05-24-4">lov 24. mai 1929 nr. 4</a> om tilsyn med elektriske anlegg og elektrisk utstyr (el-tilsynsloven) <a href="lov/1929-05-24-4/§12">§ 12</a> og <a href="lov/1929-05-24-4/§13a">§ 13a</a>, jf. <a href="forskrift/2003-09-01-1161">delegeringsvedtak 1. september 2003 nr. 1161</a>. <br /> <strong>EØS-henvisninger:</strong> EØS-avtalen vedlegg VII nr. 1 (direktiv <a href="eu/32005l0036*">2005/36/EF</a> endret ved direktiv <a href="eu/32006l0100*">2006/100/EF</a>, forordning <a href="eu/32007r1430">(EF) nr. 1430/2007</a>, forordning <a href="eu/32008r0755">(EF) nr. 755/2008</a>, forordning <a href="eu/32009r0279">(EF) nr. 279/2009</a>, forordning <a href="eu/32011r0213">(EU) nr. 213/2011</a> og forordning <a href="eu/32012r0623">(EU) nr. 623/2012</a>). <br /> <strong>Endret</strong> ved <a href="forskrift/2014-03-04-250">forskrifter 4 mars 2014 nr. 250</a>, <a href="forskrift/2018-12-12-2157">12 des 2018 nr. 2157</a>, <a href="forskrift/2024-06-06-918">6 juni 2024 nr. 918</a> (i kraft 1 juli 2024), <a href="forskrift/2024-12-13-3110">13 des 2024 nr. 3110</a> (i kraft 1 jan 2025). <br /> <strong>Rettelser:</strong> 10.10.2013 (Veiledning), 23.10.2013 (EØS-henvisningsfeltet oppdatert), 07.01.2019 (§ 11, § 15 første ledd), 14.01.2019 (§ 15 første ledd), 20.12.2024 (veiledning fjernet fra forskriften, se DSB.no).</dd><dt class="refid">RefID</dt><dd class="refid">forskrift/2013-06-19-739</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om elektroforetak og kvalifikasjonskrav for arbeid knyttet til elektriske anlegg og elektrisk utstyr</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2" data-child-interval="§§ 3 – 5">Kapittel 2. Krav til foretaket</a><ul class="tocSubUl"><li><a href="#kapittel-2-paragraf-1">§ 3. Registreringsplikt</a></li><li><a href="#kapittel-2-paragraf-2">§ 4. Plikt til å rette feil og mangler</a></li><li><a href="#kapittel-2-paragraf-3">§ 5. Krav om bruk av kvalifisert personell</a></li></ul></li><li><a href="#kapittel-3" data-child-interval="§§ 6 – 10">Kapittel 3. Krav til kvalifikasjoner</a><ul class="tocSubUl"><li><a href="#kapittel-3-paragraf-1">§ 6. Kvalifikasjonskrav for den som bygger og vedlikeholder elektriske anlegg</a></li><li><a href="#kapittel-3-paragraf-2">§ 7. Kvalifikasjonskrav for den som har det faglige ansvaret for arbeid knyttet til elektriske anlegg</a></li><li><a href="#kapittel-3-paragraf-3">§ 8. Kvalifikasjonskrav ved reparasjon av elektrisk utstyr</a></li><li><a href="#kapittel-3-paragraf-4">§ 9. Kvalifikasjonskrav ved kontroll av andres elektriske anlegg</a></li><li><a href="#kapittel-3-paragraf-5">§ 10. Kvalifikasjonskrav ved offentlig tilsyn med elektriske anlegg og elektrisk utstyr</a></li></ul></li><li><a href="#kapittel-4" data-child-interval="§ 11">Kapittel 4. Personer som omfattes av EØS-avtalen</a><ul class="tocSubUl"><li><a href="#kapittel-4-paragraf-1">§ 11. Person som ønsker å utøve et yrke midlertidig eller ved etablering i Norge</a></li></ul></li><li><a href="#kapittel-5" data-child-interval="§§ 12 – 13">Kapittel 5. Personer som ikke omfattes av EØS-avtalen</a><ul class="tocSubUl"><li><a href="#kapittel-5-paragraf-1">§ 12. Godkjenning av kvalifikasjoner for personer som ikke omfattes av EØS-avtalen</a></li><li><a href="#kapittel-5-paragraf-2">§ 13. (Opphevet)</a></li></ul></li><li><a href="#kapittel-6" data-child-interval="§§ 14 – 17">Kapittel 6. Bestemmelser om gebyr, tilsyn, reaksjoner, straff og ikrafttredelse</a><ul class="tocSubUl"><li><a href="#kapittel-6-paragraf-1">§ 14. Tilsyn og administrative reaksjoner</a></li><li><a href="#kapittel-6-paragraf-2">§ 14a. Saksbehandlingsgebyr for godkjenning og forhåndskontroll av yrkeskvalifikasjoner</a></li><li><a href="#kapittel-6-paragraf-3">§ 15. Overtredelsesgebyr</a></li><li><a href="#kapittel-6-paragraf-4">§ 16. Straff</a></li><li><a href="#kapittel-6-paragraf-5">§ 17. Ikrafttredelse og overgangsbestemmelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2013-06-19-739" id="dokument"><h1>Forskrift om elektroforetak og kvalifikasjonskrav for arbeid knyttet til elektriske anlegg og elektrisk utstyr</h1><section class="section" data-name="kap1" id="kapittel-1" data-lovdata-URL="SF/forskrift/2013-06-19-739/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2013-06-19-739/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften fastsetter krav til foretak og personer som utfører eller tilbyr å utføre arbeid knyttet til elektriske anlegg og elektrisk utstyr slik at arbeidet ikke fører til skade på liv, helse eller materielle verdier.</article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a>.</article></article><article class="legalArticle" data-lovdata-URL="SF/forskrift/2013-06-19-739/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder arbeid knyttet til elektriske anlegg og elektrisk utstyr.</article><article class="legalP" id="kapittel-1-paragraf-2-ledd-2">Bestemmelsene om foretak gjelder alt arbeid som forutsettes utført av et foretak, uavhengig av hvordan den enkelte har valgt å organisere arbeidet. Med foretak menes også underenheter til et foretak.</article><article class="legalP" id="kapittel-1-paragraf-2-ledd-3">Forskriften gjelder ikke arbeid knyttet til<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">elektriske anlegg og elektrisk utstyr på faste innretninger for utnyttelse av petroleumsforekomster plassert i indre norske farvann, norsk sjøterritorium og på kontinentalsokkelen</article></article></li><li data-name="b." value="2"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">elektriske anlegg og elektrisk utstyr på enkelte integrerte petroleumsanlegg og tilknyttede rørledningssystemer på land</article></article></li><li data-name="c." value="3"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">elektriske anlegg og elektrisk utstyr i luftfartøyer</article></article></li><li data-name="d." value="4"><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">elektroniske telekommunikasjons- og informasjonssystemer</article></article></li><li data-name="e." value="5"><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">elektriske anlegg med så lav spenning eller strøm at anlegget ikke kan frambringe fare for skade på liv, helse eller materielle verdier</article></article></li><li data-name="f." value="6"><article class="listArticle" id="kapittel-1-paragraf-2-ledd-3-punkt-6"><article class="legalP" id="kapittel-1-paragraf-2-ledd-3-punkt-6-ledd-1">elektriske anlegg og elektrisk utstyr som omfattes av kjøretøyforskriften</article></article></li><li data-name="g." value="7"><article class="listArticle" id="kapittel-1-paragraf-2-ledd-3-punkt-7"><article class="legalP" id="kapittel-1-paragraf-2-ledd-3-punkt-7-ledd-1">elektriske tavler når arbeidet utføres hos tavleprodusenten</article></article></li><li data-name="h." value="8"><article class="listArticle" id="kapittel-1-paragraf-2-ledd-3-punkt-8"><article class="legalP" id="kapittel-1-paragraf-2-ledd-3-punkt-8-ledd-1">elektriske anlegg på maskiner som omfattes av <a href="forskrift/2009-05-20-544">forskrift 20. mai 2009 nr. 544</a> om maskiner, <a href="forskrift/2011-12-06-1357">forskrift 6. desember 2011 nr. 1357</a> om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid) eller <a href="forskrift/2011-12-06-1359">forskrift 6. desember 2011 nr. 1359</a> om konstruksjon, utforming og fremstilling av arbeidsutstyr som ikke dekkes av forskrift om maskiner (produsentforskriften)</article></article></li><li data-name="i." value="9"><article class="listArticle" id="kapittel-1-paragraf-2-ledd-3-punkt-9"><article class="legalP" id="kapittel-1-paragraf-2-ledd-3-punkt-9-ledd-1">bygningsmessige og bærende konstruksjoner for elektriske forsyningsanlegg.</article></article></li></ol></article><article class="legalP" id="kapittel-1-paragraf-2-ledd-4">Forskriften gjelder heller ikke for<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-4-punkt-1"><article class="legalP" id="kapittel-1-paragraf-2-ledd-4-punkt-1-ledd-1">drift av elektriske anlegg og elektrisk utstyr som tilfredsstiller relevante installasjons- og utstyrsnormer og som er konstruert for bruk av ikke-elektrofagfolk</article></article></li><li data-name="b." value="2"><article class="listArticle" id="kapittel-1-paragraf-2-ledd-4-punkt-2"><article class="legalP" id="kapittel-1-paragraf-2-ledd-4-punkt-2-ledd-1">reparasjon av elektrisk utstyr når dette utføres av produsent eller dennes representant i Norge</article></article></li><li data-name="c." value="3"><article class="listArticle" id="kapittel-1-paragraf-2-ledd-4-punkt-3"><article class="legalP" id="kapittel-1-paragraf-2-ledd-4-punkt-3-ledd-1">drift og vedlikehold av elektriske anlegg om bord i norske skip, fiskefartøy og flyttbare innretninger.</article></article></li></ol></article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2013-06-19-739/KAPITTEL_2"><h2>Kapittel 2. Krav til foretaket</h2><article class="legalArticle" data-lovdata-URL="SF/forskrift/2013-06-19-739/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Registreringsplikt</span></h3><article class="legalP" id="kapittel-2-paragraf-1-ledd-1">Den som tilbyr å utføre eller utfører arbeid knyttet til elektriske anlegg og reparasjon av elektrisk utstyr, skal registreres som foretak i Elvirksomhetsregisteret. Registreringsplikten gjelder også for alle underenheter til et foretak, som utfører arbeid knyttet til elektriske anlegg og reparasjon av elektrisk utstyr. Registreringsplikten gjelder ikke den som kun utfører arbeid knyttet til egne elektriske forsyningsanlegg, anlegg i egen bolig og fritidsbolig eller er pålagt å ha lokalt elektrisitetstilsyn.</article><article class="legalP" id="kapittel-2-paragraf-1-ledd-2">Registreringen skal inneholde opplysninger om<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">den registreringspliktiges navn, adresse og organisasjonsnummer</article></article></li><li data-name="b." value="2"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">arbeidsoppgaver som den registreringspliktige tilbyr</article></article></li><li data-name="c." value="3"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">anleggs- og utstyrstyper som den registreringspliktige arbeider på</article></article></li><li data-name="d." value="4"><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">navn og fødselsnummer på den som utøver det faglige ansvaret for arbeidet</article></article></li><li data-name="e." value="5"><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">referanser til dokumenterte kvalifikasjoner for den som utøver det faglige ansvaret for arbeidet</article></article></li><li data-name="f." value="6"><article class="listArticle" id="kapittel-2-paragraf-1-ledd-2-punkt-6"><article class="legalP" id="kapittel-2-paragraf-1-ledd-2-punkt-6-ledd-1">antall ansatte som arbeider med elektrofaglige oppgaver.</article></article></li></ol></article><article class="legalP" id="kapittel-2-paragraf-1-ledd-3">For registrering i Elvirksomhetsregisteret skal saksbehandlingsfristen som nevnt i <a href="lov/2009-06-19-103/§11">tjenesteloven § 11</a> første ledd være én måned. <a href="lov/2009-06-19-103/§11">Tjenesteloven § 11</a> annet ledd om at tillatelse anses gitt når saksbehandlingsfristen er utløpt, gjelder ikke.</article><article class="legalP" id="kapittel-2-paragraf-1-ledd-4">Den registreringspliktige skal uten opphold registrere enhver endring i opplysningene.</article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a>.</article></article><article class="legalArticle" data-lovdata-URL="SF/forskrift/2013-06-19-739/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å rette feil og mangler</span></h3><article class="legalP" id="kapittel-2-paragraf-2-ledd-1">Foretak som bygger og vedlikeholder elektriske anlegg for andre, plikter å utbedre feil og mangler som er påpekt i vedtak av tilsynsmyndigheten. Utbedring av alvorlige feil og mangler skal prioriteres foran annet arbeid.</article></article><article class="legalArticle" data-lovdata-URL="SF/forskrift/2013-06-19-739/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav om bruk av kvalifisert personell</span></h3><article class="legalP" id="kapittel-2-paragraf-3-ledd-1">Foretak som utfører arbeid knyttet til elektriske anlegg og elektrisk utstyr, skal bare benytte kvalifisert personell. Med kvalifisert personell menes personer som oppfyller kravene i <a href="forskrift/2013-06-19-739/§6">§ 6</a> til <a href="forskrift/2013-06-19-739/§10">§ 10</a> og som er oppdatert på den faglige utviklingen.</article><article class="legalP" id="kapittel-2-paragraf-3-ledd-2">Alt kvalifisert personell som benyttes skal være fast ansatt i foretaket, jf. <a href="lov/2005-06-17-62/§14-9">arbeidsmiljøloven § 14-9</a> første ledd første punktum. Kvalifisert personell kan likevel leies inn eller ansettes for en begrenset periode dersom det er tillatt i medhold av <a href="lov/2005-06-17-62/§14-9">arbeidsmiljøloven § 14-9</a>, <a href="lov/2005-06-17-62/§14-12">§ 14-12</a>, <a href="lov/2005-06-17-62/§14-13">§ 14-13</a> eller øvrig lovgivning.</article><article class="legalP" id="kapittel-2-paragraf-3-ledd-3">Foretaket er ansvarlig for at den som har det faglige ansvaret utøver arbeidet, og er tilgjengelig innenfor foretakets normale arbeidstid. Den som har det faglige ansvaret kan ikke samtidig inneha en stilling med sammenfallende eller delvis sammenfallende arbeidstid i et annet foretak. Ved fravær ut over 30 virkedager i løpet av ett år, av person som oppfyller kravene til å ha det faglige ansvaret som nevnt i <a href="forskrift/2013-06-19-739/§7">§ 7</a> til <a href="forskrift/2013-06-19-739/§10">§ 10</a>, kan Direktoratet for samfunnssikkerhet og beredskap etter søknad fra foretaket dispensere fra kravet i første ledd. Dispensasjon kan gis for en periode opp til seks måneder.</article></article></section><section class="section" data-name="kap3" id="kapittel-3" data-lovdata-URL="SF/forskrift/2013-06-19-739/KAPITTEL_3"><h2>Kapittel 3. Krav til kvalifikasjoner</h2><article class="legalArticle" data-lovdata-URL="SF/forskrift/2013-06-19-739/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kvalifikasjonskrav for den som bygger og vedlikeholder elektriske anlegg</span></h3><article class="legalP" id="kapittel-3-paragraf-1-ledd-1">Den som bygger og vedlikeholder elektriske anlegg, skal ha fagbrev innenfor elektrofag som er relevant for de aktuelle arbeidsoppgavene.</article><article class="legalP" id="kapittel-3-paragraf-1-ledd-2">Person med fagbrev som ikke omfatter elektriske anlegg, men som har fagutdanning med opplæring i til- og frakopling ved feilsøking og feilretting av komponenter som ellers faller inn under deres fagområde, kan utføre slike oppgaver.</article><article class="legalP" id="kapittel-3-paragraf-1-ledd-3">Den som oppfyller kravene i <a href="forskrift/2013-06-19-739/§7">§ 7</a>, kan utføre til- og frakopling i forbindelse med feilsøking, feilretting, utskifting av komponenter og oppgaver tilknyttet drift og vedlikehold av elektriske anlegg. Vedkommende kan også bygge og vedlikeholde elektriske anlegg i egen bolig og fritidsbolig.</article><article class="legalP" id="kapittel-3-paragraf-1-ledd-4">Ufaglærte kan bygge og vedlikeholde elektriske anlegg når de blir direkte fulgt opp av person som oppfyller kravene i første ledd.</article><article class="legalP" id="kapittel-3-paragraf-1-ledd-5">Ufaglærte kan utføre mindre arbeider på elektriske anlegg dersom dette utføres på sikkerhetsmessig forsvarlig måte.</article></article><article class="legalArticle" data-lovdata-URL="SF/forskrift/2013-06-19-739/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kvalifikasjonskrav for den som har det faglige ansvaret for arbeid knyttet til elektriske anlegg</span></h3><article class="legalP" id="kapittel-3-paragraf-2-ledd-1">Den som har det faglige ansvaret for arbeid knyttet til elektriske anlegg, skal ha relevant master- eller bachelorgrad eller toårig utdanning som fagskoletekniker med relevant fagbrev. Vedkommende skal i tillegg ha minst tre års relevant praksis opparbeidet etter endt utdanning.</article><article class="legalP" id="kapittel-3-paragraf-2-ledd-2">Den som har det faglige ansvaret for bygging og vedlikehold av andres elektriske anlegg, skal oppfylle kravene i første ledd og ha bestått egen prøve administrert av Direktoratet for samfunnssikkerhet og beredskap eller den direktoratet bemyndiger. Dersom vedkommende ikke har hatt det faglige ansvaret for arbeid knyttet til elektriske anlegg sammenhengende i minst ett av de siste ti årene eller kan dokumentere annen relevant praksis, må vedkommende bestå ny prøve.</article><article class="legalP" id="kapittel-3-paragraf-2-ledd-3">Den som har det faglige ansvaret for drift og vedlikehold av arbeidsgiverens egne lavspenningsanlegg eller små, enkle høyspenningsanlegg, skal oppfylle kravene i første ledd eller ha relevant fagbrev for de aktuelle arbeidsoppgavene og tre års relevant praksis fra de anleggstyper som fagbrevet omfatter.</article><article class="legalP" id="kapittel-3-paragraf-2-ledd-4">Den som har det faglige ansvaret for arbeid knyttet til elektriske anlegg i egen bolig og fritidsbolig skal oppfylle kravene i første ledd eller ha relevant fagbrev og tre års praksis fra bygging og vedlikehold av lavspenningsanlegg.</article></article><article class="legalArticle" data-lovdata-URL="SF/forskrift/2013-06-19-739/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kvalifikasjonskrav ved reparasjon av elektrisk utstyr</span></h3><article class="legalP" id="kapittel-3-paragraf-3-ledd-1">Den som reparerer elektrisk utstyr, skal ha relevant fagbrev.</article><article class="legalP" id="kapittel-3-paragraf-3-ledd-2">Den som har det faglige ansvaret for reparasjon av elektrisk utstyr skal oppfylle kravene i første ledd eller ha relevant master- eller bachelorgrad eller toårig utdanning som fagskoletekniker.</article><article class="legalP" id="kapittel-3-paragraf-3-ledd-3">Den som har det faglige ansvaret for og den som reparerer elektromedisinsk utstyr klasse IIa, IIb og III, skal ha utdanning som dataelektroniker, master- eller bachelorgrad eller toårig fagskole innen elektronikk eller utdanning som gir tilsvarende relevant elektrokompetanse. Vedkommende skal ha tre års relevant praksis ved sykehus, hos produsent av elektromedisinsk utstyr eller foretak som reparerer elektromedisinsk utstyr, opparbeidet etter endt utdanning. Praksisen skal være i samsvar med en teoretisk og praktisk opplæringsplan og under veiledning fra en med samtykke til å reparere elektromedisinsk utstyr klasse IIa, IIb og III. Etter søknad kan Direktoratet for samfunnssikkerhet og beredskap gi fradrag i kravet til praksistid for en periode inntil ett år. Vedkommende skal ha samtykke fra Direktoratet for samfunnssikkerhet og beredskap eller fra den direktoratet bemyndiger.</article><article class="legalP" id="kapittel-3-paragraf-3-ledd-4">For søknad om samtykke til å arbeide med reparasjon av elektromedisinsk utstyr klasse IIa, IIb og III, skal saksbehandlingsfristen som nevnt i <a href="lov/2009-06-19-103/§11">tjenesteloven § 11</a> første ledd være to måneder.</article><article class="legalP" id="kapittel-3-paragraf-3-ledd-5"><a href="lov/2009-06-19-103/§11">Tjenesteloven § 11</a> annet ledd om at tillatelse anses gitt når saksbehandlingsfristen er utløpt, gjelder ikke samtykke til å utføre reparasjon av elektromedisinsk utstyr klasse IIa, IIb og III.</article><article class="changesToParent">Endret ved <a href="forskrift/2014-03-04-250">forskrift 4 mars 2014 nr. 250</a>.</article></article><article class="legalArticle" data-lovdata-URL="SF/forskrift/2013-06-19-739/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kvalifikasjonskrav ved kontroll av andres elektriske anlegg</span></h3><article class="legalP" id="kapittel-3-paragraf-4-ledd-1">Den som kontrollerer andres elektriske anlegg, skal oppfylle vilkårene i <a href="forskrift/2013-06-19-739/§6">§ 6</a> første ledd og ha minst tre års relevant praksis fra bygging og vedlikehold av elektriske anlegg etter endt utdanning, eller oppfylle vilkårene i <a href="forskrift/2013-06-19-739/§7">§ 7</a> første ledd.</article><article class="legalP" id="kapittel-3-paragraf-4-ledd-2">Den som har det faglige ansvaret for kontroll av elektriske anlegg skal oppfylle vilkårene i <a href="forskrift/2013-06-19-739/§7">§ 7</a> første ledd.</article></article><article class="legalArticle" data-lovdata-URL="SF/forskrift/2013-06-19-739/§10" data-name="§10" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kvalifikasjonskrav ved offentlig tilsyn med elektriske anlegg og elektrisk utstyr</span></h3><article class="legalP" id="kapittel-3-paragraf-5-ledd-1">Den som utfører offentlig tilsyn med elektriske anlegg og elektrisk utstyr, skal oppfylle vilkårene i <a href="forskrift/2013-06-19-739/§7">§ 7</a> første ledd, og ha kunnskap om<ol class="defaultList" type="a"><li data-name="a." value="1"><article class="listArticle" id="kapittel-3-paragraf-5-ledd-1-punkt-1"><article class="legalP" id="kapittel-3-paragraf-5-ledd-1-punkt-1-ledd-1">relevant regelverk og tolkninger av dette</article></article></li><li data-name="b." value="2"><article class="listArticle" id="kapittel-3-paragraf-5-ledd-1-punkt-2"><article class="legalP" id="kapittel-3-paragraf-5-ledd-1-punkt-2-ledd-1">kunnskap om forvaltningsloven, arkivloven, offentleglova og instrukser fra Direktoratet for samfunnssikkerhet og beredskap</article></article></li><li data-name="c." value="3"><article class="listArticle" id="kapittel-3-paragraf-5-ledd-1-punkt-3"><article class="legalP" id="kapittel-3-paragraf-5-ledd-1-punkt-3-ledd-1">tilsyns- og revisjonsmetodikk</article></article></li><li data-name="d." value="4"><article class="listArticle" id="kapittel-3-paragraf-5-ledd-1-punkt-4"><article class="legalP" id="kapittel-3-paragraf-5-ledd-1-punkt-4-ledd-1">måleteknikk</article></article></li><li data-name="e." value="5"><article class="listArticle" id="kapittel-3-paragraf-5-ledd-1-punkt-5"><article class="legalP" id="kapittel-3-paragraf-5-ledd-1-punkt-5-ledd-1">brann- og ulykkesgranskning.</article></article></li></ol></article><article class="legalP" id="kapittel-3-paragraf-5-ledd-2">Den som har det faglige ansvaret for offentlig tilsyn med elektriske anlegg skal oppfylle vilkårene i første ledd og <a href="forskrift/2013-06-19-739/§7">§ 7</a> annet ledd.</article><article class="legalP" id="kapittel-3-paragraf-5-ledd-3">Den som har det faglige ansvaret for offentlig tilsyn med elektrisk utstyr skal oppfylle vilkårene i første ledd.</article></article></section><section class="section" data-name="kap4" id="kapittel-4" data-lovdata-URL="SF/forskrift/2013-06-19-739/KAPITTEL_4"><h2>Kapittel 4. Personer som omfattes av EØS-avtalen</h2><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a>.</article><article class="legalArticle" data-lovdata-URL="SF/forskrift/2013-06-19-739/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Person som ønsker å utøve et yrke midlertidig eller ved etablering i Norge</span></h3><article class="legalP" id="kapittel-4-paragraf-1-ledd-1">For person som omfattes av EØS-avtalen og ønsker å utøve et yrke som nevnt i <a href="forskrift/2013-06-19-739/§6">§ 6</a> til <a href="forskrift/2013-06-19-739/§10">§ 10</a>, gjelder bestemmelsene gitt i eller i medhold av yrkeskvalifikasjonsloven.</article><article class="legalP" id="kapittel-4-paragraf-1-ledd-2">Direktoratet for samfunnssikkerhet og beredskap er ansvarlig myndighet for behandling av meldinger om midlertidig tjenesteytelse og søknader om godkjenning i forbindelse med etablering.</article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a>.</article></article></section><section class="section" data-name="kap5" id="kapittel-5" data-lovdata-URL="SF/forskrift/2013-06-19-739/KAPITTEL_5"><h2>Kapittel 5. Personer som ikke omfattes av EØS-avtalen</h2><article class="changesToParent">Overskrift endret ved <a href="forskrift/2018-12-12-2157">forskrift 12 des 2018 nr. 2157</a> (tidligere kapittel 7 og 8).</article><article class="legalArticle" data-lovdata-URL="SF/forskrift/2013-06-19-739/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Godkjenning av kvalifikasjoner for personer som ikke omfattes av EØS-avtalen</span></h3><article class="legalP" id="kapittel-5-paragraf-1-ledd-1">Yrkesutøver med yrkeskvalifikasjoner fra tredjeland, må ha fått godkjent sine kvalifikasjoner før de kan utøve et yrke som nevnt i <a href="forskrift/2013-06-19-739/§6">§ 6</a> til <a href="forskrift/2013-06-19-739/§10">§ 10</a> i Norge.</article><article class="legalP" id="kapittel-5-paragraf-1-ledd-2">For yrkesutøvere med yrkeskvalifikasjoner fra tredjeland gjelder <a href="lov/2017-06-16-69/§2/ledd/3">yrkeskvalifikasjonsloven § 2 tredje ledd</a> og bestemmelser gitt i medhold av <a href="lov/2017-06-16-69/§2/ledd/5">yrkeskvalifikasjonsloven § 2 femte ledd</a>.</article><article class="legalP" id="kapittel-5-paragraf-1-ledd-3">Søknad om godkjenning til å utøve yrke etter <a href="forskrift/2013-06-19-739/§6">§ 6</a> til <a href="forskrift/2013-06-19-739/§10">§ 10</a>, sammen med dokumentasjon på utdanning og praksis, sendes Direktoratet for samfunnssikkerhet og beredskap.</article><article class="changesToParent">Endret ved <a href="forskrift/2018-12-12-2157">forskrifter 12 des 2018 nr. 2157</a> (tidligere § 21), <a href="forskrift/2024-06-06-918">6 juni 2024 nr. 918</a> (i kraft 1 juli 2024).</article></article><article class="legalArticle" data-lovdata-URL="SF/forskrift/2013-06-19-739/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(Opphevet)</span></h3><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a> (tidligere § 22), opphevet ved forskrift <a href="forskrift/2024-06-06-918">6 juni 2024 nr. 918</a> (i kraft 1 juli 2024).</article></article></section><section class="section" data-name="kap6" id="kapittel-6" data-lovdata-URL="SF/forskrift/2013-06-19-739/KAPITTEL_6"><h2>Kapittel 6. Bestemmelser om gebyr, tilsyn, reaksjoner, straff og ikrafttredelse</h2><article class="changesToParent">Endret ved forskrifter <a href="forskrift/2018-12-12-2157">12 des 2018 nr. 2157</a> (tidligere kapittel 9), <a href="forskrift/2024-12-13-3110">13 des 2024 nr. 3110</a> (i kraft 1 jan 2025).</article><article class="legalArticle" data-lovdata-URL="SF/forskrift/2013-06-19-739/§14" data-name="§14" id="kapittel-6-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilsyn og administrative reaksjoner</span></h3><article class="legalP" id="kapittel-6-paragraf-1-ledd-1">Direktoratet for samfunnssikkerhet og beredskap, eller den direktoratet bemyndiger, fører tilsyn med etterlevelse av forskriften.</article><article class="legalP" id="kapittel-6-paragraf-1-ledd-2">Ved overtredelse av krav gitt i forskriften kan Direktoratet for samfunnssikkerhet og beredskap eller den direktoratet bemyndiger, treffe enkeltvedtak med pålegg om nødvendige rettinger for å oppnå forsvarlig elsikkerhet.</article><article class="legalP" id="kapittel-6-paragraf-1-ledd-3">Den som er registrert i Elvirksomhetsregisteret kan slettes fra registeret når vilkårene i <a href="forskrift/2013-06-19-739/§3">§ 3</a> ikke lenger er til stede eller ved grove eller gjentatte overtredelser av <a href="forskrift/2013-06-19-739/§3">§ 3</a> til <a href="forskrift/2013-06-19-739/§5">§ 5</a>.</article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a> (tidligere § 23).</article></article><article class="legalArticle" data-lovdata-URL="SF/forskrift/2013-06-19-739/§14a" data-name="§14a" id="kapittel-6-paragraf-2"><h3 class="legalArticleHeader"><span class="legalArticleValue">§ 14a</span>. <span class="legalArticleTitle">Saksbehandlingsgebyr for godkjenning og forhåndskontroll av yrkeskvalifikasjoner</span></h3><article class="legalP" id="kapittel-6-paragraf-2-ledd-1">For behandling av saker om godkjenning og forhåndskontroll av yrkeskvalifikasjoner for yrker på elektroområdet, skal det betales et gebyr på 3200 kroner.</article><article class="legalP" id="kapittel-6-paragraf-2-ledd-2">Gebyret etter første ledd gjelder for behandling av søknader om godkjenning av yrkeskvalifikasjoner i forbindelse med etablering i Norge og ved forhåndskontroll av yrkeskvalifikasjonene ved midlertidig tjenesteytelse etter <a href="lov/2017-06-16-69/kap2">lov 16. juni 2017 nr. 69 om godkjenning av yrkeskvalifikasjoner kapittel 2</a> og <a href="lov/2017-06-16-69/kap3">3</a>.</article><article class="legalP" id="kapittel-6-paragraf-2-ledd-3">Dersom en sak omfatter flere yrkeskategorier, skal det betales fullt gebyr for behandlingen av den første yrkeskategorien som saken omfatter. For behandlingen av hver enkelt av de øvrige yrkeskategoriene skal det betales 75 prosent av fullt gebyr.</article><article class="legalP" id="kapittel-6-paragraf-2-ledd-4">Ved fornyelse av en skriftlig forhåndsmelding etter <a href="lov/2017-06-16-69/§5">lov 16. juni 2017 nr. 69 om godkjenning av yrkeskvalifikasjoner § 5</a>, skal det ikke betales nytt gebyr.</article><article class="legalP" id="kapittel-6-paragraf-2-ledd-5">Sak om godkjenning eller forhåndskontroll av yrkeskvalifikasjoner vil ikke bli behandlet før gebyret er betalt til Direktoratet for samfunnssikkerhet og beredskap. Ved sak som gjelder etablering skal betalingen skje samtidig med at søknaden om godkjenning av yrkeskvalifikasjoner sendes Direktoratet for samfunnssikkerhet og beredskap. Ved midlertidig tjenesteytelse skal betalingen skje før forhåndskontrollen av yrkeskvalifikasjonene starter.</article><article class="legalP" id="kapittel-6-paragraf-2-ledd-6">Dersom en sak blir trukket før Direktoratet for samfunnssikkerhet og beredskap har startet behandlingen av saken, vil gebyret bli tilbakebetalt.</article><article class="legalP" id="kapittel-6-paragraf-2-ledd-7">Gebyrets størrelse reguleres i de årlige statsbudsjettene, i takt med lønns- og prisveksten.</article><article class="changesToParent">Tilføyd ved forskrift <a href="forskrift/2024-12-13-3110">13 des 2024 nr. 3110</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2013-06-19-739/§15" data-name="§15" id="kapittel-6-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Overtredelsesgebyr</span></h3><article class="legalP" id="kapittel-6-paragraf-3-ledd-1">Den som forsettlig eller uaktsomt overtrer <a href="forskrift/2013-06-19-739/§3">§ 3</a>, <a href="forskrift/2013-06-19-739/§4">§ 4</a> eller <a href="forskrift/2013-06-19-739/§5">§ 5</a> første ledd, kan ilegges overtredelsesgebyr.</article><article class="legalP" id="kapittel-6-paragraf-3-ledd-2">Ved vurderingen av om overtredelsesgebyr skal ilegges, og ved utmålingen, kan det blant annet tas hensyn til<ol class="defaultList" type="a"><li data-name="a." value="1"><article class="listArticle" id="kapittel-6-paragraf-3-ledd-2-punkt-1"><article class="legalP" id="kapittel-6-paragraf-3-ledd-2-punkt-1-ledd-1">overtredelsens grovhet</article></article></li><li data-name="b." value="2"><article class="listArticle" id="kapittel-6-paragraf-3-ledd-2-punkt-2"><article class="legalP" id="kapittel-6-paragraf-3-ledd-2-punkt-2-ledd-1">graden av skyld</article></article></li><li data-name="c." value="3"><article class="listArticle" id="kapittel-6-paragraf-3-ledd-2-punkt-3"><article class="legalP" id="kapittel-6-paragraf-3-ledd-2-punkt-3-ledd-1">om det foreligger gjentakelse</article></article></li><li data-name="d." value="4"><article class="listArticle" id="kapittel-6-paragraf-3-ledd-2-punkt-4"><article class="legalP" id="kapittel-6-paragraf-3-ledd-2-punkt-4-ledd-1">om foretaket ved retningslinjer, instruksjon, opplæring, kontroll eller andre tiltak kunne ha forebygget hendelsen</article></article></li><li data-name="e." value="5"><article class="listArticle" id="kapittel-6-paragraf-3-ledd-2-punkt-5"><article class="legalP" id="kapittel-6-paragraf-3-ledd-2-punkt-5-ledd-1">om overtredelsen er begått for å fremme foretakets interesser</article></article></li><li data-name="f." value="6"><article class="listArticle" id="kapittel-6-paragraf-3-ledd-2-punkt-6"><article class="legalP" id="kapittel-6-paragraf-3-ledd-2-punkt-6-ledd-1">om foretaket har hatt eller kunne oppnådd noen fordel ved overtredelsen</article></article></li><li data-name="g." value="7"><article class="listArticle" id="kapittel-6-paragraf-3-ledd-2-punkt-7"><article class="legalP" id="kapittel-6-paragraf-3-ledd-2-punkt-7-ledd-1">om andre reaksjoner som følge av lovbruddet blir ilagt foretaket eller noen som har handlet på vegne av det</article></article></li><li data-name="h." value="8"><article class="listArticle" id="kapittel-6-paragraf-3-ledd-2-punkt-8"><article class="legalP" id="kapittel-6-paragraf-3-ledd-2-punkt-8-ledd-1">foretakets økonomiske evne</article></article></li><li data-name="i." value="9"><article class="listArticle" id="kapittel-6-paragraf-3-ledd-2-punkt-9"><article class="legalP" id="kapittel-6-paragraf-3-ledd-2-punkt-9-ledd-1">sanksjonens preventive effekt.</article></article></li></ol></article><article class="legalP" id="kapittel-6-paragraf-3-ledd-3">Vedtak om overtredelsesgebyr treffes av Direktoratet for samfunnssikkerhet og beredskap.</article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a>.</article></article><article class="legalArticle" data-lovdata-URL="SF/forskrift/2013-06-19-739/§16" data-name="§16" id="kapittel-6-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h3><article class="legalP" id="kapittel-6-paragraf-4-ledd-1">Forsettlig eller uaktsom overtredelse av <a href="forskrift/2013-06-19-739/§5">§ 5</a> første ledd første punktum kan straffes etter <a href="lov/1929-05-24-4/§14">el-tilsynsloven § 14</a>.</article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a> (tidligere § 24).</article></article><article class="legalArticle" data-lovdata-URL="SF/forskrift/2013-06-19-739/§17" data-name="§17" id="kapittel-6-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse og overgangsbestemmelse</span></h3><article class="legalP" id="kapittel-6-paragraf-5-ledd-1">Forskriften trer i kraft 1. juli 2013.</article><article class="legalP" id="kapittel-6-paragraf-5-ledd-2">Fra samme tid oppheves <a href="forskrift/1993-12-14-1133">forskrift 14. desember 1993 nr. 1133</a> om kvalifikasjoner for elektrofagfolk og <a href="forskrift/2002-11-22-1323">forskrift 22. november 2002 nr. 1323</a> om registrering av virksomheter som prosjekterer, utfører og vedlikeholder elektriske anlegg.</article><article class="legalP" id="kapittel-6-paragraf-5-ledd-3">For person som omfattes av <a href="forskrift/2013-06-19-739/§7">§ 7</a> første eller andre ledd anses kravet til praksis som oppfylt selv om praksisen ikke er opparbeidet etter endt utdanning, så lenge utdanningen fullføres senest 31. desember 2016.</article><article class="legalP" id="kapittel-6-paragraf-5-ledd-4">Personer som ved forskriftens ikrafttredelse oppfyller kravene til utdanning etter <a href="forskrift/1993-12-14-1133">forskrift 14. desember 1993 nr. 1133</a> om kvalifikasjoner for elektrofagfolk, anses å oppfylle kravene til utdanning for samme type arbeid etter ny forskrift.</article><article class="changesToParent">Endret ved <a href="forskrift/2018-12-12-2157">forskrift 12 des 2018 nr. 2157</a> (tidligere § 25).</article></article></section></main></body></html>