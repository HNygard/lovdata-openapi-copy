<!DOCTYPE html><html lang="no"><head><title>Forskrift om kameraovervåking i virksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-07-02-1107</dd><dt class="dokid">DokumentID</dt><dd class="dokid">SF/forskrift/2018-07-02-1107</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="dateInForce">I kraft fra</dt><dd class="dateInForce">2018-07-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-06-28-2255">forskrift/2021-06-28-2255</a> fra 2021-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§9-6">lov/2005-06-17-62/§9-6</a></li></ul></dd><dt class="dateOfPublication">Kunngjort</dt><dd class="dateOfPublication">2018-07-03 15:10</dd><dt class="lastupdated">Rettet</dt><dd class="lastupdated">2021-07-01 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om kameraovervåking i virksomhet</dd><dt class="title">Tittel</dt><dd class="title">Forskrift om kameraovervåking i virksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 2. juli 2018 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§9-6">§ 9-6</a>. <br /> <strong>Endret</strong> ved forskrift <a href="forskrift/2021-06-28-2255">28 juni 2021 nr. 2255</a> (i kraft 1 juli 2021). <br /> <strong>Rettelser</strong>: 05.07.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2018-07-02-1107</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kameraovervåking i virksomhet</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Vilkår for kameraovervåking i virksomhet</a></li><li><a href="#paragraf-3">§ 3. Tilleggsvilkår for kameraovervåking av område i virksomheten hvor en begrenset krets av personer ferdes jevnlig</a></li><li><a href="#paragraf-4">§ 4. Varsel om at overvåking finner sted</a></li><li><a href="#paragraf-5">§ 5. Utlevering av opptak gjort ved kameraovervåking</a></li><li><a href="#paragraf-6">§ 6. Sletting av opptak gjort ved kameraovervåking</a></li><li><a href="#paragraf-7">§ 7. Allerede gitte dispensasjoner</a></li><li><a href="#paragraf-8">§ 8. Tilsyn</a></li><li><a href="#paragraf-9">§ 9. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-07-02-1107" id="dokument"><h1>Forskrift om kameraovervåking i virksomhet</h1><article class="legalArticle" data-lovdata-URL="SF/forskrift/2018-07-02-1107/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften her gjelder for kameraovervåking i virksomhet.</article><article class="legalP" id="paragraf-1-ledd-2">Med kameraovervåking menes vedvarende eller regelmessig gjentatt personovervåking ved hjelp av fjernbetjent eller automatisk virkende overvåkingskamera eller annet lignende utstyr som er fastmontert. Som kameraovervåking anses både overvåking med og uten mulighet for opptak av lyd- og bildemateriale. Det samme gjelder uekte kameraovervåkingsutstyr eller skilting, oppslag eller lignende som gir inntrykk av at kameraovervåking finner sted, jf. <a href="lov/2018-06-15-38/§31">personopplysningsloven § 31</a>.</article></article><article class="legalArticle" data-lovdata-URL="SF/forskrift/2018-07-02-1107/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for kameraovervåking i virksomhet</span></h2><article class="legalP" id="paragraf-2-ledd-1"><a href="lov/2005-06-17-62/kap9">Arbeidsmiljøloven kapittel 9</a> og personopplysningsloven gjelder for kameraovervåking i virksomhet.</article></article><article class="legalArticle" data-lovdata-URL="SF/forskrift/2018-07-02-1107/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilleggsvilkår for kameraovervåking av område i virksomheten hvor en begrenset krets av personer ferdes jevnlig</span></h2><article class="legalP" id="paragraf-3-ledd-1">Kameraovervåking av område i virksomheten hvor en begrenset krets av personer ferdes jevnlig, er bare tillatt dersom det ut fra virksomheten er behov for å forebygge at farlige situasjoner oppstår og ivareta hensynet til ansattes eller andres sikkerhet eller det for øvrig er et særskilt behov for overvåkingen.</article></article><article class="legalArticle" data-lovdata-URL="SF/forskrift/2018-07-02-1107/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varsel om at overvåking finner sted</span></h2><article class="legalP" id="paragraf-4-ledd-1">Ved kameraovervåking etter forskriften her skal det ved skilting eller på annen måte gjøres tydelig at stedet blir overvåket, om overvåkingen eventuelt inkluderer lydopptak og hvem som er behandlingsansvarlig.</article></article><article class="legalArticle" data-lovdata-URL="SF/forskrift/2018-07-02-1107/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utlevering av opptak gjort ved kameraovervåking</span></h2><article class="legalP" id="paragraf-5-ledd-1">Personopplysninger som er innsamlet ved kameraovervåking etter forskriften her, kan bare utleveres til andre enn den behandlingsansvarlige dersom<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">den som er avbildet samtykker,</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">utleveringen skjer til politiet ved etterforskning av straffbare handlinger eller ulykker, og lovbestemt taushetsplikt ikke er til hinder for utleveringen eller</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">det ellers følger av lov at utlevering kan skje.</article></article></li></ol></article></article><article class="legalArticle" data-lovdata-URL="SF/forskrift/2018-07-02-1107/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sletting av opptak gjort ved kameraovervåking</span></h2><article class="legalP" id="paragraf-6-ledd-1">Opptak skal slettes senest én uke etter at opptakene er gjort. Hvis det er sannsynlig at opptaket vil bli utlevert til politiet i forbindelse med etterforskning av straffbare handlinger eller ulykker, kan opptakene oppbevares inntil 30 dager.</article><article class="legalP" id="paragraf-6-ledd-2">Opptak gjort på utsalgssteder som benytter betalingsinstrument eller identitetsbevis, eller i lokaler hvor post- eller banktjenester leveres, skal slettes senest tre måneder etter at opptakene er gjort.</article><article class="legalP" id="paragraf-6-ledd-3">Sletteplikten etter første og andre ledd gjelder ikke<ol class="defaultList" type="a"><li data-name="a." value="1"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">for opptak som kan være av betydning for rikets eller dets alliertes sikkerhet, forholdet til fremmede makter og andre vitale nasjonale sikkerhetsinteresser, eller</article></article></li><li data-name="b." value="2"><article class="listArticle" id="paragraf-6-ledd-3-punkt-2"><article class="legalP" id="paragraf-6-ledd-3-punkt-2-ledd-1">hvor den som er avbildet samtykker i at opptakene oppbevares lenger.</article></article></li></ol></article><article class="legalP" id="paragraf-6-ledd-4">Dersom det foreligger et særlig behov for oppbevaring i lengre tid enn i første og andre ledd, kan Datatilsynet gjøre unntak fra disse bestemmelsene.</article><article class="changesToParent">Endret ved forskrift <a href="forskrift/2021-06-28-2255">28 juni 2021 nr. 2255</a> (i kraft 1 juli 2021).</article></article><article class="legalArticle" data-lovdata-URL="SF/forskrift/2018-07-02-1107/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Allerede gitte dispensasjoner</span></h2><article class="legalP" id="paragraf-7-ledd-1">Dispensasjoner gitt av Datatilsynet etter <a href="forskrift/2000-12-15-1265">forskrift 15. desember 2000 nr. 1265</a> om behandling av personopplysninger (personopplysningsforskriften) § 8-4 sjette ledd om oppbevaring av opptak gjort ved kameraovervåking er gyldige etter forskriften her.</article></article><article class="legalArticle" data-lovdata-URL="SF/forskrift/2018-07-02-1107/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn</span></h2><article class="legalP" id="paragraf-8-ledd-1">Datatilsynet fører tilsyn med at bestemmelsene i denne forskriften blir overholdt.</article></article><article class="legalArticle" data-lovdata-URL="SF/forskrift/2018-07-02-1107/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft samtidig med at <a href="lov/2018-06-15-38">lov 15. juni 2018 nr. 38</a> om behandling av personopplysninger trer i kraft.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> I kraft 20 juli 2018, jf. meddelelse 17. juli 2018 nr. 1195.</article></footer></article></main></body></html>