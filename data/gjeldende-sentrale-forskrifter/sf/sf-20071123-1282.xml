<!DOCTYPE html><html lang="no"><head><title>Forskrift om overgangsregler til lov 29. juni 2007 nr. 73 om eiendomsmegling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-11-23-1282</dd><dt class="dokid">DokumentID</dt><dd class="dokid">SF/forskrift/2007-11-23-1282</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavd.</li></ul></dd><dt class="publishedIn">Publisert i</dt><dd class="publishedIn">I 2007 hefte 11</dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-12-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-12-17-2014">forskrift/2018-12-17-2014</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2007-06-29-754">forskrift/2007-06-29-754</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-06-29-73">lov/2007-06-29-73</a></li><li><a href="forskrift/2007-06-29-755">forskrift/2007-06-29-755</a></li></ul></dd><dt class="dateOfPublication">Kunngjort</dt><dd class="dateOfPublication">2007-11-27 15:05</dd><dt class="titleShort">Korttittel</dt><dd class="titleShort">Overgangsregler til ny eiendomsmeglingslov</dd><dt class="title">Tittel</dt><dd class="title">Forskrift om overgangsregler til lov 29. juni 2007 nr. 73 om eiendomsmegling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 23. november 2007 med hjemmel i <a href="lov/2007-06-29-73">lov 29. juni 2007 nr. 73</a> om eiendomsmegling del II første og annet ledd, jf. <a href="forskrift/2007-06-29-755">delegeringsvedtak 29. juni 2007 nr. 755</a>. <br /><strong>Endret</strong> ved <a href="forskrift/2010-09-27-1294">forskrifter 27 sep 2010 nr. 1294</a>, <a href="forskrift/2011-12-07-1205">7 des 2011 nr. 1205</a>, <a href="forskrift/2018-12-17-2014">17 des 2018 nr. 2014</a>.</dd><dt class="refid">RefID</dt><dd class="refid">forskrift/2007-11-23-1282</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om overgangsregler til lov 29. juni 2007 nr. 73 om eiendomsmegling</a><ul class="tocSubUl"><li><a href="#kapittel-1" data-child-interval="§§ 1 – 6">I</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li><li><a href="#kapittel-1-paragraf-5">§ 5.</a></li><li><a href="#kapittel-1-paragraf-6">§ 6.</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-11-23-1282" id="dokument"><h1>Forskrift om overgangsregler til lov 29. juni 2007 nr. 73 om eiendomsmegling</h1><section class="section" data-name="kapI" id="kapittel-1" data-lovdata-URL="SF/forskrift/2007-11-23-1282/KAPITTEL_1"><h2 data-text-align="center">I</h2><article class="legalArticle" data-lovdata-URL="SF/forskrift/2007-11-23-1282/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1"><a href="lov/2007-06-29-73">Lov 29. juni 2007 nr. 73</a> om eiendomsmegling trer i kraft 1. januar 2008, med følgende unntak:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">§ 4-4 første og annet ledd og § 6-2 første ledd annet punktum trer i kraft 1. juli 2011.</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">– – –</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">For advokater som driver eiendomsmegling, jf. loven § 2-1 første ledd nummer 2, trer § 5-1 i kraft to år etter lovens ikrafttredelse. I overgangsperioden får <a href="lov/1989-06-16-53">lov 16. juni 1989 nr. 53</a> om eiendomsmegling <a href="lov/1989-06-16-53/§2-6">§ 2-6</a> fjerde ledd tilsvarende anvendelse.</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">For personer som er ansatt hos eller har tilsvarende tilknytning til et foretak eller advokat som driver eiendomsmegling, jf. <a href="lov/2007-06-29-73/§2-1">eiendomsmeglingsloven § 2-1</a>, men ikke har eiendomsmeglerbrev, jf. <a href="lov/2007-06-29-73/§4-2">eiendomsmeglingsloven § 4-2</a>, eller tillatelse etter § 5, trer eiendomsmeglingsloven § 5-2 i kraft to år etter lovens ikrafttredelse.</article></article></li></ol></article><article class="changesToParent">Endret ved <a href="forskrift/2010-09-27-1294">forskrifter 27 sep 2010 nr. 1294</a>, <a href="forskrift/2018-12-17-2014">17 des 2018 nr. 2014</a>.</article></article><article class="legalArticle" data-lovdata-URL="SF/forskrift/2007-11-23-1282/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Eiendomsmeglingsforetak som etter dispensasjon fra Finanstilsynet driver slik virksomhet som omtalt i <a href="forskrift/2007-11-23-1318/§5-1">eiendomsmeglingsforskriften § 5-1</a> annet ledd bokstav b, kan uten hinder av loven § 5-1 første ledd drive slik virksomhet i opptil ett år fra lovens ikrafttredelse.</article><article class="changesToParent">Endret ved <a href="forskrift/2011-12-07-1205">forskrift 7 des 2011 nr. 1205</a>.</article></article><article class="legalArticle" data-lovdata-URL="SF/forskrift/2007-11-23-1282/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Foretak med bevilling til å drive eiendomsmegling etter <a href="lov/1989-06-16-53">lov 16. juni 1989 nr. 53</a> om eiendomsmegling <a href="lov/1989-06-16-53/§2-1">§ 2-1</a> første ledd og banker med bevilling til å drive eiendomsmegling etter samme lov § 2-1 annet ledd kan drive eiendomsmeglingsvirksomhet uten å søke om tillatelse til å drive eiendomsmegling etter lov 29. juni 2007 nr. 73 <a href="lov/2007-06-29-73/§2-1">§ 2-1</a> i inntil to år etter lovens ikrafttredelse.</article></article><article class="legalArticle" data-lovdata-URL="SF/forskrift/2007-11-23-1282/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="numberedLegalP" data-numerator="1" id="kapittel-1-paragraf-4-nummer-1">(1) For boligbyggelag, jf. <a href="lov/2003-06-06-38">lov 6. juni 2003 nr. 38</a> om bustadbyggjelag, som driver eiendomsmegling trer eiendomsmeglingsloven § 2-1 i kraft ett år etter lovens ikrafttredelse. Boligbyggelag uten tillatelse etter <a href="lov/2007-06-29-73/§2-1">eiendomsmeglingsloven § 2-1</a> kan i denne periode kun medvirke til omsetning av andeler i tilknyttede borettslag der boligbyggelaget er forretningsfører.</article><article class="numberedLegalP" data-numerator="2" id="kapittel-1-paragraf-4-nummer-2">(2) For boligbyggelag som driver eiendomsmegling trer <a href="lov/2007-06-29-73/§2-9">eiendomsmeglingsloven § 2-9</a> annet ledd i kraft tre år etter lovens ikrafttredelse. Dersom boligbyggelaget ikke har en fagansvarlig, jf. <a href="lov/2007-06-29-73/§2-9">eiendomsmeglingsloven § 2-9</a> annet ledd, kan tillatelse etter <a href="lov/2007-06-29-73/§2-1">eiendomsmeglingsloven § 2-1</a> begrenses til å gjelde medvirkning til omsetning av andeler i tilknyttede borettslag der boligbyggelaget er forretningsfører.</article></article><article class="legalArticle" data-lovdata-URL="SF/forskrift/2007-11-23-1282/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="numberedLegalP" data-numerator="1" id="kapittel-1-paragraf-5-nummer-1">(1) Personer uten eiendomsmeglerbrev, jf. <a href="lov/2007-06-29-73/§4-2">eiendomsmeglingsloven § 4-2</a>, kan etter søknad til Finanstilsynet gis tillatelse til å være ansvarlig megler, jf. <a href="lov/2007-06-29-73/§6-2">eiendomsmeglingsloven § 6-2</a>, dersom vedkommende på søknadstidspunktet:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-5-nummer-1-punkt-1"><article class="legalP" id="kapittel-1-paragraf-5-nummer-1-punkt-1-ledd-1">har minst tre års praktisk erfaring med eiendomsmegling, hvorav minst to år er opparbeidet de siste fem år før lovens ikrafttredelse,</article></article></li><li data-name="b." value="2"><article class="listArticle" id="kapittel-1-paragraf-5-nummer-1-punkt-2"><article class="legalP" id="kapittel-1-paragraf-5-nummer-1-punkt-2-ledd-1">har bestått prøve godkjent av Finanstilsynet,</article></article></li><li data-name="c." value="3"><article class="listArticle" id="kapittel-1-paragraf-5-nummer-1-punkt-3"><article class="legalP" id="kapittel-1-paragraf-5-nummer-1-punkt-3-ledd-1">oppfyller kravene i <a href="lov/2007-06-29-73/§4-2">eiendomsmeglingsloven § 4-2</a> første ledd nr. 1, 4 og 5, og</article></article></li><li data-name="d." value="4"><article class="listArticle" id="kapittel-1-paragraf-5-nummer-1-punkt-4"><article class="legalP" id="kapittel-1-paragraf-5-nummer-1-punkt-4-ledd-1">framlegger politiattest, jf. <a href="lov/2007-06-29-73/§4-2">eiendomsmeglingsloven § 4-2</a> annet ledd.</article></article></li></ol></article><article class="numberedLegalP" data-numerator="2" id="kapittel-1-paragraf-5-nummer-2">(2) <a href="lov/2007-06-29-73/§4-2">Eiendomsmeglingsloven § 4-2</a> sjette ledd, <a href="lov/2007-06-29-73/§4-6">§ 4-6</a>, <a href="lov/2007-06-29-73/§6-1">§ 6-1</a> annet ledd, <a href="lov/2007-06-29-73/§8-1">§ 8-1</a> og <a href="lov/2007-06-29-73/§8-4">§ 8-4</a> gjelder tilsvarende for personer med tillatelse etter første ledd.</article><article class="numberedLegalP" data-numerator="3" id="kapittel-1-paragraf-5-nummer-3">(3) Finanstilsynet kan i særlige tilfeller gjøre unntak fra kravet om at minst to års praktisk erfaring med eiendomsmegling skal være opparbeidet de siste fem år før lovens ikrafttredelse.</article><article class="numberedLegalP" data-numerator="4" id="kapittel-1-paragraf-5-nummer-4">(4) Søknad etter første ledd må fremmes innen fem år etter eiendomsmeglingslovens ikrafttredelse.</article><article class="numberedLegalP" data-numerator="5" id="kapittel-1-paragraf-5-nummer-5">(5) Personer med tillatelse etter første ledd kan benytte tittelen «megler», jf. <a href="lov/2007-06-29-73/§4-5">eiendomsmeglingsloven § 4-5</a> annet ledd.</article><article class="changesToParent">Endret ved <a href="forskrift/2011-12-07-1205">forskrift 7 des 2011 nr. 1205</a>.</article></article><article class="legalArticle" data-lovdata-URL="SF/forskrift/2007-11-23-1282/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Praktisk erfaring som er opparbeidet før bestått eiendomsmeglereksamen, der søkeren har påbegynt studiet før lovens ikrafttredelse, godtas uten hinder av <a href="lov/2007-06-29-73/§4-2">eiendomsmeglingsloven § 4-2</a> første ledd nr. 3.</article></article></section><section class="section" data-name="kapII" id="kapittel-2" data-lovdata-URL="SF/forskrift/2007-11-23-1282/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 1. januar 2008.</article></section></main></body></html>