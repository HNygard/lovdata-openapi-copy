<!DOCTYPE html><html lang="no"><head><title>Forskrift om tilleggskrav for manøvrering, styringsdyktighet, utrustning og operasjon av hurtiggående passasjerfartøy under 24 meter i innenriks fart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-22-1574</dd><dt class="dokid">DokumentID</dt><dd class="dokid">SF/forskrift/2000-12-22-1574</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdir.</li></ul></dd><dt class="publishedIn">Publisert i</dt><dd class="publishedIn">I 2000 3492</dd><dt class="dateInForce">I kraft fra</dt><dd class="dateInForce">2001-01-01, 2001-03-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-12-20-2379">forskrift/2017-12-20-2379</a> fra 2018-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§9">lov/2007-02-16-9/§9</a></li><li><a href="lov/2007-02-16-9/§11">lov/2007-02-16-9/§11</a></li><li><a href="lov/2007-02-16-9/§14">lov/2007-02-16-9/§14</a></li><li><a href="lov/2007-02-16-9/§43">lov/2007-02-16-9/§43</a></li><li><a href="lov/2007-02-16-9/§47">lov/2007-02-16-9/§47</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li></ul></dd><dt class="lastupdated">Rettet</dt><dd class="lastupdated">2002-12-16 (§ 12 og § 14 – rettelser i leddinndelingen)</dd><dt class="titleShort">Korttittel</dt><dd class="titleShort">Forskrift om manøvrering mv av innenriksfartøy</dd><dt class="title">Tittel</dt><dd class="title">Forskrift om tilleggskrav for manøvrering, styringsdyktighet, utrustning og operasjon av hurtiggående passasjerfartøy under 24 meter i innenriks fart.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 22. desember 2000 med hjemmel i <a href="lov/1903-06-09-7">lov 9. juni 1903 nr. 7</a> om Statskontrol med Skibes Sjødygtighed m.v. Hjemmel er endret til <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) <a href="lov/2007-02-16-9/§2">§ 2</a>, <a href="lov/2007-02-16-9/§9">§ 9</a>, <a href="lov/2007-02-16-9/§11">§ 11</a>, <a href="lov/2007-02-16-9/§14">§ 14</a>, <a href="lov/2007-02-16-9/§43">§ 43</a> og <a href="lov/2007-02-16-9/§47">§ 47</a>, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>. <br /><strong>EØS-henvisninger:</strong> EØS-avtalen vedlegg XIII nr. 56f (direktiv <a href="eu/32009l0045">2009/45/EF</a> endret ved direktiv <a href="eu/32010l0036">2010/36/EF</a>) og vedlegg II (direktiv <a href="eu/31998l0034">98/34/EF</a>). <br /><strong>Endret</strong> ved <a href="forskrift/2002-06-04-1083">forskrifter 4 juni 2002 nr. 1083</a> (kunngjort i sin helhet etter endringene), <a href="forskrift/2004-10-18-1366">18 okt 2004 nr. 1366</a>, <a href="forskrift/2007-06-29-1006">29 juni 2007 nr. 1006</a>, <a href="forskrift/2010-02-08-147">8 feb 2010 nr. 147</a>, <a href="forskrift/2012-02-14-236">14 feb 2012 nr. 236</a>, <a href="forskrift/2017-12-20-2379">20 des 2017 nr. 2379</a>.</dd><dt class="refid">RefID</dt><dd class="refid">forskrift/2000-12-22-1574</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilleggskrav for manøvrering, styringsdyktighet, utrustning og operasjon av hurtiggående passasjerfartøy under 24 meter i innenriks fart.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Plikter</a></li><li><a href="#paragraf-4">§ 4. Fravik</a></li><li><a href="#paragraf-5">§ 5. Konvensjoner</a></li><li><a href="#paragraf-6">§ 6. Resolusjoner</a></li><li><a href="#paragraf-7">§ 7. Godkjenning av utstyr</a></li><li><a href="#paragraf-8">§ 8. Tegninger og annen dokumentasjon</a></li><li><a href="#paragraf-9">§ 9. Opplysninger om styrings- og manøvreringsdyktighet</a></li><li><a href="#paragraf-10">§ 10. Opplysninger om operasjonsbegrensninger</a></li><li><a href="#paragraf-11">§ 11. Utprøving for verifikasjon av operasjonsbegrensninger</a></li><li><a href="#paragraf-12">§ 12. Dokumentasjon av erfaringer fra drift for eksisterende fartøy</a></li><li><a href="#paragraf-13">§ 13. Operasjonskrav</a></li><li><a href="#paragraf-14">§ 14. Innskipningsarrangement og stuing av redningsfarkoster</a></li><li><a href="#paragraf-15">§ 15. Nødbelysning i passasjerinnredningen</a></li><li><a href="#paragraf-16">§ 16. Megafon</a></li><li><a href="#paragraf-17">§ 17. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-22-1574" id="dokument"><h1>Forskrift om tilleggskrav for manøvrering, styringsdyktighet, utrustning og operasjon av hurtiggående passasjerfartøy under 24 meter i innenriks fart.</h1><article class="legalArticle" data-lovdata-URL="SF/forskrift/2000-12-22-1574/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for nye og eksisterende norske hurtiggående passasjerfartøy med lengde (L) på mindre enn 24 m i innenriks fart, når fartøyet kan oppnå en hastighet på 20 knop eller mer.</article><article class="legalP" id="paragraf-1-ledd-2">Når denne forskriften inneholder bestemmelser av samme eller tilsvarende art som i andre forskrifter som er fastsatt med hjemmel i skipssikkerhetsloven, gjelder bestemmelsene i forskriften her.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2000-12-22-1574/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift betyr:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Administrasjon:</i> Uttrykket «administrasjon» i koden skal forstås som Sjøfartsdirektoratet.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Eksisterende fartøy:</i> Fartøy som ikke er et nytt fartøy.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Godkjent, typegodkjent og akseptert:</i> <ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-3-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-1-ledd-1">For utstyr som omfattes av skipsutstyrsforskriften: Typegodkjent av teknisk kontrollorgan og merket i henhold til nevnte forskrift.</article></article></li><li data-name="2." value="2"><article class="listArticle" id="paragraf-2-ledd-1-punkt-3-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-2-ledd-1">For annet utstyr: <ol class="defaultList" type="1"><li data-name="2.1" value="21"><article class="listArticle" id="paragraf-2-ledd-1-punkt-3-ledd-1-punkt-2-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-2-ledd-1-punkt-1-ledd-1">Godkjent: Et enkelt utstyr godkjent av Sjøfartsdirektoratet, med unntak av radioutstyr som godkjennes av Post- og teletilsynet.</article></article></li><li data-name="2.2" value="22"><article class="listArticle" id="paragraf-2-ledd-1-punkt-3-ledd-1-punkt-2-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-2-ledd-1-punkt-2-ledd-1">Typegodkjent: Prototype godkjent av Sjøfartsdirektoratet med eller uten stikkprøvekontroll av serieproduksjon.</article></article></li><li data-name="2.3" value="23"><article class="listArticle" id="paragraf-2-ledd-1-punkt-3-ledd-1-punkt-2-ledd-1-punkt-3"><article class="legalP" id="paragraf-2-ledd-1-punkt-3-ledd-1-punkt-2-ledd-1-punkt-3-ledd-1">Akseptert: Utstyr akseptert av Sjøfartsdirektoratet på bakgrunn av at det er godkjent eller typegodkjent av anerkjent klasseinstitusjon, annen offentlig eller privat institusjon eller administrasjon i et land som har ratifisert Sjøsikkerhetskonvensjonen.</article></article></li></ol></article></article></li></ol></article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Hurtiggående fartøy:</i> Fartøy som definert i SOLAS kapittel X Regel 1.3 og som kan oppnå en hastighet på 20 knop eller mer.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>HSC94-koden:</i> De internasjonale sikkerhetsreglene for hurtiggående fartøy fastsatt ved IMO Res.MSC.36(63) 20. mai 1994 sist endret ved IMO Res.MSC.259(84).</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>HSC2000-koden:</i> De internasjonale sikkerhetsreglene for hurtiggående fartøy fastsatt ved IMO Res.MSC.97(73) 5. desember 2000 sist endret ved IMO Res.271(85).</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>Nytt fartøy:</i> Skip hvor kjølen strekkes, eller som er på et liknende byggetrinn på eller etter 14. februar 2012.</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>Passasjerskip:</i> Et skip som kan føre mer enn 12 passasjerer eller som skal ha offentlig tillatelse til å føre passasjerer.</article></article></li><li data-name="i." value="9"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>Sjøsikkerhetskonvensjonen (<a href="traktat/1974-11-01-1">SOLAS):</a></i> Den internasjonale konvensjon av 1974 om sikkerhet for menneskeliv til sjøs, med senere endringer.</article></article></li><li data-name="j." value="10"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1"><i>Skipssikkerhetsloven:</i> <a href="lov/2007-02-16-9">Lov 16. februar 2007 nr. 9</a> om skipssikkerhet.</article></article></li></ol></article><article class="legalP" id="paragraf-2-ledd-2">For øvrig gjelder de definisjoner som er inntatt i Sjøsikkerhetskonvensjonens kapittel X og koden for hurtiggående fartøy.</article><article class="changesToParent">Endret ved <a href="forskrift/2007-06-29-1006">forskrifter 29 juni 2007 nr. 1006</a> (i kraft 1 juli 2007), <a href="forskrift/2012-02-14-236">14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikter</span></h2><article class="legalP" id="paragraf-3-ledd-1">Rederiet, skipsføreren og andre som har sitt arbeid om bord skal utføre sine plikter i henhold til skipssikkerhetsloven og med de utfyllende bestemmelser som følger av forskriften her.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007).</article></article><article class="legalArticle" data-lovdata-URL="SF/forskrift/2000-12-22-1574/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h2><article class="legalP" id="paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article><article class="legalArticle" data-lovdata-URL="SF/forskrift/2000-12-22-1574/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Konvensjoner</span></h2><article class="legalP" id="paragraf-5-ledd-1">For eksisterende hurtiggående fartøy gjelder kapitlene 17 og 18 i HSC94-koden som forskrift og skal følges med de presiseringer, unntak, tillegg og spesielle krav som fremgår av forskriften her.</article><article class="legalP" id="paragraf-5-ledd-2">For nye hurtiggående fartøy gjelder kapitlene 17 og 18 i HSC2000-koden som forskrift og skal følges med de presiseringer, unntak, tillegg og spesielle krav som fremgår av forskriften her.</article><article class="changesToParent">Endret ved <a href="forskrift/2012-02-14-236">forskrift 14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Resolusjoner</span></h2><article class="legalP" id="paragraf-6-ledd-1">Kravene i IMO Assembly resolusjoner skal følges slik det fremgår av kapitlene 17 og 18 i kodene for hurtiggående fartøy og de enkelte paragrafene i forskriften her.</article><article class="changesToParent">Endret ved <a href="forskrift/2012-02-14-236">forskrift 14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Godkjenning av utstyr</span></h2><article class="legalP" id="paragraf-7-ledd-1">Utstyr som kreves etter bestemmelsene i forskriften her og i koden for hurtiggående fartøy, skal være godkjent, typegodkjent eller akseptert.</article><article class="legalP" id="paragraf-7-ledd-2">Utstyr som oppfyller kravene i <a href="forskrift/2016-08-30-1042">forskrift 30. august 2016 nr. 1042</a> om skipsutstyr, anses å være i samsvar med kravene i forskriften her, uansett om det etter første ledd og i andre relevante forskrifter kreves at utstyret skal være godkjent, typegodkjent eller akseptert. For redningsvester som skal ha termisk beskyttelse, jf. <a href="forskrift/2014-07-01-1019">forskrift 1. juli 2014 nr. 1019</a> om redningsredskaper på skip, må de termiske egenskapene (IMO MSC/Circ. 922) dokumenteres i henhold til første ledd.</article><article class="changesToParent">Endret ved <a href="forskrift/2017-12-20-2379">forskrift 20 des 2017 nr. 2379</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2000-12-22-1574/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tegninger og annen dokumentasjon</span></h2><article class="legalP" id="paragraf-8-ledd-1">Hvor ikke annet er bestemt, skal tegninger og annen dokumentasjon som er nødvendig for å verifisere at forskriftens krav er tilfredsstilt, innsendes til Sjøfartsdirektoratet. Dokumentasjonen sendes gjennom Sjøfartsdirektoratets stasjon når fartøyet skal bygges eller ombygges i Norge, eller til den Sjøfartsdirektoratet har bemyndiget.</article><article class="legalP" id="paragraf-8-ledd-2">For fartøy som bygges eller ombygges i utlandet eller innkjøpes fra utlandet, skal tegninger og annen dokumentasjon sendes via rederiet til Sjøfartsdirektoratets hovedkontor, med mindre annet er bestemt.</article><article class="legalP" id="paragraf-8-ledd-3">Hvor det ikke er gitt konkrete tidsfrister for innsendelse av dokumentasjon, må tegninger og annen dokumentasjon innsendes tidligst mulig, slik at det gis tilstrekkelig tid til behandling av dokumentasjonsunderlaget.</article><article class="legalP" id="paragraf-8-ledd-4">For hurtiggående fartøy med nye og spesielle konstruksjonsløsninger eller særskilte operasjonelle forhold, kan Sjøfartsdirektoratet kreve at det utarbeides risikoanalyser eller annen dokumentasjon.</article></article><article class="legalArticle" data-lovdata-URL="SF/forskrift/2000-12-22-1574/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysninger om styrings- og manøvreringsdyktighet</span></h2><article class="legalP" id="paragraf-9-ledd-1">For eksisterende og nye hurtiggående fartøy, skal opplysningene om styrings- og manøvreringsdyktighet som skal finnes i operasjonshåndboken, jf. HSC94- og HSC2000-kodens nr. 17.2, omfatte forhold som er spesifisert i 17.2 med følgende presisering og tillegg:<ul class="defaultList"><li data-li-identifier="-" data-name="-"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Kravet til opplysninger vedrørende egenskaper som nevnt i kodenes nr. 17.5 er begrenset til egenskaper avgjørende for sikkerheten for det aktuelle fartøyet. Dessuten skal opplysninger vedrørende sikre maksimumshastigheter, i samsvar med kodenes nr. 17.9, finnes i operasjonshåndboken.</article></article></li></ul></article><article class="changesToParent">Endret ved <a href="forskrift/2012-02-14-236">forskrift 14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysninger om operasjonsbegrensninger</span></h2><article class="legalP" id="paragraf-10-ledd-1">Opplysningene om operasjonsbegrensninger som skal finnes i operasjonshåndboken, skal omfatte egenskapene angitt i <a href="forskrift/2000-12-22-1574/§9">§ 9</a>, <a href="forskrift/2000-12-22-1574/§11">§ 11</a> og <a href="forskrift/2000-12-22-1574/§12">§ 12</a>. Reder skal sørge for at disse begrensinger er kjent av alle offiserene om bord.</article></article><article class="legalArticle" data-lovdata-URL="SF/forskrift/2000-12-22-1574/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utprøving for verifikasjon av operasjonsbegrensninger</span></h2><article class="legalP" id="paragraf-11-ledd-1">Istedenfor HSC94- eller HSC2000-kodens nr. 17.5.4.1 gjelder følgende:</article><article class="legalP" id="paragraf-11-ledd-2">Det skal foretas utprøving i operasjonsområdet for å verifisere operasjonsbegrensninger. Utprøving skal skje i henhold til plan avtalt mellom rederi, verksted og Sjøfartsdirektoratet.</article><article class="legalP" id="paragraf-11-ledd-3">Ved verifisering av operasjonsbegrensninger skal man spesielt være oppmerksom på følgende aspekter under normal operasjon og etter feil:<ol class="defaultList" type="a"><li data-name="a." value="1"><article class="listArticle" id="paragraf-11-ledd-3-punkt-1"><article class="legalP" id="paragraf-11-ledd-3-punkt-1-ledd-1">giring,</article></article></li><li data-name="b." value="2"><article class="listArticle" id="paragraf-11-ledd-3-punkt-2"><article class="legalP" id="paragraf-11-ledd-3-punkt-2-ledd-1">svinging,</article></article></li><li data-name="c." value="3"><article class="listArticle" id="paragraf-11-ledd-3-punkt-3"><article class="legalP" id="paragraf-11-ledd-3-punkt-3-ledd-1">styreegenskaper,</article></article></li><li data-name="d." value="4"><article class="listArticle" id="paragraf-11-ledd-3-punkt-4"><article class="legalP" id="paragraf-11-ledd-3-punkt-4-ledd-1">stopping i normale situasjoner og nødsituasjoner,</article></article></li><li data-name="e." value="5"><article class="listArticle" id="paragraf-11-ledd-3-punkt-5"><article class="legalP" id="paragraf-11-ledd-3-punkt-5-ledd-1">stabilitet i ikke-deplasementmodus om tre akser og i hiv,</article></article></li><li data-name="f." value="6"><article class="listArticle" id="paragraf-11-ledd-3-punkt-6"><article class="legalP" id="paragraf-11-ledd-3-punkt-6-ledd-1">trim,</article></article></li><li data-name="g." value="7"><article class="listArticle" id="paragraf-11-ledd-3-punkt-7"><article class="legalP" id="paragraf-11-ledd-3-punkt-7-ledd-1">rull,</article></article></li><li data-name="h." value="8"><article class="listArticle" id="paragraf-11-ledd-3-punkt-8"><article class="legalP" id="paragraf-11-ledd-3-punkt-8-ledd-1">nedpløying og</article></article></li><li data-name="i." value="9"><article class="listArticle" id="paragraf-11-ledd-3-punkt-9"><article class="legalP" id="paragraf-11-ledd-3-punkt-9-ledd-1">løftekraftbegrensninger.</article></article></li></ol></article><article class="changesToParent">Endret ved <a href="forskrift/2012-02-14-236">forskrift 14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dokumentasjon av erfaringer fra drift for eksisterende fartøy</span></h2><article class="legalP" id="paragraf-12-ledd-1">Hurtiggående fartøy bygget før 1. januar 2001 kan unntas fra å gjennomføre feilmodus- og feileffektanalyse (FMEA) etter HSC94-kodens nr. 17.4 og vedlegg 4. Operasjonsbegrensninger skal da dokumenteres på basis av erfaringer fra tidligere drift, så som erfarte tekniske feileffekter og sjøegenskaper.</article><article class="legalP" id="paragraf-12-ledd-2">Dersom det kan finnes viktige utstyrsfeil en til nå ikke har opplevd med fartøyet, kan det bli nødvendig å utføre verifikasjonstest etter kodens vedlegg 8 hvor disse mulige feilfunksjonene legges inn.</article><article class="legalP" id="paragraf-12-ledd-3">Det må tas inn i operasjonshåndboken beskrivelse av de erfarte og eventuelt uttestede effektene, og av de nødvendige operasjonelle tiltak.</article><article class="changesToParent">Endret ved <a href="forskrift/2012-02-14-236">forskrift 14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Operasjonskrav</span></h2><article class="legalP" id="paragraf-13-ledd-1">Kravene til at fartøyene skal være utstyrt med forskjellige typer tekniske håndbøker, jf. HSC94- eller HSC2000-kodens nr. 18.2, gjelder med følgende presiseringer:<ul class="defaultList"><li data-li-identifier="-" data-name="-"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">De tekniske håndbøkene kan begrenses til en operasjonshåndbok og en farvannsmanual.</article></article></li><li data-li-identifier="-" data-name="-"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">Operasjonshåndboken skal inneholde opplysninger som kreves i henhold til HSC94- eller HSC2000-kodens nr. 18.2.1 operasjonshåndbok, nr. 18.2.3 opplæringshåndbok og nr. 18.2.4 vedlikeholds- og servicehåndbok.</article></article></li></ul></article><article class="legalP" id="paragraf-13-ledd-2">Bestemmelsen i HSC94- eller HSC2000-kodens nr. 18.1.3.6 annen setning, med krav til to offiserer på vakt når fartøyet er underveis, gjelder ikke for hurtiggående passasjerfartøy, med mindre to offiserer kreves i de til enhver tid gjeldende bestemmelser om bemanning av norske skip. På hurtiggående fartøy med to eller flere besetningsmedlemmer hvor bare en av dem er navigasjonsoffiser, skal det så langt som praktisk mulig, lages et arrangement på broen som gjør at en av de andre besetningsmedlemmene også har muligheten for å bidra til at sikker navigasjon finner sted.</article><article class="legalP" id="paragraf-13-ledd-3">Operasjonstillatelse og sikkerhetssertifikat utstedes ikke for hurtiggående passasjerfartøy som omfattes av forskriften her. Operasjonsbegrensninger inntas i fartøyenes passasjersertifikat.</article><article class="legalP" id="paragraf-13-ledd-4">Rederiets system for opplæring og bedømmelse av besetningens fartøyspesifikke kompetansenivå krevd i HSC94- eller HSC2000-kodens nr. 18.3 skal minst tilfredsstille følgende kriterier:<ol class="defaultList" type="a"><li data-name="a." value="1"><article class="listArticle" id="paragraf-13-ledd-4-punkt-1"><article class="legalP" id="paragraf-13-ledd-4-punkt-1-ledd-1">Assessor</article><article class="legalP" id="paragraf-13-ledd-4-punkt-1-ledd-2">Rederiet skal utpeke én eller flere assessorer som er kvalifisert i henhold til <a href="forskrift/2011-12-22-1523">forskrift 22. desember 2011 nr. 1523</a> om kvalifikasjoner og sertifikater for sjøfolk (kvalifikasjonsforskriften) <a href="forskrift/2011-12-22-1523/§13">§ 13</a>.</article></article></li><li data-name="b." value="2"><article class="listArticle" id="paragraf-13-ledd-4-punkt-2"><article class="legalP" id="paragraf-13-ledd-4-punkt-2-ledd-1">Opplæring</article><article class="legalP" id="paragraf-13-ledd-4-punkt-2-ledd-2">Rederiets opplæringsprogram skal spesifisere opplæringens varighet og innhold, slik at kandidaten, i tillegg til å tilegne seg kunnskap, har opparbeidet praktiske ferdigheter til å fylle sine oppgaver så vel i normalsituasjon som i nødssituasjon før tiltredelse i stilling ombord. Relevante deler av opplæringen skal foregå når fartøyet er underveis slik at kandidaten blir kjent med alle aktuelle havner og hele operasjonsområdet under dag- og nattseilas med aktuelt fartøy.</article></article></li><li data-name="c." value="3"><article class="listArticle" id="paragraf-13-ledd-4-punkt-3"><article class="legalP" id="paragraf-13-ledd-4-punkt-3-ledd-1">Kompetanse</article><article class="legalP" id="paragraf-13-ledd-4-punkt-3-ledd-2">Rederiet skal forvisse seg om at ethvert besetningsmedlem innehar de her spesifiserte kompetansenivå før vedkommende tiltrer i stilling. <table><thead><tr><th data-text-align="left" data-vertical-align="top"><i>A= Ledelsesnivå</i></th><th data-text-align="left" data-vertical-align="top"><i>Ta komplekse strategiske beslutninger på selvstendig grunnlag</i></th><th colspan="3" data-text-align="center" data-vertical-align="top"><i>Brobesetning</i></th></tr><tr><th data-text-align="left" data-vertical-align="top"><i>B= Operere</i></th><th data-text-align="left" data-vertical-align="top"><i>Bruke prosesser, komponenter og systemer på selvstendig grunnlag</i></th><th colspan="3" data-text-align="center" data-vertical-align="top" /></tr><tr><th data-text-align="left" data-vertical-align="top"><i>C= Forstå</i></th><th data-text-align="left" data-vertical-align="top"><i>Forstå hensikt, bruk og effekt av prosesser, systemer og komponenter</i></th><th colspan="3" data-text-align="center" data-vertical-align="top" /></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top"><i>Fører og Navigatør</i></th><th data-text-align="left" data-vertical-align="top"><i>Maskinist</i></th><th data-text-align="left" data-vertical-align="top"><i>Øvrig besetning</i></th></tr></thead><tbody><tr><td data-text-align="left" data-vertical-align="top">.1</td><td data-text-align="left" data-vertical-align="top">Kunnskap om alle framdrifts- og kontrollsystemer om bord, herunder kommunikasjons- og navigasjonsutstyr, styringssystemer, elektriske, hydrauliske og pneumatiske systemer og lense- og brannpumper,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.2</td><td data-text-align="left" data-vertical-align="top">Feilmodus for kontroll-, styrings- og framdriftssystemene og korrekt reaksjon på slike feil,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.3</td><td data-text-align="left" data-vertical-align="top">Fartøyets manøvreringsegenskaper og operasjonsbegrensninger,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.4</td><td data-text-align="left" data-vertical-align="top">Brokommunikasjon- og navigasjonsprosedyrer,</td><td data-text-align="center" data-vertical-align="top">A</td><td data-text-align="center" data-vertical-align="top">C</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.5</td><td data-text-align="left" data-vertical-align="top">Intakt stabilitet og skadestabilitet og fartøyets overlevelsesevne i skadetilstand,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.6</td><td data-text-align="left" data-vertical-align="top">Plassering og bruk av fartøyets redningsredskaper, herunder utstyr i redningsfarkostene,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.7</td><td data-text-align="left" data-vertical-align="top">Plassering og bruk av rømningsveier i fartøyet og evakuering av passasjerene,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.8</td><td data-text-align="left" data-vertical-align="top">Plassering og bruk av brannbeskyttelses- og brannoppdagelsesredskaper og -systemer i tilfelle brann om bord,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.9</td><td data-text-align="left" data-vertical-align="top">Plassering og bruk av skadekontrollredskaper og -systemer, herunder betjening av vanntette dører og lensepumper,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.10</td><td data-text-align="left" data-vertical-align="top">Sikringssystemer for stuing av last og kjøretøyer,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.11</td><td data-text-align="left" data-vertical-align="top">Metoder for kontroll og kommunikasjon med passasjerer i en nødssituasjon,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.12</td><td data-text-align="left" data-vertical-align="top">Alle elementer i opplæringshåndboken. Jf. kodens punkt 18.2.3,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.13</td><td data-text-align="left" data-vertical-align="top">Havner, ruter og spesielle forhold som vedrører operasjon og evakuering av fartøyet. Jf. kodens punkt 18.2.2 Rutehåndbok,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.14</td><td data-text-align="left" data-vertical-align="top">Operasjonsbegrensinger og grunnlag for operasjonstillatelsen. Jf. kodens punkt 18.1.3,</td><td data-text-align="center" data-vertical-align="top">A</td><td data-text-align="center" data-vertical-align="top">A</td><td data-text-align="center" data-vertical-align="top">C</td></tr><tr><td data-text-align="left" data-vertical-align="top">.15</td><td data-text-align="left" data-vertical-align="top">Passasjerhåndtering, passasjerkomfort og informasjon til passasjerene, inkludert bruk av PA anlegg under normaloperasjon,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.16</td><td data-text-align="left" data-vertical-align="top">Rederiets politikk og prosedyrer for passasjerbehandling i samsvar med STCW kodens regel V3 (V2) sett i sammenheng med kodens punkt 18.2.3.24,</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.17</td><td data-text-align="left" data-vertical-align="top">Rederiets politikk og prosedyrer for sikkerhet (Security),</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr><tr><td data-text-align="left" data-vertical-align="top">.18</td><td data-text-align="left" data-vertical-align="top">Rederiets praksis for å sikre et godt arbeidsmiljø (HMS).</td><td data-text-align="center" data-vertical-align="top">A</td><td data-text-align="center" data-vertical-align="top">B</td><td data-text-align="center" data-vertical-align="top">B</td></tr></tbody></table></article></article></li><li data-name="d." value="4"><article class="listArticle" id="paragraf-13-ledd-4-punkt-4"><article class="legalP" id="paragraf-13-ledd-4-punkt-4-ledd-1">Utsjekk</article><article class="legalP" id="paragraf-13-ledd-4-punkt-4-ledd-2">Bedømmelse av kompetansenivå skal bestå av en praktisk og en teoretisk del. Kandidaten skal ved praktisk bruk vise tilfredsstillende ferdigheter i bruk av instrumenter, utstyr og tekniske hjelpemidler som inngår i arbeidsoppgavene.</article><article class="legalP" id="paragraf-13-ledd-4-punkt-4-ledd-3">Relevante deler av utsjekken skal foregå når fartøyet er underveis og bestå av minst én ankomst og én avgang i alle aktuelle havner og seilas i hele operasjonsområdet under dag- og nattseilas med aktuelt fartøy.</article><article class="legalP" id="paragraf-13-ledd-4-punkt-4-ledd-4">Den fartøysrelaterte utsjekken skal bedømmes av sertifisert assessor, jf. kvalifikasjonsforskriften <a href="forskrift/2000-12-22-1574/§13">§ 13</a>. Den fartøysrelaterte opplæring skal minst tilfredsstille fartøyets operasjons-, opplærings-, vedlikeholds- og servicemanual.</article></article></li><li data-name="e." value="5"><article class="listArticle" id="paragraf-13-ledd-4-punkt-5"><article class="legalP" id="paragraf-13-ledd-4-punkt-5-ledd-1">Dokumentasjon av utsjekk</article><article class="legalP" id="paragraf-13-ledd-4-punkt-5-ledd-2">Alle besetningsmedlemmer skal ha bestått og dokumentert utsjekk før de tiltrer i tjeneste om bord på et fartøy, eller i et nytt operasjonsområde. Ny utsjekk skal gjennomføres før tiltredelse etter opphold i tjenesten på et fartøy eller i en rute på over 6 md.</article></article></li></ol></article><article class="changesToParent">Endret ved <a href="forskrift/2004-10-18-1366">forskrifter 18 okt 2004 nr. 1366</a> (i kraft 1 jan 2005), <a href="forskrift/2012-02-14-236">14 feb 2012 nr. 236</a>, <a href="forskrift/2017-12-20-2379">20 des 2017 nr. 2379</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2000-12-22-1574/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Innskipningsarrangement og stuing av redningsfarkoster</span></h2><article class="legalP" id="paragraf-14-ledd-1">Nye hurtiggående passasjerfartøy skal oppfylle kravene om stuing av redningsfarkoster og om innskipningsarrangement i HSC2000-kodens nr. 8.6.5, 8.7.4 og 8.7.5.</article><article class="legalP" id="paragraf-14-ledd-2">Eksisterende hurtiggående passasjerfartøy skal oppfylle kravene om stuing av redningsfarkoster og om innskipningsarrangement i HSC94-kodens nr. 8.6.5, 8.7.4 og 8.7.5.</article><article class="legalP" id="paragraf-14-ledd-3">For eksisterende hurtiggående passasjerfartøy som ikke er sertifisert etter koden for hurtiggående fartøy, vurderes arrangementet i forhold til skadevannlinjer fra foreliggende beregninger.</article><article class="legalP" id="paragraf-14-ledd-4">For eksisterende hurtiggående passasjerfartøy hvor det ikke er utført skadeberegninger, vurderes fribordet med nødvendig sikkerhetsmargin til redningsarrangementet slik at tørrskodd evakuering sikres.</article><article class="changesToParent">Endret ved <a href="forskrift/2012-02-14-236">forskrift 14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Nødbelysning i passasjerinnredningen</span></h2><article class="legalP" id="paragraf-15-ledd-1">Nye hurtiggående passasjerfartøy skal være utstyrt med nødbelysning i passasjerinnredningen som minst oppfyller kravene i HSC2000-kodens nr. 12.7.9.1. og 12.7.9.2.</article><article class="legalP" id="paragraf-15-ledd-2">Eksisterende hurtiggående passasjerfartøy skal være utstyrt med nødbelysning i passasjerinnredningen som minst oppfyller kravene i HSC94-kodens nr. 12.7.9.1. og 12.7.9.2.</article><article class="legalP" id="paragraf-15-ledd-3">Nødbelysningen skal de første 30 minuttene kunne virke med en lysstyrke i passasjerinnredningen som er tilstrekkelig for lesing av nødinstrukser og håndtering av redningsvester.</article><article class="changesToParent">Endret ved <a href="forskrift/2012-02-14-236">forskrift 14 feb 2012 nr. 236</a>.</article></article><article class="legalArticle" data-lovdata-URL="SF/forskrift/2000-12-22-1574/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Megafon</span></h2><article class="legalP" id="paragraf-16-ledd-1">Nye og eksisterende hurtiggående passasjerfartøy skal være utstyrt med batteridreven megafon som plasseres på broen. Megafonen skal være av en type som kan stå under konstant ladning og som gir minst 15 minutters taletid.</article></article><article class="legalArticle" data-lovdata-URL="SF/forskrift/2000-12-22-1574/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Denne forskriften trer i kraft 1. januar 2001.</article><article class="legalP" id="paragraf-17-ledd-2">For hurtiggående passasjerfartøy bygget før 1. januar 2001 trer forskriften i kraft ved første årlige besiktelse eller fornyelsesbesiktelse etter 31. mars 2001.</article><article class="changesToParent">Endret ved <a href="forskrift/2007-06-29-1006">forskrift 29 juni 2007 nr. 1006</a> (i kraft 1 juli 2007, tidligere § 18).</article></article></main></body></html>