<!DOCTYPE html><html lang="no"><head><title>Forskrift om stønad til dekning av utgifter til jordmorhjelp</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-08-13-1061</dd><dt class="dokid">DokumentID</dt><dd class="dokid">SF/forskrift/2019-08-13-1061</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2019-08-13</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-06-23-1292">forskrift/2025-06-23-1292</a> fra 2025-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2012-06-26-656">forskrift/2012-06-26-656</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§5-12">lov/1997-02-28-19/§5-12</a></li><li><a href="lov/1997-02-28-19/§22-2">lov/1997-02-28-19/§22-2</a></li></ul></dd><dt class="dateOfPublication">Kunngjort</dt><dd class="dateOfPublication">2019-08-14 14:45</dd><dt class="titleShort">Korttittel</dt><dd class="titleShort">Forskrift om utgifter til jordmorhjelp</dd><dt class="title">Tittel</dt><dd class="title">Forskrift om stønad til dekning av utgifter til jordmorhjelp</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 13. august 2019 med hjemmel i <a href="lov/1997-02-28-19">lov 28. februar 1997 nr. 19</a> om folketrygd (folketrygdloven) <a href="lov/1997-02-28-19/§5-12">§ 5-12</a> tredje ledd og <a href="lov/1997-02-28-19/§22-2">§ 22-2</a> annet ledd. <br /><strong>Endret</strong> ved <a href="forskrift/2020-03-23-389">forskrifter 23 mars 2020 nr. 389</a>, <a href="forskrift/2020-08-28-1693">28 aug 2020 nr. 1693</a>, <a href="forskrift/2020-10-20-2098">20 okt 2020 nr. 2098</a> (i kraft 1 nov 2020), <a href="forskrift/2020-10-30-2211">30 okt 2020 nr. 2211</a> (i kraft 1 nov 2020), <a href="forskrift/2020-12-08-2643">8 des 2020 nr. 2643</a> (i kraft 1 jan 2021), <a href="forskrift/2021-06-28-2258">28 juni 2021 nr. 2258</a> (i kraft 1 juli 2021), <a href="forskrift/2022-06-28-1227">28 juni 2022 nr. 1227</a> (i kraft 1 juli 2022), <a href="forskrift/2023-06-26-1100">26 juni 2023 nr. 1100</a> (i kraft 1 juli 2023), <a href="forskrift/2024-06-21-1162">21 juni 2024 nr. 1162</a> (i kraft 1 juli 2024), <a href="forskrift/2025-06-23-1292">23 juni 2025 nr. 1292</a> (i kraft 1 juli 2025).</dd><dt class="refid">RefID</dt><dd class="refid">forskrift/2019-08-13-1061</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om stønad til dekning av utgifter til jordmorhjelp</a><ul class="tocSubUl"><li><a href="#kapittel-1" data-child-interval="§§ 1 – 6">Kapittel I. Regler</a><ul class="tocSubUl"><li><a href="#kapittel-1-paragraf-1">§ 1.</a></li><li><a href="#kapittel-1-paragraf-2">§ 2.</a></li><li><a href="#kapittel-1-paragraf-3">§ 3.</a></li><li><a href="#kapittel-1-paragraf-4">§ 4.</a></li><li><a href="#kapittel-1-paragraf-5">§ 5. (Opphevet)</a></li><li><a href="#kapittel-1-paragraf-6">§ 6.</a></li></ul></li><li><a href="#kapittel-2">Kapittel II. Takster for svangerskapskonsultasjoner og individuell prevensjonsveiledning</a></li><li><a href="#kapittel-3">Kapittel III. Takster for jordmorhjelp ved fødsel utenfor institusjon</a></li><li><a href="#kapittel-4">Kapittel IV. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-08-13-1061" id="dokument"><h1>Forskrift om stønad til dekning av utgifter til jordmorhjelp</h1><section class="section" data-name="kapI" id="kapittel-1" data-lovdata-URL="SF/forskrift/2019-08-13-1061/KAPITTEL_1"><h2>Kapittel I. Regler</h2><article class="legalArticle" data-lovdata-URL="SF/forskrift/2019-08-13-1061/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Det ytes stønad stønad til dekning av utgifter til jordmorhjelp ved svangerskapskonsultasjoner, veiledning i familieplanlegging og ved fødsel utenfor institusjon.</article><article class="legalP" id="kapittel-1-paragraf-1-ledd-2">Det er et vilkår for rett til stønad ved svangerskapskonsultasjoner og veiledning i familieplanlegging at jordmor har avtale om driftstilskudd med kommunen eller er ansatt i kommunen. Driftsavtalen må omfatte minst 1/5 av full arbeidstid.</article></article><article class="legalArticle" data-lovdata-URL="SF/forskrift/2019-08-13-1061/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Det er et vilkår for rett til stønad etter denne forskriften at den som utfører svangerskapskonsultasjoner og yter bistand ved fødsel utenfor institusjon, har autorisasjon som jordmor. Vilkåret om norsk autorisasjon gjelder ikke for jordmødre fra andre EU/EØS-stater som yter midlertidige tjenester i Norge, jf. <a href="forskrift/2008-10-08-1130">forskrift 8. oktober 2008 nr. 1130</a> om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits.</article></article><article class="legalArticle" data-lovdata-URL="SF/forskrift/2019-08-13-1061/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Stønad ved svangerskapskonsultasjoner ytes etter takstene i kapittel II. Stønad ved fødsel utenfor institusjon ytes etter takstene i kapittel III. Det er ikke anledning til å kreve honorar av medlemmet ut over de fastsatte takstene.</article></article><article class="legalArticle" data-lovdata-URL="SF/forskrift/2019-08-13-1061/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">Hvis medlemmet på grunn av sin helsetilstand ikke kan møte fram på behandlingsstedet til svangerskapskonsultasjon, dekker kommunen reiseutgiftene for jordmor etter <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. <a href="lov/2011-06-24-30/§11-1">§ 11-1</a> fjerde og femte ledd.</article></article><article class="legalArticle" data-lovdata-URL="SF/forskrift/2019-08-13-1061/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2020-12-08-2643">8 des 2020 nr. 2643</a> (i kraft 1 jan 2021).</article></article><article class="legalArticle" data-lovdata-URL="SF/forskrift/2019-08-13-1061/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-1-paragraf-6-ledd-1">Når jordmor er ansatt i kommunen, utbetales stønaden direkte til kommunen.</article><article class="changesToParent">Endret ved forskrift <a href="forskrift/2020-12-08-2643">8 des 2020 nr. 2643</a> (i kraft 1 jan 2021).</article></article></section><section class="section" data-name="kapII" id="kapittel-2" data-lovdata-URL="SF/forskrift/2019-08-13-1061/KAPITTEL_2"><h2>Kapittel II. Takster for svangerskapskonsultasjoner og individuell prevensjonsveiledning</h2><article class="legalP" id="kapittel-2-ledd-1">Takstene i <a href="forskrift/2019-08-13-1061/kapII">kapittel II</a> gjelder bare for jordmødre med avtale om kommunalt driftstilskudd eller i kommunal stilling.</article><article class="legalP" id="kapittel-2-ledd-2">«Repetisjon» betyr at taksten kan repeteres flere ganger på samme regning. Står det i stedet et tall, kan taksten repeteres dette antall ganger i én konsultasjon. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top" /><th data-text-align="center" data-vertical-align="top"><i>Honorar/refusjon</i></th><th data-text-align="center" data-vertical-align="top"><i>Merknad</i></th><th data-text-align="center" data-vertical-align="top"><i>Repetisjon</i></th></tr></thead><tbody><tr><td data-text-align="left" data-vertical-align="top">1a</td><td data-text-align="left" data-vertical-align="top">Første gangs fullstendig undersøkelse og veiledning av gravide samt utfylling av godkjent svangerskapsjournal<br />Ugyldig takstkombinasjon: 1b, 2</td><td data-text-align="center" data-vertical-align="top">433,–</td><td data-text-align="center" data-vertical-align="top">A1</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">1b</td><td data-text-align="left" data-vertical-align="top">Svangerskapskonsultasjon<br />Ugyldig takstkombinasjon: 1a, 2</td><td data-text-align="center" data-vertical-align="top">218,–</td><td data-text-align="center" data-vertical-align="top">A1</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">1c</td><td data-text-align="left" data-vertical-align="top">Tillegg for veiledning i prevensjon/familieplanlegging<br />Ugyldig takstkombinasjon: 2</td><td data-text-align="center" data-vertical-align="top">149,–</td><td data-text-align="center" data-vertical-align="top">A1</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">1d</td><td data-text-align="left" data-vertical-align="top">Tillegg for taking og innsending av prøver til laboratorium<br />Ugyldig takstkombinasjon: 2</td><td data-text-align="center" data-vertical-align="top">73,–</td><td data-text-align="center" data-vertical-align="top">A1</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Individuell prevensjonsveiledning<br />Ugyldig takstkombinasjon: 1a, 1b, 1c, 1d</td><td data-text-align="center" data-vertical-align="top">130,–</td><td data-text-align="center" data-vertical-align="top">A2</td><td data-text-align="center" data-vertical-align="top">0</td></tr></tbody></table></article><article class="defaultP"><i>Merknad A1:</i></article><article class="legalP" id="kapittel-2-ledd-3">Takst 1a kan benyttes ved første gangs undersøkelse hos jordmor selv om den gravide har vært til første gangs undersøkelse hos lege. Takst 1a og 1b kan ikke kombineres.</article><article class="legalP" id="kapittel-2-ledd-4">Takst 1b kan benyttes ved svangerskapskonsultasjoner og ved én konsultasjon etter fødselen. Taksten kan også benyttes ved konsultasjon sent i svangerskapet for å vurdere den gravides og barnets tilstand og om fødselen nærmer seg eller er i gang. Konsultasjon etter fødsel kan være barselsamtale, hjemmebesøk eller 4–6-ukerskontroll.</article><article class="legalP" id="kapittel-2-ledd-5">Takst 1c kan benyttes inntil én gang per svangerskap.</article><article class="legalP" id="kapittel-2-ledd-6">Takst 1d kan benyttes én gang per undersøkelse/konsultasjon ved innsending av en eller flere prøver. Taksten kan utløses uten samtidig undersøkelse/konsultasjon dersom det er behov for prøvetaking mellom svangerskapskonsultasjoner.</article><article class="legalP" id="kapittel-2-ledd-7">Takstene 1b og 1c kan benyttes ved telefonkonsultasjoner og ved videokonsultasjoner. Det er et vilkår at videokonsultasjon foregår i henhold til krav til informasjonssikkerhet, jf. norm for informasjonssikkerhet og personvern i helse- og omsorgstjenesten. Video- og telefonkonsultasjon skal være avtalt med pasienten på forhånd. Video- og telefonkonsultasjoner erstatter ikke fysiske konsultasjoner fullt ut, men kan brukes som supplement etter individuell vurdering.</article><article class="defaultP"><i>Merknad A2:</i></article><article class="legalP" id="kapittel-2-ledd-8">Takst 2 er en egenandel, og kan benyttes ved individuell prevensjonsveiledning som skjer uavhengig av svangerskapsomsorg. Taksten kan ikke kreves av jordmor som arbeider i helsestasjon.</article><article class="changesToParent">Endret ved forskrifter <a href="forskrift/2020-03-23-389">23 mars 2020 nr. 389</a>, <a href="forskrift/2020-08-28-1693">28 aug 2020 nr. 1693</a>, <a href="forskrift/2020-10-20-2098">20 okt 2020 nr. 2098</a> (i kraft 1 nov 2020), <a href="forskrift/2020-10-30-2211">30 okt 2020 nr. 2211</a> (i kraft 1 nov 2020), <a href="forskrift/2020-12-08-2643">8 des 2020 nr. 2643</a> (i kraft 1 jan 2021), <a href="forskrift/2021-06-28-2258">28 juni 2021 nr. 2258</a> (i kraft 1 juli 2021), <a href="forskrift/2022-06-28-1227">28 juni 2022 nr. 1227</a> (i kraft 1 juli 2022), <a href="forskrift/2023-06-26-1100">26 juni 2023 nr. 1100</a> (i kraft 1 juli 2023), <a href="forskrift/2024-06-21-1162">21 juni 2024 nr. 1162</a> (i kraft 1 juli 2024), <a href="forskrift/2025-06-23-1292">23 juni 2025 nr. 1292</a> (i kraft 1 juli 2025).</article></section><section class="section" data-name="kapIII" id="kapittel-3" data-lovdata-URL="SF/forskrift/2019-08-13-1061/KAPITTEL_3"><h2>Kapittel III. Takster for jordmorhjelp ved fødsel utenfor institusjon</h2><article class="defaultP"><table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top" /><th data-text-align="center" data-vertical-align="top"><i>Refusjon</i></th><th data-text-align="center" data-vertical-align="top"><i>Merknad</i></th><th data-text-align="center" data-vertical-align="top"><i>Repetisjon</i></th></tr></thead><tbody><tr><td data-text-align="left" data-vertical-align="top">3a</td><td data-text-align="left" data-vertical-align="top">Svangerskapsomsorg i forbindelse med planlagt hjemmefødsel når arbeidet avsluttes mellom 24. og 36. uke<br />Ugyldig takstkombinasjon: 1, 2, 3b, 4, 6, 7, 8</td><td data-text-align="center" data-vertical-align="top">995,–</td><td data-text-align="center" data-vertical-align="top">B1</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">3b</td><td data-text-align="left" data-vertical-align="top">Svangerskapsomsorg i forbindelse med hjemmefødsel og med planlagt hjemmefødsel når arbeidet avsluttes senere enn 36. uke<br />Ugyldig takstkombinasjon: 1, 2, 3a, 4, 6, 7, 8</td><td data-text-align="center" data-vertical-align="top">1611,–</td><td data-text-align="center" data-vertical-align="top">B1</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">4a</td><td data-text-align="left" data-vertical-align="top">Fødselshjelp inntil 24 timer når jordmor forløser den fødende<br />Ugyldig takstkombinasjon: 3, 6, 8</td><td data-text-align="center" data-vertical-align="top">9672,–</td><td data-text-align="center" data-vertical-align="top">B2, B5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">4b</td><td data-text-align="left" data-vertical-align="top">Tillegg per påbegynt time ut over 24 timer<br />Ugyldig takstkombinasjon: 3, 6, 8</td><td data-text-align="center" data-vertical-align="top">448,–</td><td data-text-align="center" data-vertical-align="top">B2</td><td data-text-align="center" data-vertical-align="top">rep.</td></tr><tr><td data-text-align="left" data-vertical-align="top">6a</td><td data-text-align="left" data-vertical-align="top">Vendereis ved «blindalarm» inntil 3 timer<br />Ugyldig takstkombinasjon: 3, 4, 8</td><td data-text-align="center" data-vertical-align="top">1313,–</td><td data-text-align="center" data-vertical-align="top">B5, B6</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">6b</td><td data-text-align="left" data-vertical-align="top">Tillegg per påbegynt time ut over 3 timer<br />Ugyldig takstkombinasjon: 3, 4, 8</td><td data-text-align="center" data-vertical-align="top">448,–</td><td data-text-align="center" data-vertical-align="top">B6</td><td data-text-align="center" data-vertical-align="top">rep.</td></tr><tr><td data-text-align="left" data-vertical-align="top">7a</td><td data-text-align="left" data-vertical-align="top">Nattillegg (i tidsrommet kl. 17.00 til kl. 06.00)<br />Ugyldig takstkombinasjon: 3</td><td data-text-align="center" data-vertical-align="top">1249,–</td><td data-text-align="center" data-vertical-align="top">B5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">7b</td><td data-text-align="left" data-vertical-align="top">Lørdags- og søndagstillegg (fra lørdag kl. 00.00 til søndag kl. 24.00)<br />Ugyldig takstkombinasjon: 3, 7c</td><td data-text-align="center" data-vertical-align="top">1249,–</td><td data-text-align="center" data-vertical-align="top">B5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">7c</td><td data-text-align="left" data-vertical-align="top">Høytidstillegg (gjelder 1. nyttårsdag, skjærtorsdag, langfredag, påskeaften, 1. og 2. påskedag, Kristi himmelfartsdag, 1. og 17. mai, 1. og 2. pinsedag, 1. og 2. juledag fra kl. 00.00 til kl. 24.00, samt pinse-, jul- og nyttårsaften fra kl. 12.00 til kl. 24.00)<br />Ugyldig takstkombinasjon: 3, 7b</td><td data-text-align="center" data-vertical-align="top">1495,–</td><td data-text-align="center" data-vertical-align="top">B5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">8</td><td data-text-align="left" data-vertical-align="top">Fødselshjelp inntil 12 timer for sekundærjordmor ved hjemmefødsel<br />Ugyldig takstkombinasjon: 3a, 3b, 4a, 4b, 6a, 6b</td><td data-text-align="center" data-vertical-align="top">4837,–</td><td data-text-align="center" data-vertical-align="top">B5, B7</td><td data-text-align="center" data-vertical-align="top">0</td></tr></tbody></table></article><article class="defaultP"><i>Merknad B1:</i></article><article class="legalP" id="kapittel-3-ledd-1">Takstene 3a og 3b kan benyttes én gang per svangerskap når jordmor forut for planlagt hjemmefødsel har utført hovedtyngden av svangerskapskonsultasjonene, enten hjemmefødselen faktisk finner sted eller ikke.</article><article class="legalP" id="kapittel-3-ledd-2">Jordmor med driftsavtale eller kommunal stilling benytter i stedet takst 1b for hver konsultasjon.</article><article class="defaultP"><i>Merknad B2:</i></article><article class="legalP" id="kapittel-3-ledd-3">Takstene 4a og 4b inkluderer nødvendig for- og etterarbeid i forbindelse med fødselen. Takstene kan som hovedregel ikke kreves for fødselshjelp som ytes i forbindelse med ledsagelse til fødeinstitusjon/under transport. Dersom planlagt hjemmefødsel må overføres til sykehus på grunn av komplikasjoner, kan taksten kreves for den tiden jordmor gir fødselshjelp før overføringen finner sted. Hjemmebesøk før og etter fødselen, vaktberedskap mv. dekkes ikke av trygden.</article><article class="defaultP"><i>Merknad B5:</i></article><article class="legalP" id="kapittel-3-ledd-4">Takstene 7a, 7b og 7c kan beregnes i tillegg til 4a, 6a og 8. Takst 7a kan kreves i tillegg til takst 7b eller 7c når tidspunktene sammenfaller.</article><article class="defaultP"><i>Merknad B6:</i></article><article class="legalP" id="kapittel-3-ledd-5">Takst 6a og 6b kan kun benyttes i forbindelse med planlagt hjemmefødsel.</article><article class="defaultP"><i>Merknad B7:</i></article><article class="legalP" id="kapittel-3-ledd-6">Takst 8 kan benyttes én gang av jordmor som assisterer primærjordmor ved hjemmefødsel.</article><article class="changesToParent">Endret ved forskrifter <a href="forskrift/2020-10-30-2211">30 okt 2020 nr. 2211</a> (i kraft 1 nov 2020), <a href="forskrift/2020-12-08-2643">8 des 2020 nr. 2643</a> (i kraft 1 jan 2021), <a href="forskrift/2021-06-28-2258">28 juni 2021 nr. 2258</a> (i kraft 1 juli 2021), <a href="forskrift/2022-06-28-1227">28 juni 2022 nr. 1227</a> (i kraft 1 juli 2022), <a href="forskrift/2023-06-26-1100">26 juni 2023 nr. 1100</a> (i kraft 1 juli 2023), <a href="forskrift/2024-06-21-1162">21 juni 2024 nr. 1162</a> (i kraft 1 juli 2024), <a href="forskrift/2025-06-23-1292">23 juni 2025 nr. 1292</a> (i kraft 1 juli 2025).</article></section><section class="section" data-name="kapIV" id="kapittel-4" data-lovdata-URL="SF/forskrift/2019-08-13-1061/KAPITTEL_4"><h2>Kapittel IV. Ikrafttredelse</h2><article class="legalP" id="kapittel-4-ledd-1">Forskriften trer i kraft 13. august 2019. Fra samme tid oppheves <a href="forskrift/2012-06-26-656">forskrift 26. juni 2012 nr. 656</a> om stønad til dekning av utgifter til jordmorhjelp.</article></section></main></body></html>