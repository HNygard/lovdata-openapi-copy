<!DOCTYPE html><html lang="nb"><head><title>Forskrift om U-space og krav til en integrert digital luftfartspublikasjon for brukere av luftrommet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-10-23-2572</dd><dt class="dokid">DokumentID</dt><dd class="dokid">SF/forskrift/2024-10-23-2572</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2024-10-23</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-10-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-10-24-2093">forskrift/2025-10-24-2093</a></dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§7-4">lov/1993-06-11-101/§7-4</a></li><li><a href="lov/1993-06-11-101/§7-26">lov/1993-06-11-101/§7-26</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="lov/1993-06-11-101/§13a-5">lov/1993-06-11-101/§13a-5</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="lov/1993-06-11-101/§16-1">lov/1993-06-11-101/§16-1</a></li><li><a href="forskrift/2001-04-06-321">forskrift/2001-04-06-321</a></li></ul></dd><dt class="dateOfPublication">Kunngjort</dt><dd class="dateOfPublication">2024-10-29 14:15</dd><dt class="title">Tittel</dt><dd class="title">Forskrift om U-space og krav til en integrert digital luftfartspublikasjon for brukere av luftrommet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 23. oktober 2024 med hjemmel i <a href="lov/1993-06-11-101/§7-4/ledd/2">lov 11. juni 1993 nr. 101 om luftfart (luftfartsloven) § 7-4 andre ledd</a>, <a href="lov/1993-06-11-101/§7-26">§ 7-26</a>, <a href="lov/1993-06-11-101/§9-1">§ 9-1</a>, <a href="lov/1993-06-11-101/§13a-5">§ 13a-5</a>, <a href="lov/1993-06-11-101/§15-4/ledd/1">§ 15-4 første ledd</a> og <a href="lov/1993-06-11-101/§16-1/ledd/1">§ 16-1 første ledd</a>, jf. <a href="forskrift/2001-04-06-321">delegeringsvedtak 6. april 2001 nr. 321</a>. <br /><strong>EØS-henvisninger:</strong> <a href="avtale/avt-1992-05-02-1-v13">EØS-avtalen vedlegg XIII</a> nr. 66zbe (forordning <a href="eu/32021r0664">(EU) 2021/664</a> endret ved forordning <a href="eu/32023r0203">(EU) 2023/203</a>). <br /> <strong>Endret</strong> ved forskrift <a href="forskrift/2025-10-24-2093">24 okt 2025 nr. 2093</a>.</dd><dt class="refid">RefID</dt><dd class="refid">forskrift/2024-10-23-2572</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om U-space og krav til en integrert digital luftfartspublikasjon for brukere av luftrommet</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Gjennomføring av kommisjonens gjennomføringsforordning (EU) 2021/664</a></li><li><a href="#paragraf-4">§ 4. Ansvar som påligger medlemsstaten</a></li><li><a href="#paragraf-5">§ 5. Integrert digital luftfartspublikasjon (iAIT)</a></li><li><a href="#paragraf-6">§ 6. Tilgang til og bruk av den integrerte digitale luftfartspublikasjonen (iAIT)</a></li><li><a href="#paragraf-7">§ 7. Kostnadsdekning</a></li><li><a href="#paragraf-8">§ 8. Delegering av myndighet</a></li><li><a href="#paragraf-9">§ 9. Overtredelsesgebyr</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-10-23-2572" id="dokument"><h1>Forskrift om U-space og krav til en integrert digital luftfartspublikasjon for brukere av luftrommet</h1><article class="legalArticle" data-lovdata-URL="SF/forskrift/2024-10-23-2572/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å gjennomføre felleseuropeisk regelverk om U-space, som gjelder integrering av større mengder samtidige operasjoner med ubemannede luftfartøy i fastsatte deler av luftrommet, ved hjelp av tilpassede tjenester. Forskriften skal også gi rammer for å utvikle en integrert digital luftfartspublikasjon for brukere av de øvrige deler av det norske luftrommet.</article></article><article class="legalArticle" data-lovdata-URL="SF/forskrift/2024-10-23-2572/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder innenfor norsk område, herunder på Svalbard. Forskriften gjelder også i tilknytning til petroleumsvirksomhet på norsk kontinentalsokkel, og i øvrige områder hvor Norge i henhold til internasjonale konvensjoner og avtaler er forpliktet til å yte flysikringstjenester og lufttrafikkstyring, så langt dette er i overensstemmelse med Norges folkerettslige forpliktelser.</article></article><article class="legalArticle" data-lovdata-URL="SF/forskrift/2024-10-23-2572/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av kommisjonens gjennomføringsforordning (EU) 2021/664</span></h2><article class="legalP" id="paragraf-3-ledd-1"><a href="avtale/avt-1992-05-02-1-v13">EØS-avtalen vedlegg XIII</a> nr. 66zbe (forordning <a href="eu/32021r0664">(EU) 2021/664</a> av 22. april 2021 om rammeregler for U-space) som endret ved forordning <a href="eu/32023r0203">(EU) 2023/203</a>, gjelder som forskrift innenfor virkeområdet som nevnt i <a href="forskrift/2024-10-23-2572/§2">§ 2</a>, med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="changesToParent">Endret ved forskrift <a href="forskrift/2025-10-24-2093">24 okt 2025 nr. 2093</a>.</article></article><article class="legalArticle" data-lovdata-URL="SF/forskrift/2024-10-23-2572/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar som påligger medlemsstaten</span></h2><article class="legalP" id="paragraf-4-ledd-1">Samferdselsdepartementet har ansvaret for beslutning om utpeking, og faktisk utpeking, av en yter av felles informasjonstjenester (CIS) etter forordning <a href="eu/32021r0664">(EU) 2021/664</a> artikkel 5 nr. 6.</article><article class="legalP" id="paragraf-4-ledd-2">Luftfartstilsynet har ansvar for å utføre øvrige oppgaver som påligger medlemsstaten etter forordning <a href="eu/32021r0664">(EU) 2021/664</a>.</article></article><article class="legalArticle" data-lovdata-URL="SF/forskrift/2024-10-23-2572/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Integrert digital luftfartspublikasjon (iAIT)</span></h2><article class="legalP" id="paragraf-5-ledd-1">Dersom departementet peker ut en yter av felles informasjonstjenester (CIS) i samsvar med <a href="forskrift/2024-10-23-2572/§4">§ 4</a>, kan departementet også pålegge denne å publisere luftfartsinformasjonsdata i en integrert digital luftfartspublikasjon (iAIT), som skal tilby informasjon om luftrommet for brukere av annet luftrom enn U-space-luftrom.</article><article class="legalP" id="paragraf-5-ledd-2">Den digitale luftfartspublikasjonen etter første ledd skal så langt mulig inneholde følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">informasjon om luftrommet som fremkommer av den aeronautiske datakatalogen, jf. vedheng (appendix) 1 til vedlegg III av <a href="eu/32017r0373">forordning (EU) 2017/373</a>, som gjennomført i <a href="forskrift/2022-06-16-1029">forskrift 16. juni 2022 nr. 1029 om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m.</a></article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">øvrige soner og områder i luftrommet som er fastsatt med hjemmel i <a href="forskrift/2021-12-14-3530">forskrift 14. desember 2021 nr. 3530 om luftromsorganisering</a>, herunder hvor vidt disse områdene er aktivert eller deaktivert i sanntid</article></article></li><li data-name="c." value="3"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">geografiske UAS-områder, jf. forordning <a href="eu/32019r0947">(EU) 2019/947</a>, som gjennomført i <a href="forskrift/2020-11-25-2460">forskrift 25. november 2020 nr. 2460 om luftfart med ubemannet luftfartøy i åpen- og i spesifikk kategori (BSL A 7-2)</a>, som ikke er fastsatt med hjemmel i <a href="forskrift/2021-12-14-3530">forskrift 14. desember 2021 nr. 3530 om luftromsorganisering</a></article></article></li><li data-name="d." value="4"><article class="listArticle" id="paragraf-5-ledd-2-punkt-4"><article class="legalP" id="paragraf-5-ledd-2-punkt-4-ledd-1">soner og områder i luftrommet fastsatt med hjemmel i <a href="lov/1995-08-04-53/§7">politiloven § 7</a></article></article></li><li data-name="e." value="5"><article class="listArticle" id="paragraf-5-ledd-2-punkt-5"><article class="legalP" id="paragraf-5-ledd-2-punkt-5-ledd-1">restriksjonsområder fastsatt med hjemmel i <a href="lov/1993-06-11-101/§9-1a/ledd/2">luftfartsloven § 9-1a andre ledd</a></article></article></li><li data-name="f." value="6"><article class="listArticle" id="paragraf-5-ledd-2-punkt-6"><article class="legalP" id="paragraf-5-ledd-2-punkt-6-ledd-1">militære forbudsområder fastsatt med hjemmel i <a href="forskrift/2018-12-20-2057">forskrift 20. desember 2018 nr. 2057 om militære forbudsområder</a>, som har betydning for bruk av luftrommet</article></article></li><li data-name="g." value="7"><article class="listArticle" id="paragraf-5-ledd-2-punkt-7"><article class="legalP" id="paragraf-5-ledd-2-punkt-7-ledd-1">verneområder og ferdselsrestriksjoner fastsatt med hjemmel i <a href="lov/2009-06-19-100">naturmangfoldloven</a> og <a href="lov/2001-06-15-79">svalbardmiljøloven</a>, som har betydning for bruk av luftrommet</article></article></li><li data-name="h." value="8"><article class="listArticle" id="paragraf-5-ledd-2-punkt-8"><article class="legalP" id="paragraf-5-ledd-2-punkt-8-ledd-1">sikkerhetssoner fastsatt med hjemmel i <a href="lov/1996-11-29-72/§9-4">petroleumsloven § 9-4</a></article></article></li><li data-name="i." value="9"><article class="listArticle" id="paragraf-5-ledd-2-punkt-9"><article class="legalP" id="paragraf-5-ledd-2-punkt-9-ledd-1">forbudsområder for bruk av luftbårne sensorsystemer fastsatt med hjemmel i <a href="forskrift/2018-06-22-951">forskrift 22. juni 2018 nr. 951 om kontroll med informasjon innhentet med luftbårne sensorsystemer</a></article></article></li><li data-name="j." value="10"><article class="listArticle" id="paragraf-5-ledd-2-punkt-10"><article class="legalP" id="paragraf-5-ledd-2-punkt-10-ledd-1">hvilke kjente bemannede og ubemannede luftfartøyer som til enhver tid befinner seg i luftrommet, og hvor de befinner seg.</article></article></li></ol></article><article class="legalP" id="paragraf-5-ledd-3">Den utpekte yteren av felles informasjonstjenester (CIS) kan i samråd med utpekt yter av flygekontrolltjenester beslutte at opplysninger som nevnt i andre ledd av flysikkerhetshensyn skal unntas den digitale luftfartspublikasjonen, så langt opplysningene gjelder luftrom der det ytes flygekontrolltjenester (kontrollert luftrom).</article><article class="legalP" id="paragraf-5-ledd-4">Den utpekte yteren av felles informasjonstjenester (CIS) kan også beslutte at opplysninger som nevnt i andre ledd bokstavene f, h og i, skal unntas den digitale luftfartspublikasjonen. Slik beslutning skal tas på forespørsel fra, og i samråd med, de etatene som har besluttet å opprette de aktuelle områdene eller sonene.</article></article><article class="legalArticle" data-lovdata-URL="SF/forskrift/2024-10-23-2572/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilgang til og bruk av den integrerte digitale luftfartspublikasjonen (iAIT)</span></h2><article class="legalP" id="paragraf-6-ledd-1">Dersom den utpekte yteren av felles informasjonstjenester pålegges å publisere luftinformasjonsdata i en integrert digital luftfartspublikasjon (iAIT) etter <a href="forskrift/2024-10-23-2572/§5">§ 5</a>, skal denne sørge for at den integrerte digitale luftfartspublikasjonen gjøres tilgjengelig for alle brukere av luftrommet gjennom en internettbasert tjeneste. Brukerne av luftrommet skal, så langt mulig, gjennom den internettbaserte tjenesten kunne<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">identifisere eget luftfartøys posisjon i sanntid</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">publisere eget luftfartøys posisjon i den digitale luftfartspublikasjonen i sanntid</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">publisere intensjon for flyging med eget luftfartøy i den digitale luftfartspublikasjonen i sanntid.</article></article></li></ol></article><article class="legalP" id="paragraf-6-ledd-2">Den utpekte yteren av felles informasjonstjenester skal legge til rette for at myndighetsorganer som kan fastsette restriksjoner i luftrommet gis tilgang til å publisere disse i den integrerte digitale luftfartspublikasjonen i sanntid.</article><article class="legalP" id="paragraf-6-ledd-3">Den utpekte yteren av felles informasjonstjenester skal legge til rette for at andre tilbydere av en internettbasert tjeneste for brukere av luftrommet gis likeverdig tilgang til den integrerte digitale luftfartspublikasjonen.</article></article><article class="legalArticle" data-lovdata-URL="SF/forskrift/2024-10-23-2572/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kostnadsdekning</span></h2><article class="legalP" id="paragraf-7-ledd-1">Den utpekte yteren av felles informasjonstjenester kan sørge for kostnadsdekning for den felles informasjonstjenesten (CIS) og den integrerte digitale luftfartspublikasjonen (iAIT), gjennom å ta betaling for bruk av tjenestene, inkludert et rimelig overskuddspåslag, i samsvar med anerkjente prinsipper om selvkost.</article><article class="legalP" id="paragraf-7-ledd-2">Den utpekte yteren av felles informasjonstjenester kan også ta betalt for bruk av den internettbaserte tjenesten som nevnt i <a href="forskrift/2024-10-23-2572/§6/ledd/1">§ 6 første ledd</a>.</article><article class="legalP" id="paragraf-7-ledd-3">Samferdselsdepartementet kan fastsette nærmere krav til hvordan prisen for tjenestene etter første og andre ledd skal fastsettes og hvordan betalingen skal inndrives.</article></article><article class="legalArticle" data-lovdata-URL="SF/forskrift/2024-10-23-2572/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Delegering av myndighet</span></h2><article class="legalP" id="paragraf-8-ledd-1">Luftfartstilsynet kan gi forskrifter som skal gjennomføre fremtidige endringer av kommisjonens gjennomføringsforordning <a href="eu/32021r0664">(EU) 2021/664</a>, eller som fastsetter nasjonale særbestemmelser til denne forordningen.</article></article><article class="legalArticle" data-lovdata-URL="SF/forskrift/2024-10-23-2572/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overtredelsesgebyr</span></h2><article class="legalP" id="paragraf-9-ledd-1">Luftfartstilsynet kan ilegge overtredelsesgebyr etter <a href="lov/1993-06-11-101/§13a-5">luftfartsloven § 13a-5</a> for brudd på eller manglende overholdelse av krav fastsatt i forordning <a href="eu/32021r0664">(EU) 2021/664</a>, og <a href="forskrift/2024-10-23-2572/§5/ledd/2">§ 5 andre ledd</a> og <a href="forskrift/2024-10-23-2572/§6">§ 6</a>.</article></article><article class="legalArticle" data-lovdata-URL="SF/forskrift/2024-10-23-2572/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>