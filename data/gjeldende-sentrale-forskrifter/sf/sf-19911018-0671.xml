<!DOCTYPE html><html lang="no"><head><title>Forskrift om turisme, feltopplegg og annen reisevirksomhet på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1991-10-18-671</dd><dt class="dokid">DokumentID</dt><dd class="dokid">SF/forskrift/1991-10-18-671</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Polaravd.</li></ul></dd><dt class="publishedIn">Publisert i</dt><dd class="publishedIn">I 1991 686</dd><dt class="dateInForce">I kraft fra</dt><dd class="dateInForce">1992-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-11-25-2022">forskrift/2022-11-25-2022</a> fra 2023-01-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1925-07-17-11/§4">lov/1925-07-17-11/§4</a></li><li><a href="lov/2018-06-15-32/§1">lov/2018-06-15-32/§1</a></li></ul></dd><dt class="lastupdated">Rettet</dt><dd class="lastupdated">2021-07-01 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om turisme mv. på Svalbard</dd><dt class="title">Tittel</dt><dd class="title">Forskrift om turisme, feltopplegg og annen reisevirksomhet på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. av 18. oktober 1991 med hjemmel i <a href="lov/1925-07-17-11">lov av 17. juli 1925 nr. 11</a> om Svalbard <a href="lov/1925-07-17-11/§4">§ 4</a> første ledd og <a href="lov/1981-06-12-72">lov av 12. juni 1981 nr. 72</a> om reisebyråer m.v. <a href="lov/1981-06-12-72/§24">§ 24</a>. Fremmet av Justis- og politidepartementet (nå Justis- og beredskapsdepartementet). <br /> <strong>Tilføyd hjemmel:</strong> <a href="lov/1995-08-25-57">Lov 25. august 1995 nr. 57</a> om pakkereiser og reisegaranti (pakkereiseloven) <a href="lov/1995-08-25-57/§1-1">§ 1-1</a> andre ledd, <a href="lov/2018-06-15-32">lov 15. juni 2018 nr. 32</a> om pakkereiser og reisegaranti mv. (pakkereiseloven) <a href="lov/2018-06-15-32/§1">§ 1</a> andre ledd. <br /> <strong>Endret</strong> ved <a href="forskrift/1993-04-06-299">forskrifter 6 april 1993 nr. 299</a>, <a href="forskrift/1997-07-02-718">2 juli 1997 nr. 718</a>, <a href="forskrift/2002-06-18-681">18 juni 2002 nr. 681</a>, <a href="forskrift/2015-01-08-29">8 jan 2015 nr. 29</a>, <a href="forskrift/2018-06-26-1188">26 juni 2018 nr. 1188</a>, <a href="forskrift/2021-06-23-2222">23 juni 2021 nr. 2222</a> (i kraft 1 juli 2021), <a href="forskrift/2022-11-25-2022">25 nov 2022 nr. 2022</a> (i kraft 1 jan 2023). <br /> <strong>Rettelser:</strong> 01.07.2021 (tegnsetting i lister tilpasset universell utforming). <br /><strong>Oppheves</strong> ved forskrift <a href="forskrift/2025-06-06-940">6 juni 2025 nr. 940</a> (i kraft 1 jan 2026).</dd><dt class="refid">RefID</dt><dd class="refid">forskrift/1991-10-18-671</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om turisme, feltopplegg og annen reisevirksomhet på Svalbard</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. (Opphevet)</a></li><li><a href="#paragraf-5">§ 5. Ansvaret for deltakernes sikkerhet og opptreden</a></li><li><a href="#paragraf-6">§ 6. Krav til turoperatør og forsknings- og utdanningsinstitusjon</a></li><li><a href="#paragraf-7">§ 7. Forsikring for redningsutgifter</a></li><li><a href="#paragraf-8">§ 8. Melding om felt- eller turopplegg</a></li><li><a href="#paragraf-9">§ 9. Utstyrsutleiers plikter</a></li><li><a href="#paragraf-10">§ 10. Endring av, krav til eller forbud mot felt- eller turopplegg</a></li><li><a href="#paragraf-11">§ 11. Rett til å kreve opplysninger og dokumentasjon</a></li><li><a href="#paragraf-12">§ 12. Utsatt adgang til å melde inn felt- eller turopplegg</a></li><li><a href="#paragraf-13">§ 13. Klage på Sysselmesterens avgjørelser</a></li><li><a href="#paragraf-14">§ 14. Straff</a></li><li><a href="#paragraf-15">§ 15. Ikrafttredelse og endring</a></li></ul></li></ul></dd></dl></header><main class="documentBody" data-lovdata-URL="SF/forskrift/1991-10-18-671" id="dokument"><h1>Forskrift om turisme, feltopplegg og annen reisevirksomhet på Svalbard</h1><article class="legalArticle" data-lovdata-URL="SF/forskrift/1991-10-18-671/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å regulere turisme, feltopplegg og annen reisevirksomhet på Svalbard innenfor rammen av norsk svalbardpolitikk, særlig for å<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">ivareta turisters og andre reisendes sikkerhet,</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">sikre at felt- og turopplegg ikke forringer Svalbards tilnærmet uberørte miljø når det gjelder sammenhengende villmark, landskap, flora, fauna og kulturminner,</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">sikre at felt- og turopplegg tar hensyn til allmennhetens opplevelse av Svalbards villmark og kultur,</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">sikre at øvrige lover og forskrifter blir overholdt.</article></article></li></ol></article><article class="changesToParent">Endret ved <a href="forskrift/2002-06-18-681">forskrifter 18 juni 2002 nr. 681</a> (i kraft 1 juli 2002), <a href="forskrift/2015-01-08-29">8 jan 2015 nr. 29</a>.</article></article><article class="legalArticle" data-lovdata-URL="SF/forskrift/1991-10-18-671/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for Svalbards landområder og sjøområdet ut til territorialgrensen.</article><article class="legalP" id="paragraf-2-ledd-2">Justis- og beredskapsdepartementet kan bestemme at forskriften ikke skal gjelde for nærmere avgrensede deler av Svalbard. Departementet kan også gi andre særlige regler for bestemte geografiske områder.</article><article class="changesToParent">Endret ved <a href="forskrift/2018-06-26-1188">forskrift 26 juni 2018 nr. 1188</a> (i kraft 1 juli 2018).</article></article><article class="legalArticle" data-lovdata-URL="SF/forskrift/1991-10-18-671/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>turoperatør:</i> enhver som mot vederlag organiserer reiser med tilhørende tjenesteytelser eller som i turistøyemed frakter personer innenfor Svalbard. Som vederlag regnes også innbetaling som skjer til dekning av faktiske utgifter uten at det er beregnet fortjeneste.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>forsknings- og utdanningsinstitusjoner:</i> institutter og institusjoner som driver forsknings- og utdanningsvirksomhet herunder skoler, høyskoler og universiteter.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Forvaltningsområde 10:</i> Nordenskiöld Land, Sabine Land, Bünsow Land og Dickson Land, begrenset i nord og øst av Kapp Nathorst – Sophus Liefjellet – Terrierfjellet – Hallberget – Elfenbeinbreen – Kjellstrømdalen. Forvaltningsområde 10 inkluderer også Isfjorden, Kongsfjorden og Van Mijenfjorden herunder kortvarige ilandstigninger i tilknytning til turer i disse sjøområdene. Til forvaltningsområde 10 hører også landområdet rundt Ny-Ålesund avgrenset av Tjørnnæs – Vegvaktaren – Diademet – Christiefjellet – H.U. Sverdrupfjella, med knekkpunkt nasjonalparkgrensen.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>formidler:</i> enhver som tilbyr eller selger reiser som er organisert av en turoperatør.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>individuelle reisende:</i> enhver tilreisende, fastboende på Svalbard, forsker eller annen person som foretar turer utenfor forvaltningsområde 10, uten å være deltaker i felt- eller turopplegg organisert av en turoperatør eller forsknings- og utdanningsinstitusjon.</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>fastboende på Svalbard:</i> person som er gyldig innført i registeret over befolkningen på Svalbard.</article></article></li></ol></article><article class="changesToParent">Endret ved <a href="forskrift/1997-07-02-718">forskrifter 2 juli 1997 nr. 718</a> (i kraft 1 jan 1998), <a href="forskrift/2015-01-08-29">8 jan 2015 nr. 29</a>, <a href="forskrift/2018-06-26-1188">26 juni 2018 nr. 1188</a> (i kraft 1 juli 2018).</article></article><article class="legalArticle" data-lovdata-URL="SF/forskrift/1991-10-18-671/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/1997-07-02-718">forskrifter 2 juli 1997 nr. 718</a> (i kraft 1 jan 1998), <a href="forskrift/2015-01-08-29">8 jan 2015 nr. 29</a>, <a href="forskrift/2018-06-26-1188">26 juni 2018 nr. 1188</a> (i kraft 1 juli 2018), opphevet ved forskrift <a href="forskrift/2022-11-25-2022">25 nov 2022 nr. 2022</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1991-10-18-671/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ansvaret for deltakernes sikkerhet og opptreden</span></h2><article class="legalP" id="paragraf-5-ledd-1">Turoperatør og forsknings- og utdanningsinstitusjon er ansvarlig for at sikkerheten til deltakerne til enhver tid er ivaretatt på en forsvarlig måte. Turoperatøren og forsknings- og utdanningsinstitusjonen skal videre sørge for at alle som utfører arbeid i virksomheten eller deltar aktiviteten som virksomheten er ansvarlig for, er kjent med og overholder reglene i forskriften her og reglene gitt i eller i medhold av Svalbardmiljøloven om beskyttelse av Svalbards flora, fauna, kulturminner og naturmiljøet for øvrig.</article><article class="changesToParent">Endret ved <a href="forskrift/1997-07-02-718">forskrift 2 juli 1997 nr. 718</a> (i kraft 1 jan 1998), <a href="forskrift/2015-01-08-29">8 jan 2015 nr. 29</a>.</article></article><article class="legalArticle" data-lovdata-URL="SF/forskrift/1991-10-18-671/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til turoperatør og forsknings- og utdanningsinstitusjon</span></h2><article class="legalP" id="paragraf-6-ledd-1">Turoperatører og forsknings- og utdanningsinstitusjoner som har med deltakere ut i felt, skal ha tilstrekkelig og relevant kunnskap, kompetanse og erfaring tilpasset det enkelte felt- eller turopplegg, herunder om:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">relevant regelverk, herunder Svalbardmiljøloven med forskrifter,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">sikkerhet, herunder isbjørnsikring, breer, skred og sjøis,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">førstehjelp,</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">lokale forhold, herunder klimatiske forhold,</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">naturmiljø, kulturminner og aktsom ferdsel,</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">andre forhold som anses nødvendig for gjennomføringen av felt- eller turopplegget.</article></article></li></ol></article><article class="legalP" id="paragraf-6-ledd-2">Sysselmesteren kan i enkelttilfeller vurdere om turoperatøren eller forsknings- og utdanningsinstitusjonen er egnet til å gjennomføre det innmeldte felt- eller turopplegget.</article><article class="changesToParent">Tilføyd ved <a href="forskrift/2015-01-08-29">forskrift 8 jan 2015 nr. 29</a>, endret ved forskrift <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forsikring for redningsutgifter</span></h2><article class="legalP" id="paragraf-7-ledd-1">Turoperatør må ha tilstrekkelig forsikring, eventuelt stille likeverdig garanti, for utgifter av enhver art som påføres offentlig myndighet eller andre i forbindelse med søk, redningsaksjon eller syketransport som må gjennomføres i tilknytning til vedkommendes virksomhet på Svalbard.</article><article class="legalP" id="paragraf-7-ledd-2">Forsikringen eller garantien skal dekke slike utgifter uten hensyn til om det er utvist uaktsomhet av turoperatøren, personer i hans tjeneste eller turdeltakere.</article><article class="legalP" id="paragraf-7-ledd-3">Sysselmesteren fastsetter forsikringssummens eller garantiens størrelse.</article><article class="legalP" id="paragraf-7-ledd-4">Individuelle reisende må ha tilsvarende forsikring eller garanti ved reiser som er omfattet av meldeplikten i medhold av <a href="forskrift/1991-10-18-671/§8">§ 8</a>.</article><article class="legalP" id="paragraf-7-ledd-5">Sysselmesteren kan i enkeltstående tilfeller eller på generelt grunnlag dispensere fra bestemmelsene i denne paragrafen.</article><article class="changesToParent">Endret ved <a href="forskrift/1997-07-02-718">forskrifter 2 juli 1997 nr. 718</a> (i kraft 1 jan 1998), <a href="forskrift/2015-01-08-29">8 jan 2015 nr. 29</a> (tidligere § 6), <a href="forskrift/2018-06-26-1188">26 juni 2018 nr. 1188</a> (i kraft 1 juli 2018), <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Melding om felt- eller turopplegg</span></h2><article class="legalP" id="paragraf-8-ledd-1">Meldinger etter denne paragraf gis til Sysselmesteren eller den han bemyndiger, som fastsetter nærmere bestemmelser om frister og meldingenes innhold.</article><article class="legalP" id="paragraf-8-ledd-2">Turoperatør skal gi melding om planlagte turopplegg for hver sommer- og vintersesong, og senest åtte uker før opplegget starter. Ny melding må gis ved vesentlige endringer i de meldte opplegg.</article><article class="legalP" id="paragraf-8-ledd-3">Turoperatør og forsknings- og utdanningsinstitusjon skal gi melding om planlagte utsettinger av personer utenfor forvaltningsområde 10. Ved turer til sjøs skal det gis melding om seilingsplan, herunder planlagte ilandstigninger.</article><article class="legalP" id="paragraf-8-ledd-4">Individuelle reisende som ikke er fastboende og forsknings- og utdanningsinstitusjoner, skal melde felt- og turopplegg utenfor forvaltningsområde 10.</article><article class="legalP" id="paragraf-8-ledd-5">Individuelle reisende som er fastboende på Svalbard, skal melde turopplegg som innebærer ferdsel til eller innen Sør-Spitsbergen, Forlandet og Nordvest-Spitsbergen nasjonalparker og Søraust-Svalbard og Nordaust-Svalbard naturreservater.</article><article class="legalP" id="paragraf-8-ledd-6">Sysselmesteren kan pålegge meldeplikt i andre tilfeller enn det som følger av andre til femte ledd i denne paragraf. Sysselmesteren kan på generelt grunnlag eller i enkeltstående tilfeller dispensere fra bestemmelsene i denne paragraf.</article><article class="legalP" id="paragraf-8-ledd-7">Den som plikter å gi melding i medhold av denne paragraf, kan av Sysselmesteren pålegges å gi melding også om gjennomføringen, herunder statistikkrapporter.</article><article class="changesToParent">Endret ved <a href="forskrift/1997-07-02-718">forskrifter 2 juli 1997 nr. 718</a> (i kraft 1 jan 1998), <a href="forskrift/2002-06-18-681">18 juni 2002 nr. 681</a> (i kraft 1 juli 2002), <a href="forskrift/2015-01-08-29">8 jan 2015 nr. 29</a> (tidligere § 7), <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utstyrsutleiers plikter</span></h2><article class="legalP" id="paragraf-9-ledd-1">Utleier av turutstyr, herunder fremkomstmidler av enhver art, plikter å påse at utstyret er i god stand og tjenlig for det formål det skal fylle. Utleier av våpen plikter å forsikre seg om at leietaker har tilstrekkelig våpenkunnskap og er skikket til å leie våpen.</article><article class="legalP" id="paragraf-9-ledd-2">Sysselmesteren kan pålegge utstyrsutleiere å gi melding om utleie av fremkomstmidler av enhver art.</article><article class="changesToParent">Endret ved <a href="forskrift/1997-07-02-718">forskrifter 2 juli 1997 nr. 718</a> (i kraft 1 jan 1998), <a href="forskrift/2015-01-08-29">8 jan 2015 nr. 29</a> (tidligere § 8), <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Endring av, krav til eller forbud mot felt- eller turopplegg</span></h2><article class="legalP" id="paragraf-10-ledd-1">Sysselmesteren kan kreve at felt- eller turopplegg endres og stille bestemte krav til det planlagte opplegget, herunder til markedsføring, transportmåte og utstyr, dersom det er nødvendig for å sikre at opplegget alene eller i tillegg til annen aktivitet er i samsvar med forskriftens formål. Det samme gjelder gjennomføring av et felt- eller turopplegg som er i gang.</article><article class="legalP" id="paragraf-10-ledd-2">Sysselmesteren kan herunder stille de krav som er nødvendig for å sikre at felt- eller turopplegget<ol class="defaultList" type="a"><li data-name="a." value="1"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">ikke medfører fare for personers liv eller helse,</article></article></li><li data-name="b." value="2"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">ikke skader, forsøpler eller på annen måte forringer naturmiljøet eller kulturminner eller fører til unødig forstyrrelse av mennesker eller dyreliv,</article></article></li><li data-name="c." value="3"><article class="listArticle" id="paragraf-10-ledd-2-punkt-3"><article class="legalP" id="paragraf-10-ledd-2-punkt-3-ledd-1">tar hensyn til allmennhetens opplevelse av Svalbards villmark og kultur,</article></article></li><li data-name="d." value="4"><article class="listArticle" id="paragraf-10-ledd-2-punkt-4"><article class="legalP" id="paragraf-10-ledd-2-punkt-4-ledd-1">ikke skader eller hindrer annen lovlig virksomhet eller er i strid med øvrige lover og forskrifter.</article></article></li></ol></article><article class="legalP" id="paragraf-10-ledd-3">Sysselmesteren kan forby et planlagt felt- eller turopplegg, eller stanse et opplegg som er i gang, når krav etter denne forskriften ikke er oppfylt.</article><article class="changesToParent">Endret ved <a href="forskrift/1997-07-02-718">forskrifter 2 juli 1997 nr. 718</a> (i kraft 1 jan 1998), <a href="forskrift/2002-06-18-681">18 juni 2002 nr. 681</a> (i kraft 1 juli 2002), <a href="forskrift/2015-01-08-29">8 jan 2015 nr. 29</a> (tidligere § 9), <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Rett til å kreve opplysninger og dokumentasjon</span></h2><article class="legalP" id="paragraf-11-ledd-1">Sysselmesteren kan kreve at turoperatører, forsknings- og utdanningsinstitusjoner og individuelle reisende gir opplysninger og dokumentasjon som er nødvendig for utførelsen av Sysselmesterens oppgaver etter forskriften.</article><article class="changesToParent">Tilføyd ved <a href="forskrift/2015-01-08-29">forskrift 8 jan 2015 nr. 29</a>, endret ved forskrift <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utsatt adgang til å melde inn felt- eller turopplegg</span></h2><article class="legalP" id="paragraf-12-ledd-1">Ved vesentlige eller gjentatte overtredelser av denne forskrift, eller forbud eller pålegg gitt i medhold av den, kan Sysselmesteren beslutte at adgangen til å gi melding om felt- eller turopplegg etter <a href="forskrift/1991-10-18-671/§8">§ 8</a> utsettes i et bestemt tidsrom.</article><article class="legalP" id="paragraf-12-ledd-2">Ved avgjørelsen skal det legges vekt på om det under hensyn til turoperatørens eller forsknings- og utdanningsinstitusjonens handlemåte og forholdene for øvrig synes rimelig å utsette adgangen til å melde inn felt- eller turopplegg.</article><article class="changesToParent">Tilføyd ved <a href="forskrift/2015-01-08-29">forskrift 8 jan 2015 nr. 29</a>, endret ved forskrift <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage på Sysselmesterens avgjørelser</span></h2><article class="legalP" id="paragraf-13-ledd-1">Vedtak fattet av Sysselmesteren kan påklages til Justis- og beredskapsdepartementet etter reglene i forvaltningsloven.</article><article class="changesToParent">Endret ved <a href="forskrift/2015-01-08-29">forskrifter 8 jan 2015 nr. 29</a> (tidligere § 10), <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1991-10-18-671/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Den som forsettlig eller uaktsomt overtrer denne forskrift eller forbud eller pålegg gitt i medhold av den, straffes med bøter eller fengsel i inntil ett år. Medvirkning straffes på samme måte.</article><article class="changesToParent">Endret ved <a href="forskrift/2015-01-08-29">forskrift 8 jan 2015 nr. 29</a> (tidligere § 11).</article></article><article class="legalArticle" data-lovdata-URL="SF/forskrift/1991-10-18-671/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse og endring</span></h2><article class="legalP" id="paragraf-15-ledd-1">Denne forskriften trer i kraft fra 1. januar 1992.</article><article class="legalP" id="paragraf-15-ledd-2">Justis- og beredskapsdepartementet kan endre denne forskrift.</article><article class="changesToParent">Endret ved <a href="forskrift/2015-01-08-29">forskrift 8 jan 2015 nr. 29</a> (tidligere § 12).</article></article></main></body></html>