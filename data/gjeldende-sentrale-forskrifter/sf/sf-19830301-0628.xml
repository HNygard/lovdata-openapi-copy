<!DOCTYPE html><html lang="no"><head><title>Forskrift om salg av legemidler til ikke-medisinsk bruk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1983-03-01-628</dd><dt class="dokid">DokumentID</dt><dd class="dokid">SF/forskrift/1983-03-01-628</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helseavd.</li></ul></dd><dt class="publishedIn">Publisert i</dt><dd class="publishedIn">I 1983 195</dd><dt class="dateInForce">I kraft fra</dt><dd class="dateInForce">1983-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-21-2281">forskrift/2023-12-21-2281</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1992-12-04-132/§2d">lov/1992-12-04-132/§2d</a></li><li><a href="lov/1992-12-04-132/§16">lov/1992-12-04-132/§16</a></li><li><a href="lov/1992-12-04-132/§22">lov/1992-12-04-132/§22</a></li><li><a href="lov/1992-12-04-132/§23">lov/1992-12-04-132/§23</a></li></ul></dd><dt class="titleShort">Korttittel</dt><dd class="titleShort">Forskrift om salg av legemidler til ikke-medisinsk bruk</dd><dt class="title">Tittel</dt><dd class="title">Forskrift om salg av legemidler til ikke-medisinsk bruk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosialdepartementet 1. mars 1983 med hjemmel i <a href="lov/1964-06-20-5">lov av 20. juni 1964 nr. 5</a> om legemidler med videre med endringer ved <a href="lov/1977-06-03-53">lov av 3. juni 1977 nr. 53</a>, § 6 annet ledd, jfr. kgl.res. av 5. august 1977 og 26. november 1982, og §§ 20 og 21, jfr. kgl.res. av 16. desember 1977. <br /><strong>Tilføyd hjemmel:</strong> <a href="lov/1992-12-04-132">Lov 4. desember 1992 nr. 132</a> om legemidler mv <a href="lov/1992-12-04-132/§16">§ 16</a>, <a href="lov/1992-12-04-132/§22">§ 22</a> og <a href="lov/1992-12-04-132/§23">§ 23</a> (tilføyd som følge av dep.gjennomgangen 97/98). <br /> <a href="lov/1992-12-04-132/§2d">Lov 4. desember 1992 nr. 132 om legemidler m.v. (legemiddelloven) § 2d</a>. <br /><strong>Endret</strong> ved <a href="forskrift/2000-12-27-1577">forskrifter 27 des 2000 nr. 1577</a>, <a href="forskrift/2013-02-14-199">14 feb 2013 nr. 199</a>, <a href="forskrift/2021-09-20-2838">20 sep 2021 nr. 2838</a>, <a href="forskrift/2022-08-23-1572">23 aug 2022 nr. 1572</a> (i kraft 16 sep 2022), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</dd><dt class="refid">RefID</dt><dd class="refid">forskrift/1983-03-01-628</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om salg av legemidler til ikke-medisinsk bruk</a><ul class="tocSubUl"><li><a href="#paragraf-1">§ 1. Definisjon. Virkeområde</a></li><li><a href="#paragraf-2">§ 2. Salg av legemidler til ikke-medisinsk bruk</a></li><li><a href="#paragraf-3">§ 3. Kjøp av legemidler til ikke-medisinsk bruk</a></li><li><a href="#paragraf-4">§ 4. Legitimasjon, rekvisisjon m.v.</a></li><li><a href="#paragraf-5">§ 5. Emballasje</a></li><li><a href="#paragraf-6">§ 6. Merking</a></li><li><a href="#paragraf-7">§ 7. Oppbevaring. Bruk</a></li><li><a href="#paragraf-8">§ 8. Unntak</a></li><li><a href="#paragraf-9">§ 9. Ikrafttredelse. Overgangsbestemmelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1983-03-01-628" id="dokument"><h1>Forskrift om salg av legemidler til ikke-medisinsk bruk</h1><article class="legalArticle" data-lovdata-URL="SF/forskrift/1983-03-01-628/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon. Virkeområde</span></h2><article class="legalP" id="paragraf-1-ledd-1">Med legemidler til ikke-medisinsk bruk forstås i denne forskrift legemidler, herunder narkotika, til teknisk, vitenskapelig og annen ikke-medisinsk bruk. Forskriften omfatter ikke narkotika som er forbudt, jf. <a href="forskrift/2013-02-14-199/§4">§ 4</a> i <a href="forskrift/2013-02-14-199">forskrift 14. februar 2013 nr. 199 om narkotika (narkotikaforskriften)</a>.</article><article class="changesToParent">Endret ved forskrifter <a href="forskrift/2013-02-14-199">14 feb 2013 nr. 199</a>, <a href="forskrift/2021-09-20-2838">20 sep 2021 nr. 2838</a>.</article></article><article class="legalArticle" data-lovdata-URL="SF/forskrift/1983-03-01-628/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Salg av legemidler til ikke-medisinsk bruk</span></h2><article class="legalP" id="paragraf-2-ledd-1">Rett til å selge legemidler til ikke-medisinsk bruk har Norsk Medisinaldepot, apotek og andre som har fått Direktoratet for medisinske produkters tillatelse.</article><article class="changesToParent">Endret ved <a href="forskrift/2000-12-27-1577">forskrift 27 des 2000 nr. 1577</a> (i kraft 1 jan 2001), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1983-03-01-628/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kjøp av legemidler til ikke-medisinsk bruk</span></h2><article class="legalP" id="paragraf-3-ledd-1">Rett til kjøp av legemidler til ikke-medisinsk bruk har<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">de som har rett til å selge samme legemiddel, jf. <a href="forskrift/1983-03-01-628/§2">§ 2</a>;</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">bestyrer av offentlige og offentlig godkjente laboratorier, vitenskapelige institusjoner og undervisningsinstitusjoner. Ved kjøp av narkotika må Direktoratet for medisinske produkters tillatelse foreligge;</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">leger, tannleger og veterinærer til laboratoriebruk;</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">bedrifter, institusjoner eller personer over 18 år som har fått særskilt tillatelse fra Direktoratet for medisinske produkter.</article></article></li></ol></article><article class="legalP" id="paragraf-3-ledd-2">For ikke-reseptpliktige legemidler kreves ikke særskilt kjøpetillatelse.</article><article class="changesToParent">Endret ved forskrifter <a href="forskrift/2000-12-27-1577">27 des 2000 nr. 1577</a> (i kraft 1 jan 2001), <a href="forskrift/2013-02-14-199">14 feb 2013 nr. 199</a>, <a href="forskrift/2022-08-23-1572">23 aug 2022 nr. 1572</a> (i kraft 16 sep 2022), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1983-03-01-628/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Legitimasjon, rekvisisjon m.v.</span></h2><article class="legalP" id="paragraf-4-ledd-1">Selger skal påse at kjøper har rett til å kjøpe legemidler til ikke-medisinsk bruk. Bud må være over 16 år og vise fullmakt. Er kjøperen ukjent for selger, skal kjøper vise legitimajson.</article><article class="legalP" id="paragraf-4-ledd-2">Ved kjøp av reseptpliktige legemidler, herunder narkotika skal kjøpetillatelsen innleveres til selger. Kjøpere som ikke trenger særlig tillatelse fra Direktoratet for medisinske produkter skal i stedet levere skriftlig rekvisisjon undertegnet av den som har rett til kjøp. Rekvisisjonen skal inneholde opplysninger om hva legemidlet skal brukes til.</article><article class="legalP" id="paragraf-4-ledd-3">Rekvisisjon eller kjøpestillatelse skal oppbevares hos selger i 1 år. Gjelder dokumentet narkotika, skal det oppbevares hos selger i 3 år. Om narkotikaregnskap vises til <a href="forskrift/2013-02-14-199/§13">§ 13</a> og <a href="forskrift/2013-02-14-199/§14">§ 14</a> i <a href="forskrift/2013-02-14-199">forskrift 14. februar 2013 nr. 199 om narkotika (narkotikaforskriften)</a>.</article><article class="changesToParent">Endret ved forskrifter <a href="forskrift/2000-12-27-1577">27 des 2000 nr. 1577</a> (i kraft 1 jan 2001), <a href="forskrift/2013-02-14-199">14 feb 2013 nr. 199</a>, <a href="forskrift/2021-09-20-2838">20 sep 2021 nr. 2838</a>, <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1983-03-01-628/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Emballasje</span></h2><article class="legalP" id="paragraf-5-ledd-1">Legemidler til ikke-medisinsk bruk må bare leveres i sterk, hel og lukket emballasje. Det må ikke brukes flasker eller andre beholdere som p.g.a. sin vanlige bruk kan føre til farlige forvekslinger.</article></article><article class="legalArticle" data-lovdata-URL="SF/forskrift/1983-03-01-628/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merking</span></h2><article class="legalP" id="paragraf-6-ledd-1">Legemidler til ikke-medisinsk bruk skal ved utlevering ha følgende merking, eventuelt både på ytre og indre emballasje:<ol class="defaultList" type="1"><li data-name="1." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Legemidlets handelsnavn og INN-navn. Hvis INN-navn ikke er fastsatt brukes BAN-navn e.l. eller stoffets betegnelse etter vanlig kjemisk nomenklatur. Ved salg av sammensatt preparat skal art og mengde av legemidlene angis.</article></article></li><li data-name="2." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Navn og adresse til den som har tilvirket eller pakket varen eller innført varen i pakket stand.</article></article></li><li data-name="3." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Generell advarselstekst:</article><article class="legalP" id="paragraf-6-ledd-1-punkt-3-ledd-2">«Til ikke-medisinsk bruk. Oppbevares utilgjengelig for barn, adskilt fra nærings- og nytelselsmidler og dyrefor.»</article></article></li><li data-name="4." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Tilleggsadvarsel: <ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-4-ledd-1-punkt-1"><article class="legalP" id="paragraf-6-ledd-1-punkt-4-ledd-1-punkt-1-ledd-1">Legemidler som er oppført i Stofflisten, jfr. § 5 i forskrift om merking, omsetning m.v. av kjemiske stoffer og produkter som kan medføre helsefare av 26. november 1982, skal merkes i henhold til bestemmelsene der.</article></article></li><li data-name="b." value="2"><article class="listArticle" id="paragraf-6-ledd-1-punkt-4-ledd-1-punkt-2"><article class="legalP" id="paragraf-6-ledd-1-punkt-4-ledd-1-punkt-2-ledd-1">Narkotika skal ha giftmerke og merkes: «Giftig ved svelging».</article><article class="legalP" id="paragraf-6-ledd-1-punkt-4-ledd-1-punkt-2-ledd-2">Andre reseptpliktige legemidler skal merkes: «Kan medføre forgiftning ved svelging.»</article><article class="legalP" id="paragraf-6-ledd-1-punkt-4-ledd-1-punkt-2-ledd-3">Ved merking av legemidler (herunder narkotika) som kan tas opp gjennom huden eller ved innånding skal tilleggsadvarselen tilføyes «....(ved svelging), innånding eller hudkontakt».</article></article></li></ol></article></article></li><li data-name="5." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Andre advarsler.</article><article class="legalP" id="paragraf-6-ledd-1-punkt-5-ledd-2">Legemidler med spesielle egenskaper som kan medføre helsefare skal påføres særskilt advarselstekst, f.eks. «Kan fremkalle allergi», «Kan fremkalle kreft», «Irriterende», «Etsende». Dette gjelder ikke for legemidler som merkes etter pkt. 4 a).</article></article></li></ol></article><article class="legalP" id="paragraf-6-ledd-2">Advarselsmerkingen skal være tydelig og skille seg ut fra annen tekst m.v. på pakningen.</article><article class="changesToParent">Endret ved <a href="forskrift/2013-02-14-199">forskrift 14 feb 2013 nr. 199</a>.</article></article><article class="legalArticle" data-lovdata-URL="SF/forskrift/1983-03-01-628/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Oppbevaring. Bruk</span></h2><article class="legalP" id="paragraf-7-ledd-1">Legemidler til ikke-medisinsk bruk skal oppbevares forsvarlig, jfr. <a href="forskrift/1983-03-01-628/§6">§ 6</a> nr. 3 a).</article><article class="legalP" id="paragraf-7-ledd-2">Narkotika og andre reseptpliktige legemidler skal oppbevares i låst skap e.l.</article><article class="legalP" id="paragraf-7-ledd-3">Legemidler til ikke-medisinsk bruk skal oppbevares i den emballasje de er utlevert i fra selger.</article><article class="legalP" id="paragraf-7-ledd-4">Legemidler til ikke-medisinsk bruk må bare brukes til det formål de er utlevert til og må ikke overlates til uvedkommende.</article><article class="changesToParent">Endret ved <a href="forskrift/2013-02-14-199">forskrift 14 feb 2013 nr. 199</a>.</article></article><article class="legalArticle" data-lovdata-URL="SF/forskrift/1983-03-01-628/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" id="paragraf-8-ledd-1">Direktoratet for medisinske produkter kan gjøre unntak fra denne forskrift.</article><article class="changesToParent">Endret ved forskrifter <a href="forskrift/2000-12-27-1577">27 des 2000 nr. 1577</a> (i kraft 1 jan 2001), <a href="forskrift/2023-12-21-2281">21 des 2023 nr. 2281</a> (i kraft 1 jan 2024).</article></article><article class="legalArticle" data-lovdata-URL="SF/forskrift/1983-03-01-628/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse. Overgangsbestemmelse</span></h2><article class="legalP" id="paragraf-9-ledd-1">Denne forskrift trer i kraft straks. Bestemmelsene om merking i <a href="forskrift/1983-03-01-628/§6">§ 6</a> skal være gjennomført innen 1. mars 1984.</article></article></main></body></html>