<!DOCTYPE html><html lang="no"><head><title>Forskrift om lån til omsorgsboliger, sykehjemsplasser og lokaler for omsorgstiltak fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-07-10-957</dd><dt class="dokid">DokumentID</dt><dd class="dokid">SF/forskrift/2003-07-10-957</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavd.</li></ul></dd><dt class="publishedIn">Publisert i</dt><dd class="publishedIn">I 2003 hefte 11</dd><dt class="dateInForce">I kraft fra</dt><dd class="dateInForce">2003-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2015-12-21-1851">forskrift/2015-12-21-1851</a> fra 2016-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1998-01-29-98">forskrift/1998-01-29-98</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-05-29-30/§1">lov/2009-05-29-30/§1</a></li><li><a href="lov/2009-05-29-30/§10">lov/2009-05-29-30/§10</a></li></ul></dd><dt class="dateOfPublication">Kunngjort</dt><dd class="dateOfPublication">2003-07-18</dd><dt class="titleShort">Korttittel</dt><dd class="titleShort">Forskrift om husbanklån til omsorgsbolig mv</dd><dt class="title">Tittel</dt><dd class="title">Forskrift om lån til omsorgsboliger, sykehjemsplasser og lokaler for omsorgstiltak fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 10. juli 2003 med hjemmel i <a href="lov/1946-03-01-3">lov av 1. mars 1946 nr. 3</a> om Den Norske Stats Husbank <a href="lov/1946-03-01-3/§1">§ 1</a> og <a href="lov/1946-03-01-3/§21">§ 21</a>. <br /><strong>Tilføyd hjemmel:</strong> <a href="lov/2009-05-29-30">Lov 29. mai 2009 nr. 30</a> om Husbanken <a href="lov/2009-05-29-30/§1">§ 1</a>, <a href="lov/2009-05-29-30/§10">§ 10</a>. <br /><strong>Endret</strong> ved <a href="forskrift/2010-03-19-431">forskrifter 19 mars 2010 nr. 431</a>, <a href="forskrift/2011-05-25-550">25 mai 2011 nr. 550</a>, <a href="forskrift/2012-05-30-473">30 mai 2012 nr. 473</a>, <a href="forskrift/2015-12-21-1851">21 des 2015 nr. 1851</a>.</dd><dt class="refid">RefID</dt><dd class="refid">forskrift/2003-07-10-957</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om lån til omsorgsboliger, sykehjemsplasser og lokaler for omsorgstiltak fra Husbanken</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hvem som kan få lån</a></li><li><a href="#paragraf-3">§ 3. Hva det kan gis lån til</a></li><li><a href="#paragraf-4">§ 4. Låneutmåling</a></li><li><a href="#paragraf-5">§ 5. Sikkerhet for lånet</a></li><li><a href="#paragraf-6">§ 6. Rente- og avdragsvilkår</a></li><li><a href="#paragraf-7">§ 7. Nærmere retningslinjer</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-07-10-957" id="dokument"><h1>Forskrift om lån til omsorgsboliger, sykehjemsplasser og lokaler for omsorgstiltak fra Husbanken</h1><article class="legalArticle" data-lovdata-URL="SF/forskrift/2003-07-10-957/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Låneordningen skal stimulere kommunene til å fornye og øke tilbudet av sykehjemsplasser og omsorgsboliger for personer med behov for heldøgns helse- og sosialtjenester, uavhengig av alder, diagnose eller funksjonshemming.</article><article class="changesToParent">Endret ved <a href="forskrift/2012-05-30-473">forskrift 30 mai 2012 nr. 473</a>.</article></article><article class="legalArticle" data-lovdata-URL="SF/forskrift/2003-07-10-957/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan få lån</span></h2><article class="legalP" id="paragraf-2-ledd-1">Enhver som etablerer bolig- og omsorgstilbud omhandlet i <a href="forskrift/2003-07-10-957/§3">§ 3</a>.</article></article><article class="legalArticle" data-lovdata-URL="SF/forskrift/2003-07-10-957/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan gis lån til</span></h2><article class="legalP" id="paragraf-3-ledd-1">Husbanken kan gi lån til å fremskaffe:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">plass i institusjon, herunder sykehjem etter helse- og <a href="lov/2011-06-24-30/§3-2">omsorgstjenesteloven § 3-2</a> første ledd nr. 6 bokstav c</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">omsorgsbolig til personer med behov for heldøgns helse- og omsorgstjenester, tilrettelagt for at slike tjenester kan ytes etter helse- og <a href="lov/2011-06-24-30/§3-2">omsorgstjenestelovens § 3-2</a> første ledd nr. 6 bokstav c, jf. <a href="lov/2011-06-24-30/§3-7">§ 3-7</a></article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">fellesareal i tilknytning til eksisterende omsorgsboliger for å oppnå heldøgnstjeneste, og lokaler for dagaktivitetstilbud</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">døgnomsorgsplasser til personer med behov for øyeblikkelig hjelp etter helse- og <a href="lov/2011-06-24-30/§3-2">omsorgstjenestelovens § 3-2</a> første ledd nr. 6 bokstav c, jf. også <a href="lov/2011-06-24-30/§3-5">§ 3-5</a>.</article></article></li></ol></article><article class="legalP" id="paragraf-3-ledd-2">Forskriften gjelder ikke for boliger eller sykehjemsplasser som kommer inn under fylkeskommunens ansvarsområde</article><article class="changesToParent">Endret ved <a href="forskrift/2012-05-30-473">forskrift 30 mai 2012 nr. 473</a>.</article></article><article class="legalArticle" data-lovdata-URL="SF/forskrift/2003-07-10-957/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Låneutmåling</span></h2><article class="legalP" id="paragraf-4-ledd-1">For kommuner kan det gis fullfinansiering av omsorgsboliger, sykehjemsplasser og omsorgstiltak av tilpasset størrelse og standard. For andre låntakere kan Husbanken gi fullfinansiering dersom det foreligger avtaler om kommunal disponering. Departementet fastsetter hvor lenge kommunen må disponere boligen eller sykehjemsplassen.</article><article class="legalP" id="paragraf-4-ledd-2">Hvis det ikke skal inngås avtale om disponering av boligene eller sykehjemsplassene gjelder vanlige regler for låneutmåling.</article></article><article class="legalArticle" data-lovdata-URL="SF/forskrift/2003-07-10-957/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhet for lånet</span></h2><article class="legalP" id="paragraf-5-ledd-1">Lån til kommuner gis uten pantesikkerhet.</article><article class="legalP" id="paragraf-5-ledd-2">Lån til andre skal som hovedregel gis med 1. prioritets pantesikkerhet. Ved fullfinansiering og i andre særlige tilfeller kan Husbanken kreve garanti for hele eller deler av lånet.</article><article class="legalP" id="paragraf-5-ledd-3">Når eiendommen ligger i utlandet, gis lån mot garanti og/eller pant i fast eiendom.</article></article><article class="legalArticle" data-lovdata-URL="SF/forskrift/2003-07-10-957/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rente- og avdragsvilkår</span></h2><article class="legalP" id="paragraf-6-ledd-1">Rente- og avdragsvilkår er regulert i <a href="forskrift/2015-12-21-1851">forskrift 21. desember 2015 nr. 1851</a> om rente- og avdragsvilkår for Husbanken.</article><article class="changesToParent">Endret ved <a href="forskrift/2011-05-25-550">forskrifter 25 mai 2011 nr. 550</a> (i kraft 1 juli 2011), <a href="forskrift/2015-12-21-1851">21 des 2015 nr. 1851</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2003-07-10-957/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere retningslinjer</span></h2><article class="legalP" id="paragraf-7-ledd-1">Husbanken gir nærmere retningslinjer for gjennomføringen av ordningen og om krav til standard og tilrettelegging.</article><article class="changesToParent">Endret ved <a href="forskrift/2010-03-19-431">forskrift 19 mars 2010 nr. 431</a>.</article></article><article class="legalArticle" data-lovdata-URL="SF/forskrift/2003-07-10-957/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. august 2003.</article><article class="legalP" id="paragraf-8-ledd-2"><a href="forskrift/1998-01-29-98">Forskrift av 29. januar 1998 nr. 98</a> om lån til omsorgsboliger, sykehjemsplasser og lokaler for omsorgstiltak fra Den Norske Stats Husbank oppheves fra samme dato.</article></article></main></body></html>