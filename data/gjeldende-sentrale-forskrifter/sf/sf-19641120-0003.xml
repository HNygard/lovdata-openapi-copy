<!DOCTYPE html><html lang="no"><head><title>Forskrift for statlige, kommunale og fylkeskommunale etater og institusjoner om registrering av lønn og andre ytelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1964-11-20-3</dd><dt class="dokid">DokumentID</dt><dd class="dokid">SF/forskrift/1964-11-20-3</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">II 1964 s 877</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1911-08-18-8/§66">lov/1911-08-18-8/§66</a></li></ul></dd><dt class="titleShort">Korttittel</dt><dd class="titleShort">Forskrift om registrering av lønn fra off. org.</dd><dt class="title">Tittel</dt><dd class="title">Forskrift for statlige, kommunale og fylkeskommunale etater og institusjoner om registrering av lønn og andre ytelser.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet med hjemmel i landskattelovens § 66, byskattelovens § 58.</dd><dt class="refid">RefID</dt><dd class="refid">forskrift/1964-11-20-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift for statlige, kommunale og fylkeskommunale etater og institusjoner om registrering av lønn og andre ytelser.</a><ul class="tocSubUl"><li><a href="#kapittel-1">I. Forskrift for statens etater og institusjoner om registrering av lønn og andre ytelser, som pliktes innberettet til ligningsmyndighetene etter landskattelovens § 66, byskattelovens § 58.</a></li><li><a href="#kapittel-2">II. Forskrift for kommunale og fylkeskommunale etater og institusjoner om registrering av lønn og andre ytelser, som pliktes innberettet til ligningsmyndighetene etter landskattelovens § 66, byskattelovens § 58.</a></li></ul></li></ul></dd></dl></header><main class="documentBody" data-lovdata-URL="SF/forskrift/1964-11-20-3" id="dokument"><h1>Forskrift for statlige, kommunale og fylkeskommunale etater og institusjoner om registrering av lønn og andre ytelser.</h1><section class="section" data-name="kapI" id="kapittel-1" data-lovdata-URL="SF/forskrift/1964-11-20-3/KAPITTEL_1"><h2>I. Forskrift for statens etater og institusjoner om registrering av lønn og andre ytelser, som pliktes innberettet til ligningsmyndighetene etter landskattelovens § 66, byskattelovens § 58.</h2><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Utbetalinger som pliktes innberettet, skal regnskapsføres/noteres på særskilte personkonti i innbundet protokoll eller på særskilte kort som er fortløpende nummerert.</article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Naturalytelser som kost og losji, fritt hus, lys, brensel osv. skal noteres slik at opplysninger om disse ytelser kan gis på betryggende grunnlag. Det anførte gjelder også om det betales vederlag for ytelser av nevnte art.</article></article></li><li data-name="3." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Som alminnelig regel gjelder at det senest ved posteringen må tas standpunkt til om utgiften er av den art at beløpet pliktes innberettet. Bilag vedrørende utbetalinger som skal innberettes, må derfor forsynes med påtegning herom.</article></article></li><li data-name="4." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Sammen med lønnsoppgavene skal det til ligningsmyndighetene sendes inn et særskilt følgeskriv på formular som fastsettes av Riksskattestyret. Gjenpart av følgeskrivet og en fortegnelse over lønnstakere som oppebærer naturalytelser uten eller mot vederlag, med angivelse av ytelsenes art og vilkår, skal sendes vedkommende revisjonsmyndighet til kontroll. De statsinstitusjoner som ikke har stedlig revisjon, sender gjenparten av følgeskrivet og fortegnelsen til vedkommende revisjonsmyndighet sammen med regnskapet for øvrig. Personkortene eller protokollene som nevnt under 1 skal sendes vedkommende revisjonsmyndighet når den måtte forlange det. Kortene/protokollene skal oppbevares etter de regler som gjelder for vedkommende regnskap.</article></article></li><li data-name="5." value="5"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Forskriftene gjelder fra 1. januar 1965. Bestemmelsene i punkt 4 gjelder første gang ved innsendelse av lønns- og trekkoppgaver for 1965.</article></article></li></ol><article class="legalP" id="kapittel-1-ledd-1">Finansdepartementet kan gi nærmere regler til utfylling og gjennomføring av disse forskrifter.</article></section><section class="section" data-name="kapII" id="kapittel-2" data-lovdata-URL="SF/forskrift/1964-11-20-3/KAPITTEL_2"><h2>II. Forskrift for kommunale og fylkeskommunale etater og institusjoner om registrering av lønn og andre ytelser, som pliktes innberettet til ligningsmyndighetene etter landskattelovens § 66, byskattelovens § 58.</h2><ol class="defaultList" type="1"><li data-name="1." value="1"><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Utbetalinger som pliktes innberettet skal regnskapsføres/noteres på særskilte personkonti i innbundet protokoll eller på særskilte kort som er fortløpende nummerert.</article></article></li><li data-name="2." value="2"><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Naturalytelser som kost og losji, fritt hus, lys, brensel osv. skal noteres slik at opplysninger om disse ytelser kan gis på betryggende grunnlag. Det anførte gjelder også om det betales vederlag for ytelser av nevnte art.</article></article></li><li data-name="3." value="3"><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Som alminnelig regel gjelder at det senest ved posteringen må tas standpunkt til om utgiften er av den art at beløpet pliktes innberettet. Bilag vedrørende utbetalinger som skal innberettes, må derfor forsynes med påtegning herom.</article></article></li><li data-name="4." value="4"><article class="listArticle" id="kapittel-2-punkt-4"><article class="legalP" id="kapittel-2-punkt-4-ledd-1">Sammen med lønnsoppgavene skal det til ligningsmyndighetene sendes inn et særskilt følgeskriv på formular som fastsettes av Riksskattestyret. Gjenpart av følgeskrivet og en fortegnelse over lønnstakere som oppebærer naturalytelser uten eller mot vederlag, med angivelse av ytelsenes art og vilkår, skal sendes vedkommende revisjonsmyndighet, som sender følgeskrivet i attestert stand til ligningsmyndighetene.</article></article></li><li data-name="5." value="5"><article class="listArticle" id="kapittel-2-punkt-5"><article class="legalP" id="kapittel-2-punkt-5-ledd-1">Forskriftene gjelder fra 1. januar 1965. Bestemmelsene i punkt 4 gjelder første gang ved innsendelse av lønns- og trekkoppgaver for 1965.</article></article></li></ol><article class="legalP" id="kapittel-2-ledd-1">Finansdepartementet kan gi nærmere regler til utfylling og gjennomføring av disse forskrifter.</article></section></main></body></html>