<!DOCTYPE html><html lang="no"><head><title>Forskrift om fruktjuice og lignende produkter (juiceforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-05-13-509</dd><dt class="dokid">DokumentID</dt><dd class="dokid">SF/forskrift/2013-05-13-509</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk, Mattilsynet</li></ul></dd><dt class="publishedIn">Publisert i</dt><dd class="publishedIn">I 2013 hefte 7</dd><dt class="dateInForce">I kraft fra</dt><dd class="dateInForce">2013-10-28</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-03-16</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-03-16-259">forskrift/2016-03-16-259</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2003-09-02-1116">forskrift/2003-09-02-1116</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§9">lov/2003-12-19-124/§9</a></li><li><a href="lov/2003-12-19-124/§10">lov/2003-12-19-124/§10</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2013-05-28 15:40</dd><dt class="titleShort">Korttittel</dt><dd class="titleShort">Juiceforskriften</dd><dt class="title">Tittel</dt><dd class="title">Forskrift om fruktjuice og lignende produkter (juiceforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 13. mai 2013 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§9">§ 9</a> første ledd og <a href="lov/2003-12-19-124/§10">§ 10</a> annet ledd, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /><strong>Tilføyd hjemmel:</strong> <a href="forskrift/2004-05-05-884">Delegeringsvedtak 5. mai 2004 nr. 884</a>. <br /><strong>EØS-henvisninger:</strong> EØS-avtalen vedlegg II kap. XII nr. 54zq (direktiv <a href="eu/32001l0112">2001/112/EF</a> som endret ved forordning <a href="eu/32008r1332">(EF) nr. 1332/2008</a>, direktiv <a href="eu/32009l0106">2009/106/EF</a>, direktiv <a href="eu/32012l0012*">2012/12/EU</a> og forordning <a href="eu/32014r1040">(EU) nr. 1040/2014</a>). <br /><strong>Endret</strong> ved <a href="forskrift/2013-12-19-1603">forskrifter 19 des 2013 nr. 1603</a>, <a href="forskrift/2016-03-16-259">16 mars 2016 nr. 259</a>.</dd><dt class="refid">RefID</dt><dd class="refid">forskrift/2013-05-13-509</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fruktjuice og lignende produkter (juiceforskriften)</a><ul class="tocSubUl"><li><a href="#paragraf-1">§ 1. Virkeområde mv.</a></li><li><a href="#paragraf-2">§ 2. Krav til behandlinger, stoffer og råvarer</a></li><li><a href="#paragraf-3">§ 3. Krav til merking</a></li><li><a href="#paragraf-4">§ 4. Krav til merking av konsentrert fruktjuice som ikke er bestemt til den endelige forbruker</a></li><li><a href="#paragraf-5">§ 5. Tilsyn og vedtak</a></li><li><a href="#paragraf-6">§ 6. Straff</a></li><li><a href="#paragraf-7">§ 7. Dispensasjon</a></li><li><a href="#paragraf-8">§ 9. Ikrafttredelse, overgangsbestemmelser og oppheving av andre forskrifter</a></li><li><a href="#kapittel-1">Vedlegg I. Varebetegnelser, produktdefinisjoner og karakteristiske egenskaper</a><ul class="tocSubUl"><li><a href="#kapittel-1-kapittel-1">I. Definisjoner</a></li><li><a href="#kapittel-1-kapittel-2">II. Tillatte ingredienser, behandlinger og stoffer</a></li></ul></li><li><a href="#kapittel-2">Vedlegg II. Definisjoner av råvarer</a></li><li><a href="#kapittel-3">Vedlegg III. Særlige bestemmelser for fruktnektar</a></li><li><a href="#kapittel-4">Vedlegg IV. Minimums Brix-verdier for fruktjuice fra konsentrat og fruktpuré fra konsentrat</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-05-13-509" id="dokument"><h1>Forskrift om fruktjuice og lignende produkter (juiceforskriften)</h1><article class="legalArticle" data-lovdata-URL="SF/forskrift/2013-05-13-509/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde mv.</span></h2><article class="legalP" id="paragraf-1-ledd-1">Denne forskriften gjelder for produktene som er definert i vedlegg I og som omsettes innen EØS i samsvar med bestemmelsene i <a href="forskrift/2008-12-22-1620">forskrift 22. desember 2008 nr. 1620</a> om allmenne prinsipper og krav i næringsmiddelregelverket (matlovsforskriften), jf. forordning <a href="eu/32002r0178">(EF) nr. 178/2002</a>.</article><article class="legalP" id="paragraf-1-ledd-2">Med mindre noe annet fremgår av denne forskriften, er produktene som er definert i vedlegg I omfattet av det øvrige EØS-baserte regelverket som gjelder for næringsmidler.</article></article><article class="legalArticle" data-lovdata-URL="SF/forskrift/2013-05-13-509/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til behandlinger, stoffer og råvarer</span></h2><article class="legalP" id="paragraf-2-ledd-1">Til fremstilling av produktene som er definert i vedlegg I del I, kan det bare brukes behandlinger og stoffer som er listet opp i vedlegg I, del II, og råvarer som oppfyller vilkårene i vedlegg II. Dessuten må fruktnektar oppfylle vilkårene i vedlegg III.</article></article><article class="legalArticle" data-lovdata-URL="SF/forskrift/2013-05-13-509/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til merking</span></h2><article class="legalP" id="paragraf-3-ledd-1"><a href="forskrift/1993-12-21-1385">Forskrift 21. desember 1993 nr. 1385</a> om merking mv av næringsmidler (merkeforskriften) gjelder for produktene som er definert i vedlegg I på følgende betingelser:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Varebetegnelsene i vedlegg I kan bare brukes på produktene som er definert der og skal ved omsetning brukes som varebetegnelse på produktene.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Dersom et produkt er fremstilt av ett enkelt fruktslag, skal navnet på frukten angis i varebetegnelsen i stedet for ordet «frukt».</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Dersom et produkt er fremstilt av to eller flere fruktslag, skal varebetegnelsen bestå av en opplisting av de fruktslagene som er brukt i synkende størrelsesorden, beregnet etter mengden av fruktjuice eller fruktpuré, jf. ingredienslisten. Dette gjelder likevel ikke når det er brukt sitronjuice og eller limejuice i samsvar med de vilkårene som fremgår av vedlegg I, del II, punkt 2. Dersom et produkt er fremstilt av tre eller flere fruktslag, kan opplistingen av fruktslagene som er brukt erstattes med opplysningen «flere frukter» eller en tilsvarende opplysning eller med opplysning om antallet fruktslag som er brukt.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Ved tilsetning av de strengt nødvendige ingrediensene for å tilbakeføre produktene som er definert i vedlegg I, del I til opprinnelig tilstand, kreves det ikke at disse ingrediensene angis i ingredienslisten. Tilsetning av ekstra fruktkjøtt eller celler til fruktjuice, jf. vedlegg II, skal angis i merkingen.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">For blandinger av fruktjuice og fruktjuice fremstilt fra konsentrat og for fruktnektar som helt eller delvis er fremstilt fra ett eller flere konsentrerte produkter, skal merkingen inneholde angivelsen «fra konsentrat» eller «delvis fra konsentrat». Denne opplysningen skal stå i umiddelbar nærhet til varebetegnelsen, være iøynefallende og skrives med klart synlige bokstaver.</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Fruktnektar skal merkes med minsteinnholdet av fruktjuice, fruktpuré eller en blanding av disse bestanddelene ved bruk av angivelsen: «fruktinnhold: minst ...&#xa0;%». Denne opplysningen skal gis i det samme synsfeltet som varebetegnelsen.</article></article></li></ol></article></article><article class="legalArticle" data-lovdata-URL="SF/forskrift/2013-05-13-509/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til merking av konsentrert fruktjuice som ikke er bestemt til den endelige forbruker</span></h2><article class="legalP" id="paragraf-4-ledd-1">I merkingen av konsentrert fruktjuice som nevnt i vedlegg I, del I, punkt 2, som ikke er bestemt til den endelige forbruker, skal det opplyses om det er tilsatt sitronsaft, limesaft eller surhetsregulerende midler som er tillatt etter <a href="forskrift/2011-06-06-668">forskrift 6. juni 2011 nr. 668</a> om tilsetningsstoffer til næringsmidler, jf. forordning <a href="eu/32008r1333">(EF) nr. 1333/2008</a>, og i så fall hvor mye. Opplysningen skal gis på ett av følgende steder:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">på emballasjen,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">på en etikett på emballasjen eller</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">i et følgedokument.</article></article></li></ol></article></article><article class="legalArticle" data-lovdata-URL="SF/forskrift/2013-05-13-509/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Mattilsynet fører tilsyn og kan fatte nødvendige enkeltvedtak, jf. <a href="lov/2003-12-19-124/§23">matloven § 23</a>, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til <a href="lov/2003-12-19-124/§24">matloven § 24</a> til <a href="lov/2003-12-19-124/§26">§ 26</a>.</article></article><article class="legalArticle" data-lovdata-URL="SF/forskrift/2013-05-13-509/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2003-12-19-124/§28">matloven § 28</a>.</article></article><article class="legalArticle" data-lovdata-URL="SF/forskrift/2013-05-13-509/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" id="paragraf-7-ledd-1">Mattilsynet kan i særskilte tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="SF/forskrift/2013-05-13-509/§9" data-name="§9" id="paragraf-8"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse, overgangsbestemmelser og oppheving av andre forskrifter</span></h2><article class="legalP" id="paragraf-8-ledd-1">Forskriften trer i kraft straks, men skal først gjelde fra 28. oktober 2013.</article><article class="legalP" id="paragraf-8-ledd-2">Frem til 28. oktober 2016 kan produktene som er angitt i vedlegg I del I punktene 1–4 og som er produsert og merket i samsvar med denne forskriften, merkes med opplysningen «fra 28. oktober 2015 inneholder ingen fruktjuicer tilsatt sukker». Opplysningen skal i så fall gis i det samme synsfeltet i merkingen som varebetegnelsen.</article><article class="legalP" id="paragraf-8-ledd-3"><a href="forskrift/2003-09-02-1116">Forskrift 2. september 2003 nr. 1116</a> om fruktjuice og lignende produkter oppheves 28. oktober 2013.</article><article class="legalP" id="paragraf-8-ledd-4">Produkter som er satt i omsetning eller merket i samsvar med bestemmelsene i <a href="forskrift/2003-09-02-1116">forskrift 2. september 2003 nr. 1116</a> om fruktjuice og lignende produkter før 28. oktober 2013, kan omsettes frem til 28. april 2015.</article></article><section class="section" data-name="vedleggI" id="kapittel-1" data-lovdata-URL="SF/forskrift/2013-05-13-509/KAPITTEL_1"><h2>Vedlegg I. Varebetegnelser, produktdefinisjoner og karakteristiske egenskaper</h2><section class="section" data-name="kapI" id="kapittel-1-kapittel-1" data-lovdata-URL="SF/forskrift/2013-05-13-509/KAPITTEL_1-1"><h3>I. Definisjoner</h3><article class="defaultP">1. a) <i>Fruktjuice</i></article><article class="legalP" id="kapittel-1-kapittel-1-ledd-1">Gjærbart, men ugjæret produkt, som er fremstilt av den spiselige delen av frukter som er sunne og modne, friske eller konserverte ved nedkjøling eller frysing, av en eller flere slag, og som har den farge, aroma og smak, som er karakteristisk for juicen av de fruktene som produktet er fremstilt av.</article><article class="legalP" id="kapittel-1-kapittel-1-ledd-2">Aroma, fruktkjøtt og celler, som ved hjelp av egnede fysiske prosesser er fremstilt av de samme fruktslagene, kan tilbakeføres til juicen.</article><article class="legalP" id="kapittel-1-kapittel-1-ledd-3">Når det gjelder sitrusfrukter, skal juicen komme fra frukten uten skall. Limejuice kan imidlertid komme fra hele frukten.</article><article class="legalP" id="kapittel-1-kapittel-1-ledd-4">I de tilfellene der fruktjuicer fremstilles av frukter med kjerner, frø og skall, kan deler eller fragmenter av kjerner, frø og skall ikke inngå i juicen. Denne bestemmelsen gjelder ikke i de tilfellene der deler eller fragmenter av kjerner, frø og skall ikke kan fjernes med god fremstillingspraksis.</article><article class="legalP" id="kapittel-1-kapittel-1-ledd-5">Det er tillatt å blande fruktjuice med fruktpuré ved fremstilling av fruktjuice.</article><article class="defaultP">b) <i>Fruktjuice fra konsentrat</i></article><article class="legalP" id="kapittel-1-kapittel-1-ledd-6">Produkt fremstilt ved tilbakeføring til opprinnelig tilstand av konsentrert fruktjuice som definert i punkt 2, med drikkevann som oppfyller kravene i <a href="forskrift/2001-12-04-1372">forskrift 4. desember 2001 nr. 1372</a> om vannforsyning og drikkevann.</article><article class="legalP" id="kapittel-1-kapittel-1-ledd-7">Det oppløselige tørrstoffinnholdet i det ferdige produktet skal overholde minimums Brix-verdiene for fruktjuice fra konsentrat i vedlegg IV.</article><article class="legalP" id="kapittel-1-kapittel-1-ledd-8">Dersom fruktjuice fra konsentrat fremstilles av en frukt som ikke er oppført i vedlegg IV, skal minimums Brix-verdien for fruktjuicen fra konsentratet, være Brix-verdien for fruktjuicen som utvunnet fra den frukten som er brukt til fremstilling av konsentratet.</article><article class="legalP" id="kapittel-1-kapittel-1-ledd-9">Aroma, fruktkjøtt og celler som ved hjelp av egnede fysiske prosesser er fremstilt av de samme fruktslagene, kan tilbakeføres til fruktjuice fra konsentrat.</article><article class="legalP" id="kapittel-1-kapittel-1-ledd-10">Fruktjuice fra konsentrat skal fremstilles ved bruk av egnede prosesser som bevarer de vesentlige fysiske, kjemiske, organoleptiske og ernæringsmessige egenskapene for en gjennomsnittlig fruktjuice av den type frukt som den ble fremstilt av.</article><article class="legalP" id="kapittel-1-kapittel-1-ledd-11">Det er tillatt å blande fruktjuice og eller konsentrert fruktjuice med fruktpuré og eller konsentrert fruktpuré ved fremstillingen av fruktjuice fra konsentrat.</article><article class="defaultP">2. <i>Konsentrert fruktjuice</i></article><article class="legalP" id="kapittel-1-kapittel-1-ledd-12">Produkt fremstilt av fruktjuice av en eller flere fruktslag ved fysisk fjerning av en bestemt del av det naturlige vanninnholdet. Når produktet er bestemt til direkte konsum, skal minst 50&#xa0;% av vannet være fjernet.</article><article class="legalP" id="kapittel-1-kapittel-1-ledd-13">Aroma, fruktkjøtt og celler som ved hjelp av egnede fysiske prosesser er fremstilt av de samme fruktslagene, kan tilbakeføres til den konsentrerte fruktjuicen.</article><article class="defaultP">3. <i>Vannekstrahert fruktjuice</i></article><article class="legalP" id="kapittel-1-kapittel-1-ledd-14">Produkt fremstilt ved vannekstraksjon av:<ol class="defaultList" type="a"><li data-name="a." value="1"><article class="listArticle" id="kapittel-1-kapittel-1-ledd-14-punkt-1"><article class="legalP" id="kapittel-1-kapittel-1-ledd-14-punkt-1-ledd-1">kjøttfull hel frukt, hvis juice ikke kan ekstraheres ved fysiske prosesser eller</article></article></li><li data-name="b." value="2"><article class="listArticle" id="kapittel-1-kapittel-1-ledd-14-punkt-2"><article class="legalP" id="kapittel-1-kapittel-1-ledd-14-punkt-2-ledd-1">dehydrert hel frukt.</article></article></li></ol></article><article class="defaultP">4. <i>Dehydrert fruktjuice/fruktjuice i pulverform</i></article><article class="legalP" id="kapittel-1-kapittel-1-ledd-15">Produkt fremstilt av juice av en eller flere fruktslag ved fysisk fjerning av nesten hele vanninnholdet.</article><article class="defaultP">5. <i>Fruktnektar</i></article><article class="legalP" id="kapittel-1-kapittel-1-ledd-16">Gjærbart, men ugjæret produkt, som<ol class="defaultList" type="a"><li data-name="a." value="1"><article class="listArticle" id="kapittel-1-kapittel-1-ledd-16-punkt-1"><article class="legalP" id="kapittel-1-kapittel-1-ledd-16-punkt-1-ledd-1">er fremstilt ved tilsetning av vann med eller uten tilsetning av sukker og eller honning til produktene som er definert i punktene 1–4, til fruktpuré og eller til konsentrert fruktpuré og eller til en blanding av disse produktene, og som</article></article></li><li data-name="b." value="2"><article class="listArticle" id="kapittel-1-kapittel-1-ledd-16-punkt-2"><article class="legalP" id="kapittel-1-kapittel-1-ledd-16-punkt-2-ledd-1">oppfyller kravene i vedlegg III.</article></article></li></ol></article><article class="legalP" id="kapittel-1-kapittel-1-ledd-17">Dersom fruktnektar er fremstilt uten tilsatt sukker eller med redusert energiinnhold, kan sukkeret helt eller delvis erstattes med søtstoffer i samsvar med <a href="forskrift/2011-06-06-668">forskrift 6. juni 2011 nr. 668</a> om tilsetningsstoffer til næringsmidler, jf. forordning <a href="eu/32008r1333">(EF) nr. 1333/2008</a>.</article><article class="legalP" id="kapittel-1-kapittel-1-ledd-18">Aroma, fruktkjøtt og celler, som ved hjelp av egnede fysiske prosesser er fremstilt av de samme fruktslagene, kan tilbakeføres til fruktnektaren.</article><article class="defaultP">6. <i>Eplemost</i></article><article class="legalP" id="kapittel-1-kapittel-1-ledd-19">Eplejuice som ikke er tilsatt sukker.</article></section><section class="section" data-name="kapII" id="kapittel-1-kapittel-2" data-lovdata-URL="SF/forskrift/2013-05-13-509/KAPITTEL_1-2"><h3>II. Tillatte ingredienser, behandlinger og stoffer</h3><article class="defaultP">1. <i>Sammensetning</i></article><article class="legalP" id="kapittel-1-kapittel-2-ledd-1">De artene som tilsvarer den botaniske betegnelsen i vedlegg IV skal brukes til fremstilling av fruktjuice, fruktpuré og fruktnektar, hvis varebetegnelse inneholder navnet på den aktuelle fruktens eller produktets vanlige navn. For fruktslag som ikke er oppført i vedlegg IV, skal den korrekte botaniske betegnelsen eller det vanlige navnet brukes.</article><article class="legalP" id="kapittel-1-kapittel-2-ledd-2">For fruktjuice gjelder Brix-verdien for juicen som utvunnet av frukten; og den må ikke endres, unntatt ved blanding med juice fra samme fruktslag.</article><article class="legalP" id="kapittel-1-kapittel-2-ledd-3">Minimums Brix-verdiene som er fastsatt i vedlegg IV for fruktjuice fra konsentrat og fruktpuré fra konsentrat, omfatter ikke innhold av oppløselig tørrstoff i eventuelle tilsatte valgfrie ingredienser og tilsetningsstoffer.</article><article class="defaultP">2. <i>Tillatte ingredienser</i></article><article class="legalP" id="kapittel-1-kapittel-2-ledd-4">Bare følgende ingredienser kan tilsettes til produktene som er definert i del I:<ol class="defaultList" type="a"><li data-name="a." value="1"><article class="listArticle" id="kapittel-1-kapittel-2-ledd-4-punkt-1"><article class="legalP" id="kapittel-1-kapittel-2-ledd-4-punkt-1-ledd-1">Vitaminer og mineraler som er godkjent i <a href="forskrift/2010-02-26-247">forskrift 26. februar 2010 nr. 247</a> om tilsetning av vitaminer, mineraler og visse andre stoffer til næringsmidler, jf. forordning <a href="eu/32006r1925">(EF) nr. 1925/2006</a>.</article></article></li><li data-name="b." value="2"><article class="listArticle" id="kapittel-1-kapittel-2-ledd-4-punkt-2"><article class="legalP" id="kapittel-1-kapittel-2-ledd-4-punkt-2-ledd-1">Tilsetningsstoffer til næringsmidler som er godkjent i <a href="forskrift/2011-06-06-668">forskrift 6. juni 2011 nr. 668</a> om tilsetningsstoffer til næringsmidler, jf. forordning <a href="eu/32008r1333">(EF) nr. 1333/2008</a>.</article></article></li></ol></article><article class="legalP" id="kapittel-1-kapittel-2-ledd-5">I tillegg kan det til de produktene som er nevnt nedenfor tilsettes følgende ingredienser:<ol class="defaultList" type="a"><li data-name="a." value="1"><article class="listArticle" id="kapittel-1-kapittel-2-ledd-5-punkt-1"><article class="legalP" id="kapittel-1-kapittel-2-ledd-5-punkt-1-ledd-1">Til fruktjuice, fruktjuice fra konsentrat og konsentrert fruktjuice: tilbakeført aroma, tilbakeført fruktkjøtt og tilbakeførte celler.</article></article></li><li data-name="b." value="2"><article class="listArticle" id="kapittel-1-kapittel-2-ledd-5-punkt-2"><article class="legalP" id="kapittel-1-kapittel-2-ledd-5-punkt-2-ledd-1">Til druejuice: tilbakeførte salter av vinsyre.</article></article></li><li data-name="c." value="3"><article class="listArticle" id="kapittel-1-kapittel-2-ledd-5-punkt-3"><article class="legalP" id="kapittel-1-kapittel-2-ledd-5-punkt-3-ledd-1">Til fruktnektar: tilbakeført aroma, tilbakeført fruktkjøtt og tilbakeførte celler, sukker og eller honning i en mengde som tilsvarer opp til 20&#xa0;% av det ferdige produktets samlede vekt og eller søtstoffer. En påstand om at det ikke er tilsatt sukker til fruktnektar, og påstander som må antas å ha samme betydning for forbrukeren, kan bare brukes hvis produktet ikke inneholder tilsatte mono- eller disakkarider eller andre næringsmidler som brukes på grunn av sine søtende egenskaper, herunder søtstoffer jf. <a href="forskrift/2011-06-06-668">forskrift 6. juni 2011 nr. 668</a> om tilsetningsstoffer til næringsmidler, jf. forordning <a href="eu/32008r1333">(EF) nr. 1333/2008</a>. Dersom fruktnektaren har et naturlig innhold av sukker, bør også følgende opplysning angis i merkingen: «med et naturlig innhold av sukker».</article></article></li><li data-name="d." value="4"><article class="listArticle" id="kapittel-1-kapittel-2-ledd-5-punkt-4"><article class="legalP" id="kapittel-1-kapittel-2-ledd-5-punkt-4-ledd-1">For å korrigere den syrlige smaken, kan det til produktene som er definert i del I, punktene 1–5, tilsettes sitronjuice og eller limejuice og eller konsentrert sitronjuice og eller limejuice i en mengde på inntil 3 g pr. liter juice, omregnet til vannfri sitronsyre.</article></article></li><li data-name="e." value="5"><article class="listArticle" id="kapittel-1-kapittel-2-ledd-5-punkt-5"><article class="legalP" id="kapittel-1-kapittel-2-ledd-5-punkt-5-ledd-1">Til tomatjuice og tomatjuice fra konsentrat: salt, krydder og krydderurter.</article></article></li></ol></article><article class="defaultP">3. <i>Tillatte behandlinger og stoffer</i></article><article class="legalP" id="kapittel-1-kapittel-2-ledd-6">Bare følgende behandlinger kan brukes på, og bare følgende stoffer kan tilsettes produktene som er definert i del I:<ol class="defaultList" type="a"><li data-name="a." value="1"><article class="listArticle" id="kapittel-1-kapittel-2-ledd-6-punkt-1"><article class="legalP" id="kapittel-1-kapittel-2-ledd-6-punkt-1-ledd-1">Mekaniske ekstraksjonsprosesser.</article></article></li><li data-name="b." value="2"><article class="listArticle" id="kapittel-1-kapittel-2-ledd-6-punkt-2"><article class="legalP" id="kapittel-1-kapittel-2-ledd-6-punkt-2-ledd-1">Vanlige fysiske prosesser og vannekstraksjonsprosesser («in line»-prosess) av den spiselige delen av andre frukter enn druer, for fremstilling av konsentrert fruktjuice som oppfyller kravene i del I, punkt 1.</article></article></li><li data-name="c." value="3"><article class="listArticle" id="kapittel-1-kapittel-2-ledd-6-punkt-3"><article class="legalP" id="kapittel-1-kapittel-2-ledd-6-punkt-3-ledd-1">Når det gjelder druejuice, der druene er svovlet ved hjelp av svoveldioksid, er avsvovling ved hjelp av fysiske prosesser tillatt forutsatt at det samlede SO<sub>2</sub> -innholdet i det ferdige produkt ikke overstiger 10 mg/l.</article></article></li><li data-name="d." value="4"><article class="listArticle" id="kapittel-1-kapittel-2-ledd-6-punkt-4"><article class="legalP" id="kapittel-1-kapittel-2-ledd-6-punkt-4-ledd-1">Enzympreparater: pektinase (til nedbrytning av pektin), protease (til nedbrytning av proteiner) og amylase (til nedbrytning av stivelse), som oppfyller kravene i <a href="forskrift/2011-06-06-667">forskrift 6. juni 2011 nr. 667</a> om næringsmiddelenzymer, jf. forordning <a href="eu/32008r1332">(EF) nr. 1332/2008</a>.</article></article></li><li data-name="e." value="5"><article class="listArticle" id="kapittel-1-kapittel-2-ledd-6-punkt-5"><article class="legalP" id="kapittel-1-kapittel-2-ledd-6-punkt-5-ledd-1">Spiselig gelatin.</article></article></li><li data-name="f." value="6"><article class="listArticle" id="kapittel-1-kapittel-2-ledd-6-punkt-6"><article class="legalP" id="kapittel-1-kapittel-2-ledd-6-punkt-6-ledd-1">Tannin.</article></article></li><li data-name="g." value="7"><article class="listArticle" id="kapittel-1-kapittel-2-ledd-6-punkt-7"><article class="legalP" id="kapittel-1-kapittel-2-ledd-6-punkt-7-ledd-1">Silika sol.</article></article></li><li data-name="h." value="8"><article class="listArticle" id="kapittel-1-kapittel-2-ledd-6-punkt-8"><article class="legalP" id="kapittel-1-kapittel-2-ledd-6-punkt-8-ledd-1">Trekull.</article></article></li><li data-name="i." value="9"><article class="listArticle" id="kapittel-1-kapittel-2-ledd-6-punkt-9"><article class="legalP" id="kapittel-1-kapittel-2-ledd-6-punkt-9-ledd-1">Nitrogen.</article></article></li><li data-name="j." value="10"><article class="listArticle" id="kapittel-1-kapittel-2-ledd-6-punkt-10"><article class="legalP" id="kapittel-1-kapittel-2-ledd-6-punkt-10-ledd-1">Bentonit som absorberende leire.</article></article></li><li data-name="k." value="11"><article class="listArticle" id="kapittel-1-kapittel-2-ledd-6-punkt-11"><article class="legalP" id="kapittel-1-kapittel-2-ledd-6-punkt-11-ledd-1">Kjemisk inaktive filtreringshjelpemidler og fellingsmidler (herunder perlitt, vasket kiselgur, cellulose, uløselig polyamid, polyvinylpolypyrrolidon og polystyren), som er i samsvar med <a href="forskrift/1993-12-21-1381">forskrift 21. desember 1993 nr. 1381</a> om materialer og gjenstander i kontakt med næringsmidler (matkontaktforskriften), jf. forordning <a href="eu/32004r1935">(EF) nr. 1935/2004</a>.</article></article></li><li data-name="l." value="12"><article class="listArticle" id="kapittel-1-kapittel-2-ledd-6-punkt-12"><article class="legalP" id="kapittel-1-kapittel-2-ledd-6-punkt-12-ledd-1">Kjemisk inaktive absorpsjonshjelpemidler, som er i samsvar med <a href="forskrift/1993-12-21-1381">forskrift 21. desember 1993 nr. 1381</a> om materialer og gjenstander i kontakt med næringsmidler (matkontaktforskriften), jf. forordning <a href="eu/32004r1935">(EF) nr. 1935/2004</a>, og som brukes for å redusere innholdet av limonoid og naringin i sitrusjuice uten i vesentlig grad å påvirke innholdet av limonoidglucosider, syre, sukker (herunder oligosaccharider) og mineraler.</article></article></li><li data-name="m." value="13"><article class="listArticle" id="kapittel-1-kapittel-2-ledd-6-punkt-13"><article class="legalP" id="kapittel-1-kapittel-2-ledd-6-punkt-13-ledd-1">Planteprotein fra hvete, erter eller poteter for rensing.</article></article></li></ol></article><article class="changesToParent">Endret ved <a href="forskrift/2013-12-19-1603">forskrifter 19 des 2013 nr. 1603</a>, <a href="forskrift/2016-03-16-259">16 mars 2016 nr. 259</a>.</article></section></section><section class="section" data-name="vedleggII" id="kapittel-2" data-lovdata-URL="SF/forskrift/2013-05-13-509/KAPITTEL_2"><h2>Vedlegg II. Definisjoner av råvarer</h2><article class="legalP" id="kapittel-2-ledd-1">I denne forskriften menes med:</article><article class="defaultP">1. <i>Frukt</i></article><article class="legalP" id="kapittel-2-ledd-2">Alle frukter. Etter denne forskriften regnes også tomater som frukt.</article><article class="legalP" id="kapittel-2-ledd-3">Frukten skal være sunn, passe moden og frisk eller konservert ved hjelp av fysiske prosesser eller ved hjelp av behandlinger, herunder behandlinger etter innhøsting som er brukt i samsvar med EØS-retten.</article><article class="defaultP">2. <i>Fruktpuré</i></article><article class="legalP" id="kapittel-2-ledd-4">Gjærbart, men ugjæret produkt, fremstilt ved egnede fysiske prosesser som for eksempel sikting, maling og knusing av den spiselige delen av hel eller skrellet frukt, uten at juicen er fjernet.</article><article class="defaultP">3. <i>Konsentrert fruktpuré</i></article><article class="legalP" id="kapittel-2-ledd-5">Produkt fremstilt av fruktpuré ved fysisk fjerning av en bestemt del av det naturlige vanninnholdet.</article><article class="legalP" id="kapittel-2-ledd-6">Konsentrert fruktpuré kan inneholde tilbakeført (restituert) aroma, som fremstilles ved hjelp av egnede fysiske prosesser, jf. vedlegg I, del II, punkt 3. Aromaen skal være gjenvunnet fra det samme fruktslaget.</article><article class="defaultP">4. <i>Aroma</i></article><article class="legalP" id="kapittel-2-ledd-7">Aroma som skal brukes til å tilbakeføre produktet til opprinnelig tilstand, skal fremstilles ved bearbeiding av frukten ved hjelp av egnede fysiske prosesser. Disse fysiske prosessene kan brukes til å bevare, konservere eller stabilisere aromaens kvalitet og omfatter særlig pressing, ekstraksjon, destillasjon, filtrering, adsorpsjon, inndampning, fraksjonering og konsentrering.</article><article class="legalP" id="kapittel-2-ledd-8">Aroma skal fremstilles av fruktens spiselige deler. Den kan imidlertid også komme fra kaldpresset olje fra skall av sitrusfrukter og deler av stenene.</article><article class="defaultP">5. <i>Sukker</i></article><article class="legalP" id="kapittel-2-ledd-9">Sukker som definert i <a href="forskrift/2003-07-03-924">forskrift 3. juli 2003 nr. 924</a> om sukker m.m., fruktosesirup og sukker fremstilt på basis av frukter.</article><article class="defaultP">6. <i>Honning</i></article><article class="legalP" id="kapittel-2-ledd-10">Det produktet som er definert i <a href="forskrift/2003-07-08-931">forskrift 8. juli 2003 nr. 931</a> om honning.</article><article class="defaultP">7. <i>Fruktkjøtt eller celler</i></article><article class="legalP" id="kapittel-2-ledd-11">Produkter fremstilt av de spiselige delene av frukt av samme slag, uten at juicen fjernes. Når det gjelder sitrusfrukt, regnes også juicesekkene utvunnet fra fruktkjøttet (endokarp) som fruktkjøtt eller celler.</article><article class="changesToParent">Endret ved <a href="forskrift/2013-12-19-1603">forskrift 19 des 2013 nr. 1603</a>.</article></section><section class="section" data-name="vedleggIII" id="kapittel-3" data-lovdata-URL="SF/forskrift/2013-05-13-509/KAPITTEL_3"><h2>Vedlegg III. Særlige bestemmelser for fruktnektar</h2><article class="legalP" id="kapittel-3-ledd-1"><table><thead><tr><th data-text-align="left" data-vertical-align="top"><i>Fruktnektar av</i></th><th data-text-align="left" data-vertical-align="top"><i>Minsteinnhold av juice og/eller puré uttrykt i prosent av mengden av det ferdige produktet</i></th></tr></thead><tbody><tr><td colspan="2" data-text-align="left" data-vertical-align="top"><i>I. Frukter med syrlig juice, som ikke kan drikkes i naturlig tilstand</i></td></tr><tr><td data-text-align="left" data-vertical-align="top">Pasjonsfrukt</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Lulo (Solanum quioense, Quito naranjillas)</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Solbær</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Hvit rips</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Rød rips</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Stikkelsbær</td><td data-text-align="left" data-vertical-align="top">30</td></tr><tr><td data-text-align="left" data-vertical-align="top">Tindved (Hippophaë rhamnoides)</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Slåpeplomme</td><td data-text-align="left" data-vertical-align="top">30</td></tr><tr><td data-text-align="left" data-vertical-align="top">Plomme</td><td data-text-align="left" data-vertical-align="top">30</td></tr><tr><td data-text-align="left" data-vertical-align="top">Sviskeplomme</td><td data-text-align="left" data-vertical-align="top">30</td></tr><tr><td data-text-align="left" data-vertical-align="top">Rognebær</td><td data-text-align="left" data-vertical-align="top">30</td></tr><tr><td data-text-align="left" data-vertical-align="top">Nype</td><td data-text-align="left" data-vertical-align="top">40</td></tr><tr><td data-text-align="left" data-vertical-align="top">Surkirsebær</td><td data-text-align="left" data-vertical-align="top">35</td></tr><tr><td data-text-align="left" data-vertical-align="top">Andre kirsebær</td><td data-text-align="left" data-vertical-align="top">40</td></tr><tr><td data-text-align="left" data-vertical-align="top">Blåbær</td><td data-text-align="left" data-vertical-align="top">40</td></tr><tr><td data-text-align="left" data-vertical-align="top">Hyllebær</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Bringebær</td><td data-text-align="left" data-vertical-align="top">40</td></tr><tr><td data-text-align="left" data-vertical-align="top">Aprikos</td><td data-text-align="left" data-vertical-align="top">40</td></tr><tr><td data-text-align="left" data-vertical-align="top">Jordbær</td><td data-text-align="left" data-vertical-align="top">40</td></tr><tr><td data-text-align="left" data-vertical-align="top">Bjørnebær/morbær</td><td data-text-align="left" data-vertical-align="top">40</td></tr><tr><td data-text-align="left" data-vertical-align="top">Tranebær</td><td data-text-align="left" data-vertical-align="top">30</td></tr><tr><td data-text-align="left" data-vertical-align="top">Kvede</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Sitron og lime</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Andre frukter som tilhører denne kategorien</td><td data-text-align="left" data-vertical-align="top">25</td></tr><tr><td colspan="2" data-text-align="left" data-vertical-align="top"><i>II. Frukter med lavt syreinnhold eller med mye fruktkjøtt eller kraftig aroma, med juice, som ikke kan drikkes i naturlig tilstand</i></td></tr><tr><td data-text-align="left" data-vertical-align="top">Mango</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Banan</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Guava</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Papaya</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Litchi</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Azeroles</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Piggannona (<i>Annona muricata</i>)</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Netannona (<i>Annona reticulata</i>)</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Søtannona</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Granateple</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Kasjueple</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Rødmombin (<i>Spondia purpurea</i>)</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Umbu (<i>Spondias tuberosa aroda</i>)</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">Andre frukter som tilhører denne kategorien</td><td data-text-align="left" data-vertical-align="top">25</td></tr><tr><td colspan="2" data-text-align="left" data-vertical-align="top"><i>III. Frukter med juice som kan drikkes i naturlig tilstand</i></td></tr><tr><td data-text-align="left" data-vertical-align="top">Eple</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Pære</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Fersken</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Sitrusfrukter unntatt sitron og lime</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Ananas</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Tomat</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Andre frukter som tilhører denne kategorien</td><td data-text-align="left" data-vertical-align="top">50</td></tr></tbody></table></article></section><section class="section" data-name="vedleggIV" id="kapittel-4" data-lovdata-URL="SF/forskrift/2013-05-13-509/KAPITTEL_4"><h2>Vedlegg IV. Minimums Brix-verdier for fruktjuice fra konsentrat og fruktpuré fra konsentrat</h2><article class="legalP" id="kapittel-4-ledd-1"><table><thead><tr><th data-text-align="left" data-vertical-align="top"><i>Fruktens alminnelige betegnelse</i></th><th data-text-align="left" data-vertical-align="top"><i>Botanisk betegnelse</i></th><th data-text-align="left" data-vertical-align="top"><i>Minimums Brix-verdi</i></th></tr></thead><tbody><tr><td data-text-align="left" data-vertical-align="top">Eple<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Malus domestica</i> Borkh.</td><td data-text-align="left" data-vertical-align="top">11,2</td></tr><tr><td data-text-align="left" data-vertical-align="top">Aprikos<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="left" data-vertical-align="top"><i>Prunus armeniaca</i> L.</td><td data-text-align="left" data-vertical-align="top">11,2</td></tr><tr><td data-text-align="left" data-vertical-align="top">Banan<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="left" data-vertical-align="top"><i>Musa x paradisiaca</i> L. (unntatt plantan)</td><td data-text-align="left" data-vertical-align="top">21,0</td></tr><tr><td data-text-align="left" data-vertical-align="top">Solbær<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Ribes nigrum</i> L.</td><td data-text-align="left" data-vertical-align="top">11,0</td></tr><tr><td data-text-align="left" data-vertical-align="top">Drue<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Vitis vinifera</i> L. eller hybrider derav<br /><i>Vitis labrusca</i> L. eller hybrider derav</td><td data-text-align="left" data-vertical-align="top">15,9</td></tr><tr><td data-text-align="left" data-vertical-align="top">Grapefrukt<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Citrus x paradisi</i> Macfad.</td><td data-text-align="left" data-vertical-align="top">10,0</td></tr><tr><td data-text-align="left" data-vertical-align="top">Guava<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="left" data-vertical-align="top"><i>Psidium guajava</i> L.</td><td data-text-align="left" data-vertical-align="top">8,5</td></tr><tr><td data-text-align="left" data-vertical-align="top">Sitron<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Citrus limon</i> (L.) Burm.f.</td><td data-text-align="left" data-vertical-align="top">8,0</td></tr><tr><td data-text-align="left" data-vertical-align="top">Mango<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="left" data-vertical-align="top"><i>Mangifera indica</i> L.</td><td data-text-align="left" data-vertical-align="top">13,5</td></tr><tr><td data-text-align="left" data-vertical-align="top">Appelsin<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Citrus sinensis</i> (L.) Osbeck</td><td data-text-align="left" data-vertical-align="top">11,2</td></tr><tr><td data-text-align="left" data-vertical-align="top">Pasjonsfrukt<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Passiflora edulis</i> Sims</td><td data-text-align="left" data-vertical-align="top">12,0</td></tr><tr><td data-text-align="left" data-vertical-align="top">Fersken<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="left" data-vertical-align="top"><i>Prunus persica</i> (L.) Batsch var. persica</td><td data-text-align="left" data-vertical-align="top">10,0</td></tr><tr><td data-text-align="left" data-vertical-align="top">Pære<sup class="footnotereference" data-footnotereferencevalue="**" data-unique-footnote-counter="2">**</sup></td><td data-text-align="left" data-vertical-align="top"><i>Pyrus communis</i> L.</td><td data-text-align="left" data-vertical-align="top">11,9</td></tr><tr><td data-text-align="left" data-vertical-align="top">Ananas<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Ananas comosus</i> (L.) Merr.</td><td data-text-align="left" data-vertical-align="top">12,8</td></tr><tr><td data-text-align="left" data-vertical-align="top">Bringebær<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Rubus idaeus</i> L.</td><td data-text-align="left" data-vertical-align="top">7,0</td></tr><tr><td data-text-align="left" data-vertical-align="top">Surkirsebær<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Prunus cerasus</i> L.</td><td data-text-align="left" data-vertical-align="top">13,5</td></tr><tr><td data-text-align="left" data-vertical-align="top">Jordbær<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Fragaria x ananassa</i> Duch.</td><td data-text-align="left" data-vertical-align="top">7,0</td></tr><tr><td data-text-align="left" data-vertical-align="top">Tomat<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Lycopersicon esculentum</i>, Mill.</td><td data-text-align="left" data-vertical-align="top">5,0</td></tr><tr><td data-text-align="left" data-vertical-align="top">Mandarin<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top"><i>Citrus reticulata</i> Blanco</td><td data-text-align="left" data-vertical-align="top">11,2</td></tr></tbody></table></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> For produkter markert med en asterisk (*), som fremstilles som juice, bestemmes en minste relativ densitet i forhold til vann ved 20/20 °C.</article><article class="footnote" data-name="**" data-unique-footnote-counter="2"><span class="footnoteLabel">**</span> For produkter markert med to asterisker (**), som fremstilles som puré, bestemmes kun en minimums ukorrigert Brix-verdi (uten korreksjon for syre).</article></footer></section></main></body></html>