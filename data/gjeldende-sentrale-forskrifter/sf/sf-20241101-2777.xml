<!DOCTYPE html><html lang="nb"><head><title>Forskrift om ubemannede luftfartøyer (BSL A 7-2)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-11-01-2777</dd><dt class="dokid">DokumentID</dt><dd class="dokid">SF/forskrift/2024-11-01-2777</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2024-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-05-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-26-864">forskrift/2025-05-26-864</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2015-11-30-1404">forskrift/2015-11-30-1404</a></li><li><a href="forskrift/2020-11-25-2460">forskrift/2020-11-25-2460</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§4-1">lov/1993-06-11-101/§4-1</a></li><li><a href="lov/1993-06-11-101/§5-1">lov/1993-06-11-101/§5-1</a></li><li><a href="lov/1993-06-11-101/§5-3">lov/1993-06-11-101/§5-3</a></li><li><a href="lov/1993-06-11-101/§9-1">lov/1993-06-11-101/§9-1</a></li><li><a href="lov/1993-06-11-101/§9-1a">lov/1993-06-11-101/§9-1a</a></li><li><a href="lov/1993-06-11-101/§11-1">lov/1993-06-11-101/§11-1</a></li><li><a href="lov/1993-06-11-101/§11-2">lov/1993-06-11-101/§11-2</a></li><li><a href="lov/1993-06-11-101/§13a-5">lov/1993-06-11-101/§13a-5</a></li><li><a href="lov/1993-06-11-101/§15-1">lov/1993-06-11-101/§15-1</a></li><li><a href="lov/1993-06-11-101/§15-3">lov/1993-06-11-101/§15-3</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="lov/1993-06-11-101/§16-1">lov/1993-06-11-101/§16-1</a></li><li><a href="forskrift/2001-04-06-321">forskrift/2001-04-06-321</a></li><li><a href="forskrift/2024-11-01-2777/§2">forskrift/2024-11-01-2777/§2</a></li></ul></dd><dt class="dateOfPublication">Kunngjort</dt><dd class="dateOfPublication">2024-11-15 14:45</dd><dt class="title">Tittel</dt><dd class="title">Forskrift om ubemannede luftfartøyer (BSL A 7-2)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 1. november 2024 med hjemmel i <a href="lov/1993-06-11-101/§4-1">lov 11. juni 1993 nr. 101 om luftfart (luftfartsloven) § 4-1</a>, <a href="lov/1993-06-11-101/§5-1">§ 5-1</a>, <a href="lov/1993-06-11-101/§5-3">§ 5-3</a>, <a href="lov/1993-06-11-101/§9-1">§ 9-1</a>, <a href="lov/1993-06-11-101/§9-1a">§ 9-1a</a>, <a href="lov/1993-06-11-101/§11-1">§ 11-1</a>, <a href="lov/1993-06-11-101/§11-2">§ 11-2</a>, <a href="lov/1993-06-11-101/§13a-5">§ 13a-5</a>, <a href="lov/1993-06-11-101/§15-1">§ 15-1</a>, <a href="lov/1993-06-11-101/§15-3">§ 15-3</a>, <a href="lov/1993-06-11-101/§15-4">§ 15-4</a> og <a href="lov/1993-06-11-101/§16-1">§ 16-1</a>, jf. <a href="forskrift/2001-04-06-321">delegeringsvedtak 6. april 2001 nr. 321</a> og <a href="forskrift/2024-11-01-2777/§2">forskrift 1. november 2024 nr. 2777 om ubemannede luftfartøyer (BSL A 7-2) § 2</a>. <br /> <strong>EØS-henvisninger:</strong> <a href="avtale/avt-1992-05-02-1-v13">EØS-avtalen vedlegg XIII</a> nr. 66zbb (forordning <a href="eu/32019r0945">(EU) 2019/945</a> som endret ved forordning <a href="eu/32020r1058">(EU) 2020/1058</a> og forordning <a href="eu/32024r1108">2024/1108</a>) og nr. 66zbc (forordning <a href="eu/32019r0947">(EU) 2019/947</a> som endret ved forordning <a href="eu/32020r0639">(EU) 2020/639</a>, forordning <a href="eu/32020r0746">(EU) 2020/746</a>, forordning <a href="eu/32021r1166">(EU) 2021/1166</a>, forordning <a href="eu/32022r0425">(EU) 2022/425</a> og forordning <a href="eu/32024r1110">(EU) 2024/1110</a>). <br /><strong>Endret</strong> ved forskrift  <a href="forskrift/2025-05-26-864">26 mai 2025 nr. 864</a>.</dd><dt class="refid">RefID</dt><dd class="refid">forskrift/2024-11-01-2777</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ubemannede luftfartøyer (BSL A 7-2)</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål og virkeområde</a></li><li><a href="#kapittel-1-paragraf-2">§ 2. Myndighet til å gi forskrifter</a></li><li><a href="#kapittel-1-paragraf-3">§ 3. Overtredelsesgebyr</a></li></ul></li><li><a href="#kapittel-2" data-child-interval="§§ 4 – 9">Kapittel 2. Bestemmelser om bruk av ubemannet luftfartøy i åpen- og i spesifikk kategori</a><ul class="tocSubUl"><li><a href="#kapittel-2-paragraf-1">§ 4. Gjennomføring av bestemmelser etter EØS-avtalen</a></li><li><a href="#kapittel-2-paragraf-2">§ 5. Ansvarlig myndighet</a></li><li><a href="#kapittel-2-paragraf-3">§ 6. Erstatningsansvar og forsikring for skade og tap på tredjeperson</a></li><li><a href="#kapittel-2-paragraf-4">§ 7. Områder hvor det ikke er tillatt å fly</a></li><li><a href="#kapittel-2-paragraf-5">§ 8. Flyging med ubemannet luftfartøy i modellflyorganisasjoner</a></li><li><a href="#kapittel-2-paragraf-6">§ 9. Pålegg om driftsstans</a></li></ul></li><li><a href="#kapittel-3" data-child-interval="§§ 10 – 12">Kapittel 3. Bestemmelser om produktkrav og om markedstilsyn for ubemannede luftfartøysystemer, og om operatører fra tredjeland.</a><ul class="tocSubUl"><li><a href="#kapittel-3-paragraf-1">§ 10. Gjennomføring av bestemmelser etter EØS-avtalen</a></li><li><a href="#kapittel-3-paragraf-2">§ 11. Markedstilsynsmyndighet</a></li><li><a href="#kapittel-3-paragraf-3">§ 12. Meldermyndighet</a></li></ul></li><li><a href="#kapittel-4" data-child-interval="§§ 13 – 15">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 13. Endring i annen forskrift</a></li><li><a href="#kapittel-4-paragraf-2">§ 14. Oppheving av forskrift</a></li><li><a href="#kapittel-4-paragraf-3">§ 15. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-11-01-2777" id="dokument"><h1>Forskrift om ubemannede luftfartøyer (BSL A 7-2)</h1><section class="section" data-name="kap1" id="kapittel-1" data-lovdata-URL="SF/forskrift/2024-11-01-2777/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2024-11-01-2777/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Forskriften gjennomfører EØS-regler for ubemannede luftfartøyer med supplerende nasjonale regler.</article><article class="legalP" id="kapittel-1-paragraf-1-ledd-2">Forskriften gjelder ikke for bruk av ubemannede luftfartøyer i sertifisert kategori eller for sivil statsluftfart med ubemannede luftfartøyer.</article><article class="legalP" id="kapittel-1-paragraf-1-ledd-3">Forskriften gjelder innenfor norsk område, herunder på Svalbard.</article></article><article class="legalArticle" data-lovdata-URL="SF/forskrift/2024-11-01-2777/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Myndighet til å gi forskrifter</span></h3><article class="legalP" id="kapittel-1-paragraf-2-ledd-1">Luftfartstilsynet kan gi forskrifter om endringer av bestemmelsene i forskriftens <a href="forskrift/2024-11-01-2777/kap2">kapittel 2</a> og <a href="forskrift/2024-11-01-2777/kap3">3</a>, herunder forskrifter om gjennomføring av rettsakter vedtatt av EU-kommisjonen som endrer forordning <a href="eu/32019r0945">(EU) 2019/945</a> og forordning <a href="eu/32019r0947">(EU) 2019/947</a>.</article></article><article class="legalArticle" data-lovdata-URL="SF/forskrift/2024-11-01-2777/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Overtredelsesgebyr</span></h3><article class="legalP" id="kapittel-1-paragraf-3-ledd-1">Ved overtredelse av bestemmelser i, eller gjennomført i, <a href="forskrift/2024-11-01-2777/kap2">kapittel 2</a> og <a href="forskrift/2024-11-01-2777/kap3">3</a> kan Luftfartstilsynet ilegge overtredelsesgebyr jf. <a href="lov/1993-06-11-101/§13a-5">luftfartsloven § 13a-5</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-11-01-2777/KAPITTEL_2"><h2>Kapittel 2. Bestemmelser om bruk av ubemannet luftfartøy i åpen- og i spesifikk kategori</h2><article class="legalArticle" data-lovdata-URL="SF/forskrift/2024-11-01-2777/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gjennomføring av bestemmelser etter EØS-avtalen</span></h3><article class="legalP" id="kapittel-2-paragraf-1-ledd-1"><a href="avtale/avt-1992-05-02-1-v13">EØS-avtalens vedlegg XIII</a> nr. 66zbc (forordning <a href="eu/32019r0947">(EU) 2019/947</a>) om regler og prosedyrer for drift av ubemannede luftfartøyer, endret ved:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">forordning <a href="eu/32020r0639">(EU) 2020/639</a> av 12. mai 2020,</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">forordning <a href="eu/32020r0746">(EU) 2020/746</a> av 4. juni 2020, Elektronisk signert</article></article></li><li data-name="c." value="3"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">forordning <a href="eu/32021r1166">(EU) 2021/1166</a> av 15. juli 2021,</article></article></li><li data-name="d." value="4"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">forordning <a href="eu/32022r0425">(EU) 2022/425</a> av 14. mars 2022,</article></article></li><li data-name="e." value="5"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">forordning <a href="eu/32024r1110">(EU) 2024/1110</a>,</article></article></li></ol><p class="leddfortsettelse">gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</p></article><article class="changesToParent">Endret ved forskrift <a href="forskrift/2025-05-26-864">26 mai 2025 nr. 864</a>.</article></article><article class="legalArticle" data-lovdata-URL="SF/forskrift/2024-11-01-2777/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ansvarlig myndighet</span></h3><article class="legalP" id="kapittel-2-paragraf-2-ledd-1">Luftfartstilsynet er ansvarlig myndighet etter forordning <a href="eu/32019r0947">(EU) 2019/947</a>, jf. forordningens artikkel 17 nr. 1.</article></article><article class="legalArticle" data-lovdata-URL="SF/forskrift/2024-11-01-2777/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Erstatningsansvar og forsikring for skade og tap på tredjeperson</span></h3><article class="legalP" id="kapittel-2-paragraf-3-ledd-1">Eieren av et ubemannet luftfartøy er uansett skyld ansvarlig for skade eller tap som oppstår utenfor fartøyet som følge av at fartøyet brukes til luftfart, med mindre det ubemannede luftfartøyet veier mindre enn 250 gram inkludert nyttelast og brukes i åpen kategori, jf. <a href="lov/1993-06-11-101/§11-1">luftfartsloven § 11-1</a>.</article><article class="legalP" id="kapittel-2-paragraf-3-ledd-2">Kravet til at det skal foreligge godkjent forsikring etter <a href="lov/1993-06-11-101/§11-2/ledd/1">luftfartsloven § 11-2 første ledd</a> gjelder ikke ubemannet luftfartøy som veier mindre enn 250 gram inkludert nyttelast og som brukes i åpen kategori. Det samme gjelder statlige virksomheter hvor bruk av ubemannet luftfartøy er dekket av statens selvassuranse.</article><article class="legalP" id="kapittel-2-paragraf-3-ledd-3">Den som flyr ubemannet luftfartøy er ansvarlig for at det foreligger forsikring som dekker erstatningsplikt overfor tredjeperson, jf. <a href="lov/1993-06-11-101/§11-2">luftfartsloven § 11-2</a>.</article></article><article class="legalArticle" data-lovdata-URL="SF/forskrift/2024-11-01-2777/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Områder hvor det ikke er tillatt å fly</span></h3><article class="legalP" id="kapittel-2-paragraf-4-ledd-1">Det er ikke tillatt å fly ubemannet luftfartøy over eller i nærheten av militære områder og fartøyer, ambassader eller fengsler uten etter tillatelse fra stedlig leder.</article><article class="legalP" id="kapittel-2-paragraf-4-ledd-2">Uten tillatelse fra lokal lufttrafikktjenesteenhet er det ikke tillatt å fly ubemannet luftfartøy nærmere enn 5 km fra en lufthavn.</article></article><article class="legalArticle" data-lovdata-URL="SF/forskrift/2024-11-01-2777/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Flyging med ubemannet luftfartøy i modellflyorganisasjoner</span></h3><article class="legalP" id="kapittel-2-paragraf-5-ledd-1">Flyging med ubemannet luftfartøy kan skje i regi av modellflyorganisasjon med godkjent sikkerhetssystem fra Luftfartstilsynet.</article><article class="legalP" id="kapittel-2-paragraf-5-ledd-2">Sikkerhetssystemet skal utarbeides etter en anerkjent standard for kvalitetssystemer og skal minst omfatte:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-ledd-2-punkt-1"><article class="legalP" id="kapittel-2-paragraf-5-ledd-2-punkt-1-ledd-1">plan for opplæring av fjernpiloter,</article></article></li><li data-name="b." value="2"><article class="listArticle" id="kapittel-2-paragraf-5-ledd-2-punkt-2"><article class="legalP" id="kapittel-2-paragraf-5-ledd-2-punkt-2-ledd-1">regler for utstedelse og eventuelt fornyelse av kompetansebevis for fjernpiloter, samt regler om tilbakekall av kompetansebevis ved flyging i strid med forskrifter eller sikkerhetssystemet,</article></article></li><li data-name="c." value="3"><article class="listArticle" id="kapittel-2-paragraf-5-ledd-2-punkt-3"><article class="legalP" id="kapittel-2-paragraf-5-ledd-2-punkt-3-ledd-1">operative prosedyrer og sikkerhetsbestemmelser for de ulike kategorier ubemannet luftfartøy som benyttes,</article></article></li><li data-name="d." value="4"><article class="listArticle" id="kapittel-2-paragraf-5-ledd-2-punkt-4"><article class="legalP" id="kapittel-2-paragraf-5-ledd-2-punkt-4-ledd-1">bestemmelser om konstruksjon og vedlikehold for de ulike kategorier ubemannet luftfartøy som benyttes,</article></article></li><li data-name="e." value="5"><article class="listArticle" id="kapittel-2-paragraf-5-ledd-2-punkt-5"><article class="legalP" id="kapittel-2-paragraf-5-ledd-2-punkt-5-ledd-1">prosedyrer for rapportering og håndtering av avvik fra sikkerhetssystemet, og</article></article></li><li data-name="f." value="6"><article class="listArticle" id="kapittel-2-paragraf-5-ledd-2-punkt-6"><article class="legalP" id="kapittel-2-paragraf-5-ledd-2-punkt-6-ledd-1">et system som sikrer at elementene nevnt i bokstav a til e blir utviklet og etterlevet.</article></article></li></ol></article><article class="legalP" id="kapittel-2-paragraf-5-ledd-3">Luftfartstilsynet kan sette vilkår for godkjenning av sikkerhetssystem, herunder krav til risikovurdering og tidsbegrenset godkjenning. Luftfartstilsynet kan gi pålegg om endringer av sikkerhetssystemet.</article></article><article class="legalArticle" data-lovdata-URL="SF/forskrift/2024-11-01-2777/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Pålegg om driftsstans</span></h3><article class="legalP" id="kapittel-2-paragraf-6-ledd-1">Ved overtredelse av bestemmelser etter denne forskriften kan Luftfartstilsynet pålegge den som flyr ubemannet luftfartøy å stanse eller begrense sine flyginger.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-11-01-2777/KAPITTEL_3"><h2>Kapittel 3. Bestemmelser om produktkrav og om markedstilsyn for ubemannede luftfartøysystemer, og om operatører fra tredjeland.</h2><article class="legalArticle" data-lovdata-URL="SF/forskrift/2024-11-01-2777/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Gjennomføring av bestemmelser etter EØS-avtalen</span></h3><article class="legalP" id="kapittel-3-paragraf-1-ledd-1"><a href="avtale/avt-1992-05-02-1-v13">EØS-avtalens vedlegg XIII</a> nr. 66zbb (forordning <a href="eu/32019r0945">(EU) 2019/945</a>) om ubemannede luftfartøysystemer og om operatører av ubemannede luftfartøysystemer fra tredjeland, endret ved:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">forordning <a href="eu/32020r1058">(EU) 2020/1058</a> av 27. april 2020,</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">forordning <a href="eu/32024r1108">(EU) 2024/1108</a>,</article></article></li></ol><p class="leddfortsettelse">gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</p></article><article class="changesToParent">Endret ved forskrift <a href="forskrift/2025-05-26-864">26 mai 2025 nr. 864</a>.</article></article><article class="legalArticle" data-lovdata-URL="SF/forskrift/2024-11-01-2777/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Markedstilsynsmyndighet</span></h3><article class="legalP" id="kapittel-3-paragraf-2-ledd-1">Luftfartstilsynet er markedstilsynsmyndighet etter forordning <a href="eu/32019r0945">(EU) 2019/945</a>.</article></article><article class="legalArticle" data-lovdata-URL="SF/forskrift/2024-11-01-2777/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Meldermyndighet</span></h3><article class="legalP" id="kapittel-3-paragraf-3-ledd-1">Luftfartstilsynet er meldermyndighet etter forordning <a href="eu/32019r0945">(EU) 2019/945</a>, jf. forordningens artikkel 19 nr. 1.</article></article></section><section class="section" data-name="kap4" id="kapittel-4" data-lovdata-URL="SF/forskrift/2024-11-01-2777/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="SF/forskrift/2024-11-01-2777/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Endring i annen forskrift</span></h3><article class="defaultP">I <a href="forskrift/2015-11-30-1404">forskrift 30. november 2015 nr. 1404 om luftfartøy som ikke har fører om bord mv.</a> gjøres følgende endring: – – –</article></article><article class="legalArticle" data-lovdata-URL="SF/forskrift/2024-11-01-2777/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Oppheving av forskrift</span></h3><article class="legalP" id="kapittel-4-paragraf-2-ledd-1"><a href="forskrift/2020-11-25-2460">Forskrift 25. november 2020 nr. 2460 om luftfart med ubemannet luftfartøy i åpen- og i spesifikk kategori (BSL A 7-2)</a> oppheves.</article></article><article class="legalArticle" data-lovdata-URL="SF/forskrift/2024-11-01-2777/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft 1. november 2024.</article></article></section></main></body></html>