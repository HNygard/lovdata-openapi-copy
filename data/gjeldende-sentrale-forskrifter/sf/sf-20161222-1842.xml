<!DOCTYPE html><html lang="no"><head><title>Forskrift om fastsettelse av tvangsmulkt i medhold av lov om offentlige anskaffelser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-22-1842</dd><dt class="dokid">DokumentID</dt><dd class="dokid">SF/forskrift/2016-12-22-1842</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Konkurransepolitisk avd.</li></ul></dd><dt class="publishedIn">Publisert i</dt><dd class="publishedIn">I 2016 hefte 19</dd><dt class="dateInForce">I kraft fra</dt><dd class="dateInForce">2017-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2016-06-17-73/§17">lov/2016-06-17-73/§17</a></li></ul></dd><dt class="dateOfPublication">Kunngjort</dt><dd class="dateOfPublication">2016-12-29 16:35</dd><dt class="titleShort">Korttittel</dt><dd class="titleShort">Forskrift om fastsettelse av tvangsmulkt i medhold av anskaffelsesloven</dd><dt class="title">Tittel</dt><dd class="title">Forskrift om fastsettelse av tvangsmulkt i medhold av lov om offentlige anskaffelser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 22. desember 2016 med hjemmel i <a href="lov/2016-06-17-73">lov 17. juni 2016 nr. 73</a> om offentlige anskaffelser (anskaffelsesloven) <a href="lov/2016-06-17-73/§17">§ 17</a>. <br /> <strong>Endres</strong> ved forskrift <a href="forskrift/2025-09-17-2010">17 sep 2025 nr. 2010</a> (i kraft 1 jan 2026).</dd><dt class="refid">RefID</dt><dd class="refid">forskrift/2016-12-22-1842</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om fastsettelse av tvangsmulkt i medhold av lov om offentlige anskaffelser</a><ul class="tocSubUl"><li><a href="#paragraf-1">§ 1. Ileggelse av tvangsmulkt</a></li><li><a href="#paragraf-2">§ 2. Forhåndsvarsel</a></li><li><a href="#paragraf-3">§ 3. Utmåling av tvangsmulkt</a></li><li><a href="#paragraf-4">§ 4. Mulktens løpetid</a></li><li><a href="#paragraf-5">§ 5. Forfallstid</a></li><li><a href="#paragraf-6">§ 6. Umulig å etterleve pålegget</a></li><li><a href="#paragraf-7">§ 7. Reduksjon eller frafall av påløpt mulkt</a></li><li><a href="#paragraf-8">§ 8. Innkreving</a></li><li><a href="#paragraf-9">§ 9. Klage</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-12-22-1842" id="dokument"><h1>Forskrift om fastsettelse av tvangsmulkt i medhold av lov om offentlige anskaffelser</h1><article class="legalArticle" data-lovdata-URL="SF/forskrift/2016-12-22-1842/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Ileggelse av tvangsmulkt</span></h2><article class="legalP" id="paragraf-1-ledd-1">For å sikre at pålegg gitt i medhold av <a href="lov/2016-06-17-73/§17">anskaffelsesloven § 17</a> blir oppfylt, kan ansvarlig departement ilegge løpende tvangsmulkt.</article></article><article class="legalArticle" data-lovdata-URL="SF/forskrift/2016-12-22-1842/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forhåndsvarsel</span></h2><article class="legalP" id="paragraf-2-ledd-1">Ved vedtak om tvangsmulkt skal forhåndsvarsel sendes etter reglene i <a href="lov/1967-02-10/§16">forvaltningsloven § 16</a>. Departementet kan gi forhåndsvarselet i vedtaket om pålegg som mulkten knytter seg til eller i forhåndsvarselet til dette.</article></article><article class="legalArticle" data-lovdata-URL="SF/forskrift/2016-12-22-1842/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utmåling av tvangsmulkt</span></h2><article class="legalP" id="paragraf-3-ledd-1">Mulktens størrelse settes til tre ganger rettsgebyret (R) per dag, jf. <a href="lov/1982-12-17-86">lov 17 desember 1982 nr. 86</a> om rettsgebyr <a href="lov/1982-12-17-86/§1">§ 1</a>. Tvangsmulkten kan settes høyere dersom det er særlig påkrevd at pålegget oppfylles innen fristen, men aldri høyere enn ti ganger R per dag.</article></article><article class="legalArticle" data-lovdata-URL="SF/forskrift/2016-12-22-1842/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Mulktens løpetid</span></h2><article class="legalP" id="paragraf-4-ledd-1">Tvangsmulkt begynner å løpe fra utløpet av fristen som er fastsatt i vedtaket om tvangsmulkt. Tvangsmulkten påløper per virkedag frem til pålegget er oppfylt.</article></article><article class="legalArticle" data-lovdata-URL="SF/forskrift/2016-12-22-1842/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forfallstid</span></h2><article class="legalP" id="paragraf-5-ledd-1">Tvangsmulkten forfaller til betaling ved skriftlig påkrav.</article></article><article class="legalArticle" data-lovdata-URL="SF/forskrift/2016-12-22-1842/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Umulig å etterleve pålegget</span></h2><article class="legalP" id="paragraf-6-ledd-1">Tvangsmulkt påløper ikke dersom det blir umulig å etterleve pålegget, og årsaken til dette ikke ligger hos den ansvarlige.</article></article><article class="legalArticle" data-lovdata-URL="SF/forskrift/2016-12-22-1842/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Reduksjon eller frafall av påløpt mulkt</span></h2><article class="legalP" id="paragraf-7-ledd-1">Departementet kan i særlige tilfeller redusere eller frafalle påløpt mulkt.</article><article class="changesToParent"><strong>Oppheves</strong> ved forskrift <a href="forskrift/2025-09-17-2010">17 sep 2025 nr. 2010</a> (i kraft 1 jan 2026).</article></article><article class="legalArticle" data-lovdata-URL="SF/forskrift/2016-12-22-1842/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innkreving</span></h2><article class="legalP" id="paragraf-8-ledd-1">Tvangsmulkten kreves inn av Skatteetaten og tilfaller staten.</article><article class="changesToParent"><strong>Endres</strong> ved forskrift <a href="forskrift/2025-09-17-2010">17 sep 2025 nr. 2010</a> (i kraft 1 jan 2026).</article></article><article class="legalArticle" data-lovdata-URL="SF/forskrift/2016-12-22-1842/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Vedtaket om tvangsmulkt kan påklages til Kongen i statsråd etter reglene i <a href="lov/1967-02-10/§28">forvaltningsloven § 28</a> – <a href="lov/1967-02-10/§36">§ 36</a>.</article><article class="legalP" id="paragraf-9-ledd-2">Blir en klage over vedtaket om pålegg eller vedtaket om tvangsmulkt gitt oppsettende virkning, vil ikke tvangsmulkt forfalle til betaling før klagen er avgjort.</article></article><article class="legalArticle" data-lovdata-URL="SF/forskrift/2016-12-22-1842/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften gjelder fra 1. januar 2017.</article></article></main></body></html>