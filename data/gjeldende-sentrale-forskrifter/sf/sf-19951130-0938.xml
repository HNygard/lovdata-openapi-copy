<!DOCTYPE html><html lang="no"><head><title>Forskrift om AS Vinmonopolets innkjøpsvirksomhet mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-11-30-938</dd><dt class="dokid">DokumentID</dt><dd class="dokid">SF/forskrift/1995-11-30-938</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Folkehelseavd.</li></ul></dd><dt class="publishedIn">Publisert i</dt><dd class="publishedIn">I 1995 1541</dd><dt class="dateInForce">I kraft fra</dt><dd class="dateInForce">1996-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2017-12-19-2289">forskrift/2017-12-19-2289</a> fra 2018-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-12-21-1218">forskrift/1993-12-21-1218</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1989-06-02-27/§3-1">lov/1989-06-02-27/§3-1</a></li></ul></dd><dt class="lastupdated">Rettet</dt><dd class="lastupdated">2006-12-01 (§ 8-1 annet ledd tilbakeført)</dd><dt class="titleShort">Korttittel</dt><dd class="titleShort">Forskrift om Vinmonopolets innkjøp</dd><dt class="title">Tittel</dt><dd class="title">Forskrift om AS Vinmonopolets innkjøpsvirksomhet mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet (nå Helse- og omsorgsdepartementet) 30. november 1995 med hjemmel i <a href="lov/1989-06-02-27">lov av 2. juni 1989 nr. 27</a> om omsetning av alkoholholdig drikk m.v. (alkoholloven) § 3-1 femte ledd med endringer vedtatt i <a href="lov/1995-06-23-42">lov av 23. juni 1995 nr. 42</a>. <br /><strong>Endret</strong> ved <a href="forskrift/2000-09-22-967">forskrifter 22 sept 2000 nr. 967</a>, <a href="forskrift/2006-01-10-62">10 jan 2006 nr. 62</a>, <a href="forskrift/2006-03-24-376">24 mars 2006 nr. 376</a>, <a href="forskrift/2011-12-08-1220">8 des 2011 nr. 1220</a>, <a href="forskrift/2016-06-24-817">24 juni 2016 nr. 817</a>, <a href="forskrift/2017-12-19-2289">19 des 2017 nr. 2289</a>. <br /> <strong>Rettelser:</strong> 01.12.2006 (§ 8-1 annet ledd tilbakeført).</dd><dt class="refid">RefID</dt><dd class="refid">forskrift/1995-11-30-938</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om AS Vinmonopolets innkjøpsvirksomhet mv.</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1-1. Formål</a></li><li><a href="#kapittel-1-paragraf-2">§ 1-2. Definisjoner</a></li><li><a href="#kapittel-1-paragraf-3">§ 1-3. Virkeområde</a></li><li><a href="#kapittel-1-paragraf-4">§ 1-4. Vinmonopolets produktutvalg</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Vinmonopolets basis- og partiutvalg</a><ul class="tocSubUl"><li><a href="#kapittel-2-paragraf-1">§ 2-1. Definisjon</a></li><li><a href="#kapittel-2-paragraf-2">§ 2-2. Retningslinjer</a></li><li><a href="#kapittel-2-paragraf-3">§ 2-3. Markeds- og produktplan</a></li></ul></li><li><a href="#kapittel-3" data-child-interval="§§ 3-1 – 3-5">Kapittel 3. Innkjøpsprosedyrer for basis- og partiutvalg</a><ul class="tocSubUl"><li><a href="#kapittel-3-paragraf-1">§ 3-1. Generelt</a></li><li><a href="#kapittel-3-paragraf-2">§ 3-2. Innkjøp etter innhenting av konkurrerende tilbud</a></li><li><a href="#kapittel-3-paragraf-3">§ 3-3. Innkjøp uten innhenting av konkurrerende tilbud</a></li><li><a href="#kapittel-3-paragraf-4">§ 3-4. Sensorisk prøveinstans</a></li><li><a href="#kapittel-3-paragraf-5">§ 3-5. Tilbudsprotokoll</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Tilleggsutvalg</a><ul class="tocSubUl"><li><a href="#kapittel-4-paragraf-1">§ 4-1. Opprettelse</a></li><li><a href="#kapittel-4-paragraf-2">§ 4-2. Retningslinjer</a></li></ul></li><li><a href="#kapittel-5" data-child-interval="§§ 5-1 – 5-6">Kapittel 5. Testutvalg</a><ul class="tocSubUl"><li><a href="#kapittel-5-paragraf-1">§ 5-1. Opprettelse</a></li><li><a href="#kapittel-5-paragraf-2">§ 5-2. Opptak</a></li><li><a href="#kapittel-5-paragraf-3">§ 5-3. (Opphevet fra 1 juli 2006, jf. forskrift 24 mars 2006 nr. 376.)</a></li><li><a href="#kapittel-5-paragraf-4">§ 5-4. Salg fra testutvalget</a></li><li><a href="#kapittel-5-paragraf-5">§ 5-5. Testperiode</a></li><li><a href="#kapittel-5-paragraf-6">§ 5-6. Pris</a></li></ul></li><li><a href="#kapittel-6" data-child-interval="§§ 6-1 – 6-2">Kapittel 6. Bestillingsutvalg</a><ul class="tocSubUl"><li><a href="#kapittel-6-paragraf-1">§ 6-1. Registrering – vilkår</a></li><li><a href="#kapittel-6-paragraf-2">§ 6-2. Inndeling i produktgrupper</a></li></ul></li><li><a href="#kapittel-7" data-child-interval="§§ 7-1 – 7-2">Kapittel 7. Bestilling av produkter utenfor produktutvalget</a><ul class="tocSubUl"><li><a href="#kapittel-7-paragraf-1">§ 7-1. Omfang</a></li><li><a href="#kapittel-7-paragraf-2">§ 7-2. Bestillingen</a></li></ul></li><li><a href="#kapittel-8" data-child-interval="§§ 7A-1 – 7A-2">Kapittel 7A. Auksjon</a><ul class="tocSubUl"><li><a href="#kapittel-8-paragraf-1">§ 7A-1. Omfang</a></li><li><a href="#kapittel-8-paragraf-2">§ 7A-2. Gebyr</a></li></ul></li><li><a href="#kapittel-9" data-child-interval="§§ 8-1 – 8-2">Kapittel 8. Prisfastsetting og innsyn</a><ul class="tocSubUl"><li><a href="#kapittel-9-paragraf-1">§ 8-1. Prisfastsetting</a></li><li><a href="#kapittel-9-paragraf-2">§ 8-2. Innsyn</a></li></ul></li><li><a href="#kapittel-10" data-child-interval="§ 9-1">Kapittel 9. Leveringsbetingelser</a><ul class="tocSubUl"><li><a href="#kapittel-10-paragraf-1">§ 9-1. Grossistens leveringsplikt</a></li></ul></li><li><a href="#kapittel-11" data-child-interval="§§ 10-1 – 10-3">Kapittel 10. Diverse bestemmelser</a><ul class="tocSubUl"><li><a href="#kapittel-11-paragraf-1">§ 10-1. Tungtveiende alkoholpolitiske grunner</a></li><li><a href="#kapittel-11-paragraf-2">§ 10-2. Habilitet</a></li><li><a href="#kapittel-11-paragraf-3">§ 10-3. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1995-11-30-938" id="dokument"><h1>Forskrift om AS Vinmonopolets innkjøpsvirksomhet mv.</h1><section class="section" data-name="kap1" id="kapittel-1" data-lovdata-URL="SF/forskrift/1995-11-30-938/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="SF/forskrift/1995-11-30-938/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Vinmonopolets innkjøp og salg av alkoholholdig drikk skal innenfor alkoholpolitiske rammevilkår skje på vanlige forretningsmessige betingelser, tilpasses etterspørselen og sikre likebehandling.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">Med grossist menes i denne forskrift person eller selskap som kan drive engrossalg, jf. <a href="lov/1989-06-02-27">lov 2. juni 1989 nr. 27</a> om omsetning av alkoholholdig drikk m.v. <a href="lov/1989-06-02-27/§1-4c">§ 1-4c</a>.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-3-ledd-1">Forskriften gjelder for Vinmonopolets innkjøp, salg og auksjon av alkoholholdig drikk som omfattes av selskapets enerett i henhold til <a href="lov/1989-06-02-27">lov 2. juni 1989 nr. 27</a> om omsetning av alkoholholdig drikk m.v. <a href="lov/1989-06-02-27/§3-1">§ 3-1</a> første og femte ledd.</article><article class="changesToParent">Endret ved <a href="forskrift/2006-03-24-376">forskrifter 24 mars 2006 nr. 376</a> (i kraft 1 juli 2006), <a href="forskrift/2011-12-08-1220">8 des 2011 nr. 1220</a> (i kraft 1 jan 2012), <a href="forskrift/2016-06-24-817">24 juni 2016 nr. 817</a> (i kraft 1 juli 2016).</article></article><article class="legalArticle" data-lovdata-URL="SF/forskrift/1995-11-30-938/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Vinmonopolets produktutvalg</span></h3><article class="legalP" id="kapittel-1-paragraf-4-ledd-1">Vinmonopolets produktutvalg omfatter et basisutvalg, et partiutvalg, et tilleggsutvalg, et testutvalg og et bestillingsutvalg.</article><article class="legalP" id="kapittel-1-paragraf-4-ledd-2">Salg fra basis-, parti-, tilleggs- og bestillingsutvalg skjer for Vinmonopolets regning og risiko. Salg fra testutvalget skjer for grossistens regning og risiko, jf. <a href="forskrift/1995-11-30-938/§5-4">§ 5-4</a> og <a href="forskrift/1995-11-30-938/§5-5">§ 5-5</a>.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article></section><section class="section" data-name="kap2" id="kapittel-2" data-lovdata-URL="SF/forskrift/1995-11-30-938/KAPITTEL_2"><h2>Kapittel 2. Vinmonopolets basis- og partiutvalg</h2><article class="legalArticle" data-lovdata-URL="SF/forskrift/1995-11-30-938/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Definisjon</span></h3><article class="legalP" id="kapittel-2-paragraf-1-ledd-1">Med Vinmonopolets basisutvalg forstås i denne forskrift produkter som følger retningslinjene for gjenkjøp i <a href="forskrift/1995-11-30-938/§2-2">§ 2-2</a>. Med partiutvalg forstås produkter som det kjøpes inn et begrenset parti av.</article></article><article class="legalArticle" data-lovdata-URL="SF/forskrift/1995-11-30-938/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Retningslinjer</span></h3><article class="legalP" id="kapittel-2-paragraf-2-ledd-1">Vinmonopolets basis- og partiutvalg skal være sammensatt ut fra en vurdering av faktisk og forventet etterspørsel. Vareutvalget i de enkelte utsalg skal tilpasses etterspørselen i utsalgenes salgsområder. Andre produkter fra basis- og partiutvalget som utsalget ikke lagerfører, skal kunne leveres etter bestilling.</article><article class="legalP" id="kapittel-2-paragraf-2-ledd-2">Basisutvalget inndeles i produktgrupper. For hver produktgruppe fastsettes et maksimalt antall produkter. Produktgruppene skal bestå av produktene med høyest salgsvolum på landsbasis målt i en nærmere bestemt periode. Dersom et produkt ikke har solgt tilstrekkelig til å opprettholde plassen i produktgruppen, skal videre innkjøp av produktet stanses.</article><article class="legalP" id="kapittel-2-paragraf-2-ledd-3">Produktgruppenes antall, størrelse og målegrunnlag for salgsvolum fastsettes av Vinmonopolet ut fra hensynet til markedstilpasning, effektiv konkurranse og størrelsen av basisutvalget.</article><article class="legalP" id="kapittel-2-paragraf-2-ledd-4">Ett nytt parti av en partivare kan kjøpes inn innen 6 måneder etter første innkjøp.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Markeds- og produktplan</span></h3><article class="legalP" id="kapittel-2-paragraf-3-ledd-1">Vinmonopolet skal utarbeide en årlig markeds- og produktplan som skal redegjøre for hovedtrekkene i sammensetningen av basis- og partiutvalget.</article><article class="legalP" id="kapittel-2-paragraf-3-ledd-2">Markeds- og produktplanen er offentlig.</article></article></section><section class="section" data-name="kap3" id="kapittel-3" data-lovdata-URL="SF/forskrift/1995-11-30-938/KAPITTEL_3"><h2>Kapittel 3. Innkjøpsprosedyrer for basis- og partiutvalg</h2><article class="legalArticle" data-lovdata-URL="SF/forskrift/1995-11-30-938/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelt</span></h3><article class="legalP" id="kapittel-3-paragraf-1-ledd-1">Vinmonopolet skal behandle tilbud om kjøp på like vilkår.</article></article><article class="legalArticle" data-lovdata-URL="SF/forskrift/1995-11-30-938/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Innkjøp etter innhenting av konkurrerende tilbud</span></h3><article class="legalP" id="kapittel-3-paragraf-2-ledd-1">Innkjøp foretas etter innhenting av et så stort antall tilbud at reell konkurranse oppnås, med mindre vilkårene for kjøp etter <a href="forskrift/1995-11-30-938/§3-3">§ 3-3</a> er oppfylt.</article><article class="legalP" id="kapittel-3-paragraf-2-ledd-2">Ved beslutning om hvilket tilbud som er best, skal det foruten på pris, legges særlig vekt på kvalitet og leveringsdyktighet.</article><article class="legalP" id="kapittel-3-paragraf-2-ledd-3">Tilbydere som har fått avslag, skal underrettes skriftlig om dette.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Innkjøp uten innhenting av konkurrerende tilbud</span></h3><article class="legalP" id="kapittel-3-paragraf-3-ledd-1">Innkjøp uten innhenting av konkurrerende tilbud kan benyttes når<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">produktet på grunnlag av oppnådd salg i testutvalget eller bestillingsutvalget kvalifiserer for listeføring i basisutvalget, jf. <a href="forskrift/1995-11-30-938/§5-5">§ 5-5</a> og <a href="forskrift/1995-11-30-938/§6-2">§ 6-2</a>,</article></article></li><li data-name="2." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">produktet bare kan skaffes fra en grossist, eller</article></article></li><li data-name="3." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">innkjøpet på grunn av uforutsette omstendigheter ikke kan utsettes.</article></article></li></ol></article><article class="legalP" id="kapittel-3-paragraf-3-ledd-2">Vinmonopolet kan fastsette en grense for innkjøp av produkter fra bestillingsutvalget dersom det er nødvendig for å opprettholde en rimelig balanse mellom produkter innkjøpt etter første ledd nr. 1 og <a href="forskrift/1995-11-30-938/§3-2">§ 3-2</a>.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Sensorisk prøveinstans</span></h3><article class="legalP" id="kapittel-3-paragraf-4-ledd-1">Vinmonopolet kan bestemme at en sensorisk produktbedømmelse inngår i innkjøpsvurderingen. Denne foretas av Vinmonopolets sensoriske prøveinstans.</article><article class="legalP" id="kapittel-3-paragraf-4-ledd-2">Prøveprosedyrene skal kunne dokumenteres. Det føres prøveprotokoll over resultatene av prøvingene. Prøveprotokollen er offentlig.</article><article class="legalP" id="kapittel-3-paragraf-4-ledd-3">Nærmere regler for den sensoriske prøveinstansen fastsettes av Vinmonopolet.</article></article><article class="legalArticle" data-lovdata-URL="SF/forskrift/1995-11-30-938/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tilbudsprotokoll</span></h3><article class="legalP" id="kapittel-3-paragraf-5-ledd-1">Alle tilbud om innkjøp føres inn i en tilbudsprotokoll. Av tilbudsprotokollen skal fremgå hvilke tilbud som er valgt og begrunnelsen for valget. De tilbudte priser føres ikke inn i protokollen.</article><article class="legalP" id="kapittel-3-paragraf-5-ledd-2">Tilbudsprotokollen er offentlig.</article></article></section><section class="section" data-name="kap4" id="kapittel-4" data-lovdata-URL="SF/forskrift/1995-11-30-938/KAPITTEL_4"><h2>Kapittel 4. Tilleggsutvalg</h2><article class="legalArticle" data-lovdata-URL="SF/forskrift/1995-11-30-938/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Opprettelse</span></h3><article class="legalP" id="kapittel-4-paragraf-1-ledd-1">Hvert utsalg skal ha et lokalt tilleggsutvalg. Utvalget skal ha et rimelig omfang, og sammensetningen skal ta hensyn til lokal etterspørsel. Hvert utsalg skal ha tilgjengelig informasjon om eget tilleggsutvalg.</article><article class="legalP" id="kapittel-4-paragraf-1-ledd-2">Produkter til det lokale tilleggsutvalget kan enten velges fra Vinmonopolets liste for produkter til tilleggsutvalg, jf. <a href="forskrift/1995-11-30-938/§4-2">§ 4-2</a> annet ledd, eller fra bestillingsutvalget, jf. <a href="forskrift/1995-11-30-938/kap6">kapittel 6</a>.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Retningslinjer</span></h3><article class="legalP" id="kapittel-4-paragraf-2-ledd-1">Interesserte grossister må gi skriftlig melding til Vinmonopolet om produkter som ønskes ført i lokale tilleggsutvalg, med angivelse av pris og kvantum som kan leveres.</article><article class="legalP" id="kapittel-4-paragraf-2-ledd-2">Listen over produkter som er meldt forelegges alle Vinmonopolets utsalg. Med listen skal det følge en kort produktomtale fra grossisten.</article><article class="legalP" id="kapittel-4-paragraf-2-ledd-3">Nærmere retningslinjer for tilleggsutvalg fastsettes av Vinmonopolet.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article></section><section class="section" data-name="kap5" id="kapittel-5" data-lovdata-URL="SF/forskrift/1995-11-30-938/KAPITTEL_5"><h2>Kapittel 5. Testutvalg</h2><article class="legalArticle" data-lovdata-URL="SF/forskrift/1995-11-30-938/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Opprettelse</span></h3><article class="legalP" id="kapittel-5-paragraf-1-ledd-1">Vinmonopolet skal ha et testutvalg. Testutvalget har til formål å sikre markedsadgang for produkter som ikke er tatt inn i Vinmonopolets basis- eller partiutvalg.</article></article><article class="legalArticle" data-lovdata-URL="SF/forskrift/1995-11-30-938/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Opptak</span></h3><article class="legalP" id="kapittel-5-paragraf-2-ledd-1">Grossister som retter skriftlig henvendelse til Vinmonopolet om opptak har rett til å få et bestemt antall produkter inn i testutvalget. Vinmonopolet bestemmer antallet produkter per grossist ut fra hensynet til likebehandling og størrelsen på testutvalget.</article><article class="legalP" id="kapittel-5-paragraf-2-ledd-2">Produkter grossisten melder på til opptak i testutvalget må ha vært i bestillingsutvalget i minst 12 måneder før første fastsatte lanseringstidspunkt etter påmelding til testutvalget, og i samme periode<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1">ha fått avslag på tilbud til basis- eller partiutvalget, eller</article></article></li><li data-name="b." value="2"><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1">ikke ha oppfylt spesifikasjonskravene i noen av tilbudsforespørslene til basis- eller partiutvalget.</article></article></li></ol></article><article class="legalP" id="kapittel-5-paragraf-2-ledd-3">Når et produkt er lansert i testutvalget, kan grossisten melde inn et nytt produkt innenfor rammen av den til enhver tid fastsatte kvote per grossist.</article><article class="legalP" id="kapittel-5-paragraf-2-ledd-4">Vinmonopolet kan bestemme at det skal betales et gebyr til dekning av kostnadene forbundet med lansering av produktet i testutvalget. Nærmere regler om gebyrets størrelse og innbetaling fastsettes av Vinmonopolet.</article><article class="changesToParent">Endret ved <a href="forskrift/2006-03-24-376">forskrifter 24 mars 2006 nr. 376</a> (i kraft 1 juli 2006), <a href="forskrift/2017-12-19-2289">19 des 2017 nr. 2289</a> (i kraft 1 jan 2018).</article></article><article class="legalArticle" data-lovdata-URL="SF/forskrift/1995-11-30-938/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">(Opphevet fra 1 juli 2006, jf. <a href="forskrift/2006-03-24-376">forskrift 24 mars 2006 nr. 376</a>.)</span></h3></article><article class="legalArticle" data-lovdata-URL="SF/forskrift/1995-11-30-938/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Salg fra testutvalget</span></h3><article class="legalP" id="kapittel-5-paragraf-4-ledd-1">Produktene fra testutvalget føres for salg i en representativ andel av Vinmonopolets utsalg. Antallet utsalg med testutvalg og deres beliggenhet fastsettes av Vinmonopolet. Grossisten mottar oppgjør periodevis etterhvert som produktene blir solgt. Nærmere vilkår fastsettes av Vinmonopolet.</article></article><article class="legalArticle" data-lovdata-URL="SF/forskrift/1995-11-30-938/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Testperiode</span></h3><article class="legalP" id="kapittel-5-paragraf-5-ledd-1">Testutvalget inndeles i de samme produktgrupper som gjelder for basisutvalget. Oppnådd salgsvolum på landsbasis måles i en nærmere bestemt testperiode, og justeres i forhold til salgsvolumet i utsalg med testutvalg, jf. <a href="forskrift/1995-11-30-938/§5-4">§ 5-4</a>. Målegrunnlag for salgsvolum fastsettes av Vinmonopolet ut fra hensynet til markedstilpasning, effektiv konkurranse og størrelsen av basisutvalget.</article><article class="legalP" id="kapittel-5-paragraf-5-ledd-2">Dersom et produkt i testutvalget oppnår et tilstrekkelig høyt salgsvolum, jf. <a href="forskrift/1995-11-30-938/§2-2">§ 2-2</a> annet ledd, kjøpes produktet inn til Vinmonopolets basisutvalg etter utløpet av testperioden.</article><article class="legalP" id="kapittel-5-paragraf-5-ledd-3">Dersom salget av et produkt i testutvalget blir lavere enn nødvendig for å kvalifisere til innkjøp til basisutvalget, returneres usolgt restlager av produktet til grossisten for hans regning og risiko.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Pris</span></h3><article class="legalP" id="kapittel-5-paragraf-6-ledd-1">Grossistens pris for produktene i testutvalget legges til grunn for Vinmonopolets fastsetting av utsalgsprisen. Prisen fra grossisten skal være fast og kan ikke endres i testperioden. Ved eventuell overføring av produktet til basisutvalget etter testperiodens utløp, skal grossistens pris som gjaldt i testperioden, opprettholdes uendret i 6 måneder.</article></article></section><section class="section" data-name="kap6" id="kapittel-6" data-lovdata-URL="SF/forskrift/1995-11-30-938/KAPITTEL_6"><h2>Kapittel 6. Bestillingsutvalg</h2><article class="legalArticle" data-lovdata-URL="SF/forskrift/1995-11-30-938/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Registrering – vilkår</span></h3><article class="legalP" id="kapittel-6-paragraf-1-ledd-1">Grossistene har rett til å få produkter registrert i en spesiell prisliste for et bestillingsutvalg, som er tilgjengelig i alle utsalg. Grossisten må gi Vinmonopolet skriftlig melding om produktets navn med produktomtale og pris.</article><article class="legalP" id="kapittel-6-paragraf-1-ledd-2">Bestillingsutvalget skal være tilgjengelig på grossistens lager og med samme leveringsvilkår som for produkter i basis- og partiutvalg.</article><article class="legalP" id="kapittel-6-paragraf-1-ledd-3">Vinmonopolet kan kreve at en bestilling av produkter fra dette utvalget forskuddsbetales.</article></article><article class="legalArticle" data-lovdata-URL="SF/forskrift/1995-11-30-938/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Inndeling i produktgrupper</span></h3><article class="legalP" id="kapittel-6-paragraf-2-ledd-1">Bestillingsutvalget inndeles i tilsvarende produktgrupper som gjelder for basisutvalget. Oppnådd salgsvolum på landsbasis måles i en nærmere bestemt periode. Målegrunnlag for salgsvolum fastsettes av Vinmonopolet ut fra hensynet til markedstilpasning, effektiv konkurranse og størrelsen av basisutvalget.</article><article class="legalP" id="kapittel-6-paragraf-2-ledd-2">Dersom et produkt i bestillingsutvalget oppnår et tilstrekkelig høyt salgsvolum, jf. <a href="forskrift/1995-11-30-938/§2-2">§ 2-2</a> annet ledd, kjøpes produktet inn til Vinmonopolets basisutvalg etter utløpet av måleperioden.</article><article class="changesToParent">Tilføyd ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article></section><section class="section" data-name="kap7" id="kapittel-7" data-lovdata-URL="SF/forskrift/1995-11-30-938/KAPITTEL_7"><h2>Kapittel 7. Bestilling av produkter utenfor produktutvalget</h2><article class="legalArticle" data-lovdata-URL="SF/forskrift/1995-11-30-938/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Omfang</span></h3><article class="legalP" id="kapittel-7-paragraf-1-ledd-1">Vinmonopolet er overfor forbrukere forpliktet til å levere på bestilling alle produkter som ikke er representert i produktutvalget, jf. <a href="forskrift/1995-11-30-938/§1-4">§ 1-4</a>, men som kan leveres av en grossist.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Bestillingen</span></h3><article class="legalP" id="kapittel-7-paragraf-2-ledd-1">Bestillingen skal være skriftlig og inneholde produktbetegnelse og grossistens navn og adresse.</article><article class="legalP" id="kapittel-7-paragraf-2-ledd-2">Vinmonopolet kan kreve at bestilling av produkter utenfor produktutvalget forskuddsbetales.</article></article></section><section class="section" data-name="kap7A" id="kapittel-8" data-lovdata-URL="SF/forskrift/1995-11-30-938/KAPITTEL_8"><h2>Kapittel 7A. Auksjon</h2><article class="changesToParent">Kapitlet tilføyd ved <a href="forskrift/2011-12-08-1220">forskrift 8 des 2011 nr. 1220</a> (i kraft 1 jan 2012).</article><article class="legalArticle" data-lovdata-URL="SF/forskrift/1995-11-30-938/§7A-1" data-name="§7A-1" id="kapittel-8-paragraf-1"><h3 class="legalArticleHeader"><span class="legalArticleValue">§ 7A-1</span>. <span class="legalArticleTitle">Omfang</span></h3><article class="legalP" id="kapittel-8-paragraf-1-ledd-1">AS Vinmonopolet kan besørge auksjon av alkoholholdig drikk gruppe 2 og 3 mellom personer uten rett til omsetning av alkoholholdig drikk. Selskapet kan la seg bistå av auksjonshus for å gjennomføre slik auksjon.</article><article class="changesToParent">Tilføyd ved <a href="forskrift/2011-12-08-1220">forskrift 8 des 2011 nr. 1220</a> (i kraft 1 jan 2012).</article></article><article class="legalArticle" data-lovdata-URL="SF/forskrift/1995-11-30-938/§7A-2" data-name="§7A-2" id="kapittel-8-paragraf-2"><h3 class="legalArticleHeader"><span class="legalArticleValue">§ 7A-2</span>. <span class="legalArticleTitle">Gebyr</span></h3><article class="legalP" id="kapittel-8-paragraf-2-ledd-1">AS Vinmonopolet kan kreve gebyr for å besørge auksjon.</article><article class="changesToParent">Tilføyd ved <a href="forskrift/2011-12-08-1220">forskrift 8 des 2011 nr. 1220</a> (i kraft 1 jan 2012).</article></article></section><section class="section" data-name="kap8" id="kapittel-9" data-lovdata-URL="SF/forskrift/1995-11-30-938/KAPITTEL_9"><h2>Kapittel 8. Prisfastsetting og innsyn</h2><article class="legalArticle" data-lovdata-URL="SF/forskrift/1995-11-30-938/§8-1" data-name="§8-1" id="kapittel-9-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Prisfastsetting</span></h3><article class="legalP" id="kapittel-9-paragraf-1-ledd-1">Vinmonopolets salgspris skal beregnes med utgangspunkt i grossistens leveringspris tillagt påslag for inndekning av kostnader og fortjeneste. Priskalkylen må være bygget opp slik at det enkelte produkt i produktutvalget, jf. <a href="forskrift/1995-11-30-938/§1-4">§ 1-4</a>, selges til samme pris over hele landet.</article><article class="legalP" id="kapittel-9-paragraf-1-ledd-2">Vinmonopolets målsetting skal være at utsalgsprisen for halvflasker skal utgjøre halvparten av prisen for standard helflaske av samme produkt. Hvis innkjøpsprisen betinger en høyere utsalgspris, skal prisen for halvflasker maksimalt utgjøre 60% av prisen for standard helflasker av samme produkt.</article><article class="changesToParent">Endret ved <a href="forskrift/2000-09-22-967">forskrifter 22 sept 2000 nr. 967</a> (i kraft 1 jan 2001), <a href="forskrift/2006-03-24-376">24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§8-2" data-name="§8-2" id="kapittel-9-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Innsyn</span></h3><article class="legalP" id="kapittel-9-paragraf-2-ledd-1">Enhver har rett til innsyn i prisfastsettelsen for produkter omsatt gjennom Vinmonopolet.</article></article></section><section class="section" data-name="kap9" id="kapittel-10" data-lovdata-URL="SF/forskrift/1995-11-30-938/KAPITTEL_10"><h2>Kapittel 9. Leveringsbetingelser</h2><article class="legalArticle" data-lovdata-URL="SF/forskrift/1995-11-30-938/§9-1" data-name="§9-1" id="kapittel-10-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Grossistens leveringsplikt</span></h3><article class="legalP" id="kapittel-10-paragraf-1-ledd-1">Vinmonopolet kan kreve at grossisten skal levere produktet til samtlige utsalg i landet og til samme pris.</article></article></section><section class="section" data-name="kap10" id="kapittel-11" data-lovdata-URL="SF/forskrift/1995-11-30-938/KAPITTEL_11"><h2>Kapittel 10. Diverse bestemmelser</h2><article class="legalArticle" data-lovdata-URL="SF/forskrift/1995-11-30-938/§10-1" data-name="§10-1" id="kapittel-11-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Tungtveiende alkoholpolitiske grunner</span></h3><article class="legalP" id="kapittel-11-paragraf-1-ledd-1">Vinmonopolet kan vedta å unnlate å ta inn et produkt i produktutvalget, jf. <a href="forskrift/1995-11-30-938/§1-4">§ 1-4</a>, eller unnlate å kjøpe inn et produkt dersom tungtveiende alkoholpolitiske grunner tilsier det, jf. <a href="forskrift/1995-11-30-938/§1-1">§ 1-1</a>.</article><article class="changesToParent">Endret ved <a href="forskrift/2006-03-24-376">forskrift 24 mars 2006 nr. 376</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1995-11-30-938/§10-2" data-name="§10-2" id="kapittel-11-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Habilitet</span></h3><article class="legalP" id="kapittel-11-paragraf-2-ledd-1">Ved behandling av innkjøpssaker gjelder reglene om habilitet i lov 10. februar 1967 om behandlingsmåten i forvaltningssaker <a href="lov/1967-02-10/kap2">kap. II</a> tilsvarende.</article></article><article class="legalArticle" data-lovdata-URL="SF/forskrift/1995-11-30-938/§10-3" data-name="§10-3" id="kapittel-11-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Ikrafttredelse</span></h3><article class="legalP" id="kapittel-11-paragraf-3-ledd-1">Denne forskrift trer i kraft fra 1. januar 1996.</article><article class="legalP" id="kapittel-11-paragraf-3-ledd-2">Fra samme tidspunkt oppheves <a href="forskrift/1993-12-21-1218">forskrift av 21. desember 1993 nr. 1218</a> om Vinmonopolets innkjøp og produktutvalg av brennevin, vin og sterkøl gitt med hjemmel i <a href="lov/1989-06-02-27/§2-3">alkoholloven av 2. juni 1989 nr. 27 § 2-3</a>.</article></article></section></main></body></html>