<!DOCTYPE html><html lang="no"><head><title>Forskrift om helsekrav for operativt personell på jernbane og signaler på tog</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-12-721</dd><dt class="dokid">DokumentID</dt><dd class="dokid">SF/forskrift/2019-06-12-721</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Statens jernbanetilsyn</li></ul></dd><dt class="dateInForce">I kraft fra</dt><dd class="dateInForce">2019-06-16</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-06-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-09-08-2714">forskrift/2021-09-08-2714</a> fra 2022-06-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2008-02-29-240">forskrift/2008-02-29-240</a></li><li><a href="forskrift/2012-01-12-63">forskrift/2012-01-12-63</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-100/§3d">lov/1993-06-11-100/§3d</a></li><li><a href="lov/1993-06-11-100/§4">lov/1993-06-11-100/§4</a></li><li><a href="lov/1993-06-11-100/§6">lov/1993-06-11-100/§6</a></li><li><a href="forskrift/2021-09-03-2675/§5">forskrift/2021-09-03-2675/§5</a></li></ul></dd><dt class="dateOfPublication">Kunngjort</dt><dd class="dateOfPublication">2019-06-13 15:45</dd><dt class="lastupdated">Rettet</dt><dd class="lastupdated">2023-01-11 (hjemmel oppdatert)</dd><dt class="title">Tittel</dt><dd class="title">Forskrift om helsekrav for operativt personell på jernbane og signaler på tog</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 12. juni 2019 med hjemmel i <a href="lov/1993-06-11-100">lov 11. juni 1993 nr. 100</a> om anlegg og drift av jernbane, herunder sporvei, tunnelbane og forstadsbane m.m. (jernbaneloven) <a href="lov/1993-06-11-100/§3d">§ 3d</a>, <a href="lov/1993-06-11-100/§4">§ 4</a> og <a href="lov/1993-06-11-100/§6">§ 6</a>, jf. <a href="forskrift/2016-12-20-1747">forskrift 20. desember 2016 nr. 1747</a> om lisens, sikkerhetssertifikat, sikkerhetsgodkjenning og andre forhold relatert til sikkerheten på jernbanen (lisensforskriften) <a href="forskrift/2016-12-20-1747/§3">§ 3</a>. <br /> <strong>Tilføyd hjemmel:</strong> <a href="forskrift/2021-09-03-2675/§5">Forskrift 3. september 2021 nr. 2675 om sikkerhet og tekniske forhold ved jernbanen § 5</a>. <br /><strong>Endret</strong> ved forskrift <a href="forskrift/2021-09-08-2714">8 sep 2021 nr. 2714</a> (i kraft 1 juni 2022 jf. meddelelse <a href="forskrift/2022-05-06-770">6 mai 2022 nr. 770</a>). <br /> <strong>Rettet</strong> 11.01.2023 (hjemmel oppdatert).</dd><dt class="refid">RefID</dt><dd class="refid">forskrift/2019-06-12-721</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om helsekrav for operativt personell på jernbane og signaler på tog</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li><li><a href="#kapittel-1-paragraf-2">§ 1-2. Definisjoner</a></li></ul></li><li><a href="#kapittel-2" data-child-interval="§§ 2-1 – 2-11">Kapittel 2. Krav til helse</a><ul class="tocSubUl"><li><a href="#kapittel-2-paragraf-1">§ 2-1. Arbeidsoppgaver av betydning for trafikksikkerheten</a></li><li><a href="#kapittel-2-paragraf-2">§ 2-2. Helseundersøkelse</a></li><li><a href="#kapittel-2-paragraf-3">§ 2-3. Første gangs helseundersøkelse</a></li><li><a href="#kapittel-2-paragraf-4">§ 2-4. Periodiske undersøkelser</a></li><li><a href="#kapittel-2-paragraf-5">§ 2-5. Minstekrav til den periodiske helseundersøkelsen</a></li><li><a href="#kapittel-2-paragraf-6">§ 2-6. Supplerende helseundersøkelser og/eller psykologiske vurderinger</a></li><li><a href="#kapittel-2-paragraf-7">§ 2-7. Allmenne krav</a></li><li><a href="#kapittel-2-paragraf-8">§ 2-8. Synskrav</a></li><li><a href="#kapittel-2-paragraf-9">§ 2-9. Hørselskrav</a></li><li><a href="#kapittel-2-paragraf-10">§ 2-10. Rusmidler mv.</a></li><li><a href="#kapittel-2-paragraf-11">§ 2-11. Overgangsordninger</a></li></ul></li><li><a href="#kapittel-3" data-child-interval="§ 3-1">Kapittel 3. (Opphevet)</a><ul class="tocSubUl"><li><a href="#kapittel-3-paragraf-1">§ 3-1. (Opphevet)</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Avsluttende bestemmelser</a><ul class="tocSubUl"><li><a href="#kapittel-4-paragraf-1">§ 4-1. Unntak</a></li><li><a href="#kapittel-4-paragraf-2">§ 4-2. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2019-06-12-721" id="dokument"><h1>Forskrift om helsekrav for operativt personell på jernbane og signaler på tog</h1><section class="section" data-name="kap1" id="kapittel-1" data-lovdata-URL="SF/forskrift/2019-06-12-721/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2019-06-12-721/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">1. Forskriften gjelder for jernbanevirksomheter på jernbanenettet.</article><article class="numberedLegalP" data-numerator="2" id="kapittel-1-paragraf-1-nummer-2">2. Forskriften <a href="forskrift/2019-06-12-721/kap2">kapittel 2</a> gjelder operativt personell som utfører arbeidsoppgaver av betydning for trafikksikkerheten, for eksempel skiftepersonell, trafikkstyrer, sikkerhetsvakt mv. Dette gjelder likevel ikke ombordpersonell eller førere som har førerbevis etter <a href="forskrift/2009-11-27-1414">forskrift 27. november 2009 nr. 1414</a> om sertifisering av førere av trekkraftkjøretøy på det nasjonale jernbanenettet.</article><article class="numberedLegalP" data-numerator="3" id="kapittel-1-paragraf-1-nummer-3">3. Forskriften <a href="forskrift/2019-06-12-721/kap3">kapittel 3</a> gjelder for godstog som kun trafikkerer jernbanenettet og ikke passerer en landegrense.</article></article><article class="legalArticle" data-lovdata-URL="SF/forskrift/2019-06-12-721/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I forskriften her menes med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>jernbaneinfrastruktur:</i> trasé, over- og underbygning, banestrømforsyning, kontaktledningsanlegg, signalanlegg og telekommunikasjonsanlegg,</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>trafikkstyring:</i> togledelse og andre funksjoner som koordinerer og bidrar til å ivareta sikkerheten for kjøring av tog og skifting,</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>jernbanevirksomhet:</i> virksomhet som driver gods- og persontransport, jernbaneinfrastruktur og/eller trafikkstyring.</article></article></li></ol></article></article></section><section class="section" data-name="kap2" id="kapittel-2" data-lovdata-URL="SF/forskrift/2019-06-12-721/KAPITTEL_2"><h2>Kapittel 2. Krav til helse</h2><article class="legalArticle" data-lovdata-URL="SF/forskrift/2019-06-12-721/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Arbeidsoppgaver av betydning for trafikksikkerheten</span></h3><article class="numberedLegalP" data-numerator="1" id="kapittel-2-paragraf-1-nummer-1">1. Bestemmelsene i dette kapitlet omfatter operativt personell som utfører arbeidsoppgaver av betydning for trafikksikkerheten jf. <a href="forskrift/2019-06-12-721/§1-1">§ 1-1</a> nr. 3. Slikt personell må ha gjennomført helseundersøkelse og oppfylle kravene til helse i dette kapitlet.</article><article class="numberedLegalP" data-numerator="2" id="kapittel-2-paragraf-1-nummer-2">2. Personell som nevnt i første ledd skal informere jernbanevirksomheten om sin egen helsetilstand dersom vedkommende er kjent med eller mistenker at helsetilstanden er endret slik at kravene ikke lenger er oppfylt.</article><article class="numberedLegalP" data-numerator="3" id="kapittel-2-paragraf-1-nummer-3">3. Dersom det er tvil om arbeidsoppgavene fortsatt kan utføres uten fare for trafikksikkerheten vises det til <a href="forskrift/2019-06-12-721/§2-6">§ 2-6</a>.</article></article><article class="legalArticle" data-lovdata-URL="SF/forskrift/2019-06-12-721/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Helseundersøkelse</span></h3><article class="legalP" id="kapittel-2-paragraf-2-ledd-1">Den som skal utføre eller opplæres til å utføre arbeidsoppgaver som nevnt i <a href="forskrift/2019-06-12-721/§1-1">§ 1-1</a> nr. 2 skal gjennomgå en helseundersøkelse. Helseundersøkelsen skal utføres av en lege.</article></article><article class="legalArticle" data-lovdata-URL="SF/forskrift/2019-06-12-721/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Første gangs helseundersøkelse</span></h3><article class="numberedLegalP" data-numerator="1" id="kapittel-2-paragraf-3-nummer-1">1. Den som skal utføre eller opplæres til å utføre arbeidsoppgaver som nevnt i <a href="forskrift/2019-06-12-721/§1-1">§ 1-1</a> nr. 2 skal gjennomgå en helseundersøkelse som minst skal omfatte:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">en generell undersøkelse,</article></article></li><li data-name="b." value="2"><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">undersøkelser av sansefunksjoner (syn, hørsel, fargesans),</article></article></li><li data-name="c." value="3"><article class="listArticle" id="kapittel-2-paragraf-3-nummer-1-punkt-3"><article class="legalP" id="kapittel-2-paragraf-3-nummer-1-punkt-3-ledd-1">en analyse av urin- eller blodprøve for eventuelt å avdekke diabetes og eventuelle andre forhold som måtte følge av den kliniske undersøkelsen, herunder bruk av narkotiske stoffer.</article></article></li></ol></article><article class="numberedLegalP" data-numerator="2" id="kapittel-2-paragraf-3-nummer-2">2. Det skal også gjennomføres en psykologisk undersøkelse som skal omfatte:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">kognitive egenskaper,</article></article></li><li data-name="b." value="2"><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">psykomotoriske egenskaper,</article></article></li><li data-name="c." value="3"><article class="listArticle" id="kapittel-2-paragraf-3-nummer-2-punkt-3"><article class="legalP" id="kapittel-2-paragraf-3-nummer-2-punkt-3-ledd-1">atferdsmessige og personlige egenskaper.</article></article></li></ol></article></article><article class="legalArticle" data-lovdata-URL="SF/forskrift/2019-06-12-721/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Periodiske undersøkelser</span></h3><article class="numberedLegalP" data-numerator="1" id="kapittel-2-paragraf-4-nummer-1">1. Det skal gjennomføres minst en helseundersøkelse:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">hvert femte år for personale opp til 40 år,</article></article></li><li data-name="b." value="2"><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">hvert tredje år for personale mellom 41 og 62 år,</article></article></li><li data-name="c." value="3"><article class="listArticle" id="kapittel-2-paragraf-4-nummer-1-punkt-3"><article class="legalP" id="kapittel-2-paragraf-4-nummer-1-punkt-3-ledd-1">hvert år for personale over 62 år.</article></article></li></ol></article><article class="numberedLegalP" data-numerator="2" id="kapittel-2-paragraf-4-nummer-2">2. Legen skal gjennomføre hyppigere helseundersøkelser dersom helsetilstanden til den ansatte krever det.</article></article><article class="legalArticle" data-lovdata-URL="SF/forskrift/2019-06-12-721/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Minstekrav til den periodiske helseundersøkelsen</span></h3><article class="legalP" id="kapittel-2-paragraf-5-ledd-1">Periodisk helseundersøkelse skal minst inneholde:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">en generell undersøkelse,</article></article></li><li data-name="b." value="2"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">undersøkelser av sansefunksjoner (syn, hørsel og fargesans),</article></article></li><li data-name="c." value="3"><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">en analyse av urin- eller blodprøve for eventuelt å avdekke diabetes og eventuelle andre forhold som måtte følge av den kliniske undersøkelsen, herunder bruk av narkotiske stoffer.</article></article></li></ol></article></article><article class="legalArticle" data-lovdata-URL="SF/forskrift/2019-06-12-721/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Supplerende helseundersøkelser og/eller psykologiske vurderinger</span></h3><article class="numberedLegalP" data-numerator="1" id="kapittel-2-paragraf-6-nummer-1">1. I tillegg til den regelmessige helseundersøkelsen skal det gjennomføres en særskilt supplerende helseundersøkelse og/eller psykologisk vurdering dersom det foreligger grunn til å tvile på den ansattes fysiske eller psykiske skikkethet, eller dersom det foreligger rimelig grunn til å mistenke misbruk av legemidler, bruk av narkotiske stoffer eller alkohol over de tillatte grensene. Det vil særlig være tilfelle etter en hendelse eller en ulykke.</article><article class="numberedLegalP" data-numerator="2" id="kapittel-2-paragraf-6-nummer-2">2. Jernbanevirksomheten skal ha systemer for å sikre at slike supplerende undersøkelser og vurderinger blir gjennomført.</article></article><article class="legalArticle" data-lovdata-URL="SF/forskrift/2019-06-12-721/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Allmenne krav</span></h3><article class="numberedLegalP" data-numerator="1" id="kapittel-2-paragraf-7-nummer-1">1. Det skal foreligge fysisk og psykisk skikkethet til å utføre arbeidsoppgavene på en slik måte at det ikke innebærer en fare for trafikksikkerheten.</article><article class="numberedLegalP" data-numerator="2" id="kapittel-2-paragraf-7-nummer-2">2. Det skal ikke foreligge sykdom, helseplager eller andre forhold som kan føre til:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-7-nummer-2-punkt-1"><article class="legalP" id="kapittel-2-paragraf-7-nummer-2-punkt-1-ledd-1">plutselig bevisstløshet,</article></article></li><li data-name="b." value="2"><article class="listArticle" id="kapittel-2-paragraf-7-nummer-2-punkt-2"><article class="legalP" id="kapittel-2-paragraf-7-nummer-2-punkt-2-ledd-1">nedsatt oppmerksomhet eller konsentrasjon,</article></article></li><li data-name="c." value="3"><article class="listArticle" id="kapittel-2-paragraf-7-nummer-2-punkt-3"><article class="legalP" id="kapittel-2-paragraf-7-nummer-2-punkt-3-ledd-1">plutselig arbeidsudyktighet,</article></article></li><li data-name="d." value="4"><article class="listArticle" id="kapittel-2-paragraf-7-nummer-2-punkt-4"><article class="legalP" id="kapittel-2-paragraf-7-nummer-2-punkt-4-ledd-1">nedsatt balanse- eller koordineringsevne,</article></article></li><li data-name="e." value="5"><article class="listArticle" id="kapittel-2-paragraf-7-nummer-2-punkt-5"><article class="legalP" id="kapittel-2-paragraf-7-nummer-2-punkt-5-ledd-1">betydelig begrenset bevegelsesevne.</article></article></li></ol></article></article><article class="legalArticle" data-lovdata-URL="SF/forskrift/2019-06-12-721/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Synskrav</span></h3><article class="numberedLegalP" data-numerator="1" id="kapittel-2-paragraf-8-nummer-1">1. Synsfunksjonen skal være så god at trafikksikkerhetsmessig informasjon kan oppfattes uten vanskelighet.</article><article class="numberedLegalP" data-numerator="2" id="kapittel-2-paragraf-8-nummer-2">2. Følgende krav gjelder:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-8-nummer-2-punkt-1"><article class="legalP" id="kapittel-2-paragraf-8-nummer-2-punkt-1-ledd-1">synsstyrke på avstand med eller uten korreksjon: 0,8 (høyre øye + venstre øye – målt hver for seg), minst 0,3 for det svakeste øyet,</article></article></li><li data-name="b." value="2"><article class="listArticle" id="kapittel-2-paragraf-8-nummer-2-punkt-2"><article class="legalP" id="kapittel-2-paragraf-8-nummer-2-punkt-2-ledd-1">største tillatte korreksjon: langsynthet +5/nærsynthet -8,</article></article></li><li data-name="c." value="3"><article class="listArticle" id="kapittel-2-paragraf-8-nummer-2-punkt-3"><article class="legalP" id="kapittel-2-paragraf-8-nummer-2-punkt-3-ledd-1">syn på kort og mellomlang avstand: tilstrekkelig med eller uten korreksjon,</article></article></li><li data-name="d." value="4"><article class="listArticle" id="kapittel-2-paragraf-8-nummer-2-punkt-4"><article class="legalP" id="kapittel-2-paragraf-8-nummer-2-punkt-4-ledd-1">kontaktlinser er tillatt,</article></article></li><li data-name="e." value="5"><article class="listArticle" id="kapittel-2-paragraf-8-nummer-2-punkt-5"><article class="legalP" id="kapittel-2-paragraf-8-nummer-2-punkt-5-ledd-1">normalt fargesyn: påvist gjennom bruk av en godkjent prøve, som f.eks. Ishihara, supplert ved en annen godkjent prøve dersom det er nødvendig,</article></article></li><li data-name="f." value="6"><article class="listArticle" id="kapittel-2-paragraf-8-nummer-2-punkt-6"><article class="legalP" id="kapittel-2-paragraf-8-nummer-2-punkt-6-ledd-1">synsfelt: normalt (ikke noe avvik som påvirker den oppgaven som skal utføres),</article></article></li><li data-name="g." value="7"><article class="listArticle" id="kapittel-2-paragraf-8-nummer-2-punkt-7"><article class="legalP" id="kapittel-2-paragraf-8-nummer-2-punkt-7-ledd-1">syn på begge øyne: effektivt,</article></article></li><li data-name="h." value="8"><article class="listArticle" id="kapittel-2-paragraf-8-nummer-2-punkt-8"><article class="legalP" id="kapittel-2-paragraf-8-nummer-2-punkt-8-ledd-1">binokulært syn: effektivt,</article></article></li><li data-name="i." value="9"><article class="listArticle" id="kapittel-2-paragraf-8-nummer-2-punkt-9"><article class="legalP" id="kapittel-2-paragraf-8-nummer-2-punkt-9-ledd-1">kontrastfølsomhet: god,</article></article></li><li data-name="j." value="10"><article class="listArticle" id="kapittel-2-paragraf-8-nummer-2-punkt-10"><article class="legalP" id="kapittel-2-paragraf-8-nummer-2-punkt-10-ledd-1">ingen progressiv øyensykdom,</article></article></li><li data-name="k." value="11"><article class="listArticle" id="kapittel-2-paragraf-8-nummer-2-punkt-11"><article class="legalP" id="kapittel-2-paragraf-8-nummer-2-punkt-11-ledd-1">øyeimplantater, keratotomi og keratektomi er bare tillatt dersom de kontrolleres årlig eller med en hyppighet som legen fastsetter.</article></article></li></ol></article><article class="numberedLegalP" data-numerator="3" id="kapittel-2-paragraf-8-nummer-3">3. Legen kan i særlige tilfeller tillate verdier som ligger utenfor ovennevnte krav etter å ha innhentet uttalelse fra en øyelege.</article></article><article class="legalArticle" data-lovdata-URL="SF/forskrift/2019-06-12-721/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Hørselskrav</span></h3><article class="numberedLegalP" data-numerator="1" id="kapittel-2-paragraf-9-nummer-1">1. Hørselsfunksjonen skal være så god at trafikksikkerhetsmessig informasjon kan oppfattes uten vanskelighet.</article><article class="numberedLegalP" data-numerator="2" id="kapittel-2-paragraf-9-nummer-2">2. Tilfredsstillende hørsel som bekreftes av et toneaudiogram, det vil si tilstrekkelig god hørsel til å kunne føre en telefonsamtale og høre varsellyder og radiomeldinger.</article><article class="numberedLegalP" data-numerator="3" id="kapittel-2-paragraf-9-nummer-3">3. Bruk av høreapparat er tillatt.</article></article><article class="legalArticle" data-lovdata-URL="SF/forskrift/2019-06-12-721/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Rusmidler mv.</span></h3><article class="numberedLegalP" data-numerator="1" id="kapittel-2-paragraf-10-nummer-1">1. Det skal ikke foreligge misbruk av legemidler, bruk av narkotika eller avhengighet av eller misbruk av alkohol.</article><article class="numberedLegalP" data-numerator="2" id="kapittel-2-paragraf-10-nummer-2">2. Legemidler som kan påvirke reaksjonsevne, konsentrasjonsevne eller vurderingsevne kan bare benyttes etter særskilt vurdering og anvisning av lege.</article></article><article class="legalArticle" data-lovdata-URL="SF/forskrift/2019-06-12-721/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Overgangsordninger</span></h3><article class="numberedLegalP" data-numerator="1" id="kapittel-2-paragraf-11-nummer-1">1. For personell som omfattes av dette kapitlet og som ved ikrafttredelse oppfyller krav til helse etter <a href="forskrift/2002-12-18-1678">forskrift 18. desember 2002 nr. 1678</a> om krav til helse for personell med arbeidsoppgaver av betydning for trafikksikkerheten ved jernbane, herunder sporvei, tunnelbane og forstadsbane m.m. (helsekravforskriften), gjelder denne forskriftens krav fra og med neste periodiske helseundersøkelse, men senest fra 1. januar 2022.</article><article class="numberedLegalP" data-numerator="2" id="kapittel-2-paragraf-11-nummer-2">2. Unntak fra krav til helse gitt i medhold av <a href="forskrift/2002-12-18-1678">forskrift 18. desember 2002 nr. 1678</a> om krav til helse for personell med arbeidsoppgaver av betydning for trafikksikkerheten ved jernbane, herunder sporvei, tunnelbane og forstadsbane m.m. (helsekravforskriften) før ikrafttredelse av denne forskriften, gjelder til de utløper, men ikke utover 1. januar 2022.</article></article></section><section class="section" data-name="kap3" id="kapittel-3" data-lovdata-URL="SF/forskrift/2019-06-12-721/KAPITTEL_3"><h2>Kapittel 3. (Opphevet)</h2><article class="changesToParent">Kapitlet opphevet ved forskrift <a href="forskrift/2021-09-08-2714">8 sep 2021 nr. 2714</a> (i kraft 1 juni 2022 jf. meddelelse <a href="forskrift/2022-05-06-770">6 mai 2022 nr. 770</a>).</article><article class="legalArticle" data-lovdata-URL="SF/forskrift/2019-06-12-721/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">(Opphevet)</span></h3><article class="changesToParent">Opphevet ved forskrift <a href="forskrift/2021-09-08-2714">8 sep 2021 nr. 2714</a> (i kraft 1 juni 2022 jf. meddelelse <a href="forskrift/2022-05-06-770">6 mai 2022 nr. 770</a>).</article></article></section><section class="section" data-name="kap4" id="kapittel-4" data-lovdata-URL="SF/forskrift/2019-06-12-721/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="SF/forskrift/2019-06-12-721/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Unntak</span></h3><article class="legalP" id="kapittel-4-paragraf-1-ledd-1">Statens jernbanetilsyn kan i det enkelte tilfellet gjøre unntak fra denne forskriften dersom særlige forhold tilsier det.</article></article><article class="legalArticle" data-lovdata-URL="SF/forskrift/2019-06-12-721/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-4-paragraf-2-nummer-1">1. Forskriften trer i kraft 16. juni 2019.</article><article class="numberedLegalP" data-numerator="2" id="kapittel-4-paragraf-2-nummer-2">2. Fra samme tidspunkt oppheves <a href="forskrift/2008-02-29-240">forskrift 29. februar 2008 nr. 240</a> om togframføring på det nasjonale jernbanenettet (togframføringsforskriften) og <a href="forskrift/2012-01-12-63">forskrift 12. januar 2012 nr. 63</a> om togframføring på ERTMS-strekninger (ERTMS-togframføringsforskriften).</article></article></section></main></body></html>