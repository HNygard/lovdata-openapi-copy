<!DOCTYPE html><html lang="no"><head><title>Forskrift om parkeringstillatelse for forflytningshemmede</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-03-18-264</dd><dt class="dokid">DokumentID</dt><dd class="dokid">SF/forskrift/2016-03-18-264</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg- og trafikksikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 4</dd><dt class="dateInForce">I kraft fra</dt><dd class="dateInForce">2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-12-13</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-12-13-1557">forskrift/2016-12-13-1557</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1994-03-15-222">forskrift/1994-03-15-222</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§8">lov/1965-06-18-4/§8</a></li><li><a href="forskrift/1967-03-17-3462">forskrift/1967-03-17-3462</a></li></ul></dd><dt class="dateOfPublication">Kunngjort</dt><dd class="dateOfPublication">2016-03-18 15:50</dd><dt class="titleShort">Korttittel</dt><dd class="titleShort">Forskrift om parkering for forflytningshemmede</dd><dt class="title">Tittel</dt><dd class="title">Forskrift om parkeringstillatelse for forflytningshemmede</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 18. mars 2016 med hjemmel i <a href="lov/1965-06-18-4">lov 18. juni 1965 nr. 4</a> om vegtrafikk (vegtrafikkloven) <a href="lov/1965-06-18-4/§8">§ 8</a> første ledd bokstav f og l og annet ledd, jf. <a href="forskrift/1967-03-17-3462">delegeringsvedtak 17. mars 1967 nr. 3462</a>. <br /><strong>Endret</strong> ved <a href="forskrift/2016-12-13-1557">forskrift 13 des 2016 nr. 1557</a>.</dd><dt class="refid">RefID</dt><dd class="refid">forskrift/2016-03-18-264</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om parkeringstillatelse for forflytningshemmede</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Vilkår for parkering</a></li><li><a href="#paragraf-3">§ 3. Vilkår for parkeringstillatelse</a></li><li><a href="#paragraf-4">§ 4. Parkeringsbevis</a></li><li><a href="#paragraf-5">§ 5. Parkeringstillatelse til spesialinnredet motorvogn som disponeres av institusjon og som nyttes til transport av forflytningshemmede</a></li><li><a href="#paragraf-6">§ 6. Register over tillatelser</a></li><li><a href="#paragraf-7">§ 7. Utlending i Norge og kjøring i utlandet</a></li><li><a href="#paragraf-8">§ 8. Tilbakekall</a></li><li><a href="#paragraf-9">§ 9. Overgangsbestemmelser</a></li><li><a href="#paragraf-10">§ 10. Dispensasjoner fra parkeringsforbud</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-03-18-264" id="dokument"><h1>Forskrift om parkeringstillatelse for forflytningshemmede</h1><article class="legalArticle" data-lovdata-URL="SF/forskrift/2016-03-18-264/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å gi forflytningshemmede med et reelt behov for parkeringslette et tilgjengelig parkeringstilbud.</article></article><article class="legalArticle" data-lovdata-URL="SF/forskrift/2016-03-18-264/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for parkering</span></h2><article class="legalP" id="paragraf-2-ledd-1">Parkeringstillatelse for forflytningshemmede gir, i samband med transport av den som har fått tillatelsen, adgang til å parkere motorvogn i hele landet:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">på parkeringsplass reservert for forflytningshemmede angitt ved offentlig trafikkskilt,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">på avgiftsbelagt kommunal parkeringsplass uten at avgift betales,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">på parkeringsplass med skiltet tidsbegrensning fra 30 minutter og oppover med inntil dobbel tid, med unntak av skiltet tidsbegrensning på særskilt avsatt plass for forflytningshemmede med parkeringstillatelse og</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">på steder der det er innført boligsoneparkering.</article></article></li></ol></article></article><article class="legalArticle" data-lovdata-URL="SF/forskrift/2016-03-18-264/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for parkeringstillatelse</span></h2><article class="legalP" id="paragraf-3-ledd-1">Bostedskommunen gir etter søknad parkeringstillatelse for forflytningshemmede til:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fører av motorvogn som har særlig behov for parkeringslettelser i samband med bosted, arbeid og/eller annen aktivitet fordi vedkommende ikke kan gå eller har store vansker med å bevege seg over noen lengde,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">passasjer som regelmessig trenger hjelp av fører utenfor motorvognen og som har særlig behov for parkeringslettelser i samband med bosted, arbeid og/eller annen aktivitet fordi vedkommende ikke kan gå eller har store vansker med å bevege seg over noen lengde.</article></article></li></ol></article><article class="legalP" id="paragraf-3-ledd-2">Søknad om parkeringstillatelse skal vedlegges legeattest. Kommunen kan innhente supplerende medisinsk vurdering.</article><article class="legalP" id="paragraf-3-ledd-3">Avslag på søknad om parkeringstillatelse kan påklages til kommunestyret eller særskilt klagenemnd oppnevnt av dette. Vegdirektoratet er likevel klageinstans når førsteinstansvedtak om avslag er truffet i kommunestyret.</article><article class="legalP" id="paragraf-3-ledd-4">Parkeringsbehov etter første ledd i annen kommune enn bostedskommunen kan bare vektlegges der det er innhentet uttalelse fra denne kommunen.</article></article><article class="legalArticle" data-lovdata-URL="SF/forskrift/2016-03-18-264/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Parkeringsbevis</span></h2><article class="legalP" id="paragraf-4-ledd-1">Bevis for parkeringstillatelse skal med følgende tilpasninger etter 1. januar 2000 tilfredsstille kravene som er fastsatt i bilaget til Rrek. <a href="eu/31998x0376*">1998/376/EF</a>:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Bevisets serienummer skal inneholde 11 sifre og to bokstaver. Serienummerets første fire sifre skal identifisere kommunen som har utstedt kortet, de fem neste sifre er kortets nummer og de to siste sifre skal angi fødselsåret til innehaveren av kortet. Første bokstaven skal angi innehaverens kjønn ved hjelp av M for mann eller F for kvinne. Andre bokstaven skal angi bokstaven F (for fører) eller bokstaven P (for passasjer). Det skal være mellomrom mellom første og andre bokstav.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Hvit N som bakgrunn skal omgis av hvit ellipse og beviset skal betegnes som EØS-modell. Beviset skal bestå av vannmerket, ikke-fluoriserende papir. På framsiden av beviset skal plasten ha et tydelig relieffmønster som dekker minst halve framsiden. På bevisets framside skal det være et hologram med minst to vekslende tydelig atskilte bilder. På bevisets bakside skal det være et for øyet usynlig trykk som fluoriserer ved belysning. Beviset kan ha strekkode, chip eller annen merking for maskinell kontroll som ikke vesentlig endrer bevisets utseende.</article></article></li></ul></article><article class="legalP" id="paragraf-4-ledd-2">Tillatelsen skal gis av kommunen for begrenset tid, maksimalt 5 år, men ikke for mindre enn 2 år. Ved periodiske behov kan det likevel gis tillatelse for kortere tid.</article><article class="legalP" id="paragraf-4-ledd-3">Navn og bilde av den forflytningshemmede er plassert på bevisets bakside.</article><article class="legalP" id="paragraf-4-ledd-4">Parkeringsbeviset skal ved parkering plasseres med forsiden godt synlig bak frontruten. Beviset skal forevises ved kontroll.</article></article><article class="legalArticle" data-lovdata-URL="SF/forskrift/2016-03-18-264/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Parkeringstillatelse til spesialinnredet motorvogn som disponeres av institusjon og som nyttes til transport av forflytningshemmede</span></h2><article class="legalP" id="paragraf-5-ledd-1">Det kan utstedes parkeringstillatelse til spesialinnredet motorvogn for transport av forflytningshemmede og som disponeres av institusjon. Tillatelse gir i forbindelse med transport av institusjonens forflytningshemmede brukere adgang til å parkere på reservert plass for forflytningshemmede angitt ved offentlige trafikkskilt. Tillatelsen gjelder bare i Norge.</article><article class="legalP" id="paragraf-5-ledd-2">Beviset skal ha en lengde på 106 mm og en bredde på 148 mm.</article><article class="legalP" id="paragraf-5-ledd-3">Bevis for parkeringstillatelse skal på forsiden inneholde følgende:<ol class="defaultList" type="a"><li data-name="a." value="1"><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">det internasjonale symbolet for forflytningshemmede,</article></article></li><li data-name="b." value="2"><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">parkeringstillatelse for institusjon med forflytningshemmede,</article></article></li><li data-name="c." value="3"><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">serienummer med 7 sifre. Serienummerets første fire sifre skal identifisere kommunen som har utstedt kortet, de tre neste sifre er kortets nummer,</article></article></li><li data-name="d." value="4"><article class="listArticle" id="paragraf-5-ledd-3-punkt-4"><article class="legalP" id="paragraf-5-ledd-3-punkt-4-ledd-1">navn på institusjon som er tildelt parkeringstillatelsen,</article></article></li><li data-name="e." value="5"><article class="listArticle" id="paragraf-5-ledd-3-punkt-5"><article class="legalP" id="paragraf-5-ledd-3-punkt-5-ledd-1">bilens kjennemerke,</article></article></li><li data-name="f." value="6"><article class="listArticle" id="paragraf-5-ledd-3-punkt-6"><article class="legalP" id="paragraf-5-ledd-3-punkt-6-ledd-1">utløpsdato for parkeringstillatelsen og</article></article></li><li data-name="g." value="7"><article class="listArticle" id="paragraf-5-ledd-3-punkt-7"><article class="legalP" id="paragraf-5-ledd-3-punkt-7-ledd-1">kommunens navn, dato for utstedelse og kommunens stempel.</article></article></li></ol></article><article class="legalP" id="paragraf-5-ledd-4">Bevis for parkeringstillatelse skal på baksiden inneholde følgende tekst: Parkeringstillatelsen gir adgang til å parkere i samsvar med bestemmelsene i forskrift om parkeringstillatelse for forflytningshemmede</article><article class="legalP" id="paragraf-5-ledd-5">Parkeringstillatelsen skal gis av kommunen der institusjonen er etablert. Tillatelsen skal være tidsbegrenset, maksimalt ti år og minimum to år.</article><article class="legalP" id="paragraf-5-ledd-6">Parkeringsbeviset skal ved parkering plasseres med forsiden godt synlig bak frontruten. Beviset skal forevises ved kontroll.</article></article><article class="legalArticle" data-lovdata-URL="SF/forskrift/2016-03-18-264/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Register over tillatelser</span></h2><article class="legalP" id="paragraf-6-ledd-1">Det skal opprettes et sentralt register over alle tillatelser etter <a href="forskrift/2016-03-18-264/§4">§ 4</a> og <a href="forskrift/2016-03-18-264/§5">§ 5</a>. Registeret skal inneholde følgende informasjon:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">innehaverens personnummer,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">innehaverens navn,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">innehaverens foto,</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">tillatelsens nummer, med kommunekode, løpenummer, fødselsår og kjønn,</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">tillatelsens gyldighetstid,</article></article></li><li data-name="f." value="6"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">om tillatelsen er stjålet eller mistet og</article></article></li><li data-name="g." value="7"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">om tillatelsen er gitt til fører eller passasjer.</article></article></li></ol></article><article class="legalP" id="paragraf-6-ledd-2">Vegdirektoratet er ansvarlig for å opprette registeret innen 1. januar 2018. Den enkelte kommune er ansvarlig for å legge inn informasjon i registeret.</article><article class="legalP" id="paragraf-6-ledd-3">Vegdirektoratet kan fastsette gebyr for bruk av registeret.</article><article class="changesToParent">Endret ved <a href="forskrift/2016-12-13-1557">forskrift 13 des 2016 nr. 1557</a>.</article></article><article class="legalArticle" data-lovdata-URL="SF/forskrift/2016-03-18-264/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utlending i Norge og kjøring i utlandet</span></h2><article class="legalP" id="paragraf-7-ledd-1">Utlending som i hjemlandet er gitt parkeringstillatelse for forflytningshemmede, kan parkere som nevnt i <a href="forskrift/2016-03-18-264/§2">§ 2</a>.</article><article class="legalP" id="paragraf-7-ledd-2">Som bevis for slike parkeringslettelser skal godtas tillatelse som inneholder det internasjonale symbolet for funksjonshemmede og som inneholder navn på den berettigede eller kjennemerket for kjøretøyet.</article><article class="legalP" id="paragraf-7-ledd-3">Bevis utstedt etter <a href="forskrift/2016-03-18-264/§4">§ 4</a> har gyldighet i utlandet i den utstrekning det enkelte land fastsetter.</article></article><article class="legalArticle" data-lovdata-URL="SF/forskrift/2016-03-18-264/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakekall</span></h2><article class="legalP" id="paragraf-8-ledd-1">Kommunen kan trekke tilbake gitt parkeringstillatelse ved misbruk eller ved endrede forhold som gjør at kravene i denne forskrift ikke lenger er tilfredsstilt.</article><article class="legalP" id="paragraf-8-ledd-2">Den som har fått parkeringstillatelse etter denne forskrift, har plikt til å underrette kommunen om endrede forhold som kan ha betydning for tillatelsen. Vedtak om å trekke tillatelsen tilbake kan påklages etter reglene om klage i <a href="forskrift/2016-03-18-264/§3">§ 3</a> tredje ledd.</article></article><article class="legalArticle" data-lovdata-URL="SF/forskrift/2016-03-18-264/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsbestemmelser</span></h2><article class="legalP" id="paragraf-9-ledd-1">Parkeringsbevis utstedt før 1. januar 2017 som er utformet etter kravene i <a href="forskrift/1994-03-15-222">forskrift 15. mars 1994 nr. 222</a> om parkering for forflytningshemmede er gyldig inntil utløpet av bevisets gyldighetstid.</article><article class="legalP" id="paragraf-9-ledd-2">Kommunene kan i perioden 1. januar–31. mars 2017 utstede parkeringsbevis utformet i samsvar med kravene i <a href="forskrift/1994-03-15-222">forskrift 15. mars 1994 nr. 222</a> om parkering for forflytningshemmede. Slike bevis er gyldige ikke lenger enn til 31. desember 2017.</article><article class="legalP" id="paragraf-9-ledd-3">Adgangen etter § 2 b) til å parkere på avgiftsbelagte kommunale parkeringsplasser uten at avgift betales gjelder med de overgangsordninger som er fastsatt i <a href="forskrift/2016-03-18-260">forskrift 18. mars 2016 nr. 260</a> om vilkårsparkering for allmennheten og håndheving av parkeringsrestriksjoner (<a href="forskrift/2016-03-18-260/§33">parkeringsforskriften) § 33</a> og <a href="forskrift/2016-03-18-260/§65">§ 65</a> åttende ledd.</article><article class="changesToParent">Endret ved <a href="forskrift/2016-12-13-1557">forskrift 13 des 2016 nr. 1557</a>.</article></article><article class="legalArticle" data-lovdata-URL="SF/forskrift/2016-03-18-264/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjoner fra parkeringsforbud</span></h2><article class="legalP" id="paragraf-10-ledd-1">Denne forskrift berører ikke skiltmyndighetens adgang til å gi dispensasjon fra skiltede parkeringsforbud innenfor sitt myndighetsområde etter forskrift om offentlig trafikkskilt, vegoppmerking, trafikklyssignaler og anvisninger (skiltforskriften).</article></article><article class="legalArticle" data-lovdata-URL="SF/forskrift/2016-03-18-264/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. januar 2017.</article><article class="legalP" id="paragraf-11-ledd-2">Fra samme tidspunkt oppheves <a href="forskrift/1994-03-15-222">forskrift 15. mars 1994 nr. 222</a> om parkering for forflytningshemmede.</article></article></main></body></html>