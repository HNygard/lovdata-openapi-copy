<!DOCTYPE html><html lang="no"><head><title>Forskrift om strukturkvoteordning mv. for havfiskeflåten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2005-03-04-193</dd><dt class="dokid">DokumentID</dt><dd class="dokid">SF/forskrift/2005-03-04-193</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavd.</li></ul></dd><dt class="publishedIn">Publisert i</dt><dd class="publishedIn">I 2005 hefte 3</dd><dt class="dateInForce">I kraft fra</dt><dd class="dateInForce">2005-03-04</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-10-28-1807">forskrift/2022-10-28-1807</a> fra 2022-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-06-30-648">forskrift/2000-06-30-648</a></li><li><a href="forskrift/2000-06-30-649">forskrift/2000-06-30-649</a></li><li><a href="forskrift/2000-06-30-650">forskrift/2000-06-30-650</a></li><li><a href="forskrift/2000-06-30-651">forskrift/2000-06-30-651</a></li><li><a href="forskrift/2000-07-28-795">forskrift/2000-07-28-795</a></li><li><a href="forskrift/2001-02-02-104">forskrift/2001-02-02-104</a></li><li><a href="forskrift/2002-07-05-696">forskrift/2002-07-05-696</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§14">lov/2008-06-06-37/§14</a></li></ul></dd><dt class="dateOfPublication">Kunngjort</dt><dd class="dateOfPublication">2005-03-04</dd><dt class="titleShort">Korttittel</dt><dd class="titleShort">Forskrift om strukturkvoteordning mv. havfiske</dd><dt class="title">Tittel</dt><dd class="title">Forskrift om strukturkvoteordning mv. for havfiskeflåten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. 4. mars 2005 med hjemmel i <a href="lov/1983-06-03-40">lov 3. juni 1983 nr. 40</a> om saltvannsfiske m.v. <a href="lov/1983-06-03-40/§5a">§ 5a</a>. Fremmet av Fiskeri- og kystdepartementet (nå Nærings- og fiskeridepartementet). <br /><strong>Tilføyd hjemmel:</strong> <a href="lov/2008-06-06-37">Lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§14">§ 14</a>. <br /> <strong>Endret</strong> ved <a href="forskrift/2006-01-06-10">forskrifter 6 jan 2006 nr. 10</a>, <a href="forskrift/2006-10-13-1157">13 okt 2006 nr. 1157</a>, <a href="forskrift/2006-11-03-1211">3 nov 2006 nr. 1211</a>, <a href="forskrift/2007-06-08-586">8 juni 2007 nr. 586</a>, <a href="forskrift/2007-08-24-1000">24 aug 2007 nr. 1000</a>, <a href="forskrift/2008-02-08-118">8 feb 2008 nr. 118</a>, <a href="forskrift/2008-03-14-260">14 mars 2008 nr. 260</a>, <a href="forskrift/2008-08-29-962">29 aug 2008 nr. 962</a>, <a href="forskrift/2008-10-17-1120">17 okt 2008 nr. 1120</a>, <a href="forskrift/2010-06-25-941">25 juni 2010 nr. 941</a>, <a href="forskrift/2010-09-03-1235">3 sep 2010 nr. 1235</a>, <a href="forskrift/2012-11-16-1068">16 nov 2012 nr. 1068</a>, <a href="forskrift/2012-12-07-1164">7 des 2012 nr. 1164</a>, <a href="forskrift/2013-12-06-1397">6 des 2013 nr. 1397</a>, <a href="forskrift/2014-01-24-55">24 jan 2014 nr. 55</a>, <a href="forskrift/2014-05-23-668">23 mai 2014 nr. 668</a>, <a href="forskrift/2014-06-06-701">6 juni 2014 nr. 701</a>, <a href="forskrift/2015-01-23-57">23 jan 2015 nr. 57</a>, <a href="forskrift/2015-06-19-693">19 juni 2015 nr. 693</a>, <a href="forskrift/2015-12-11-1443">11 des 2015 nr. 1443</a>, <a href="forskrift/2020-05-29-1096">29 mai 2020 nr. 1096</a>, <a href="forskrift/2020-11-27-2483">27 nov 2020 nr. 2483</a>, <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</dd><dt class="refid">RefID</dt><dd class="refid">forskrift/2005-03-04-193</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om strukturkvoteordning mv. for havfiskeflåten</a><ul class="tocSubUl"><li><a href="#kapittel-1" data-child-interval="§§ 1 – 4">Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Hvem forskriften gjelder</a></li><li><a href="#kapittel-1-paragraf-2">§ 2. Formål</a></li><li><a href="#kapittel-1-paragraf-3">§ 3. Hvilke regulerte fiskeslag strukturkvoteordningen gjelder</a></li><li><a href="#kapittel-1-paragraf-4">§ 4. (Opphevet)</a></li></ul></li><li><a href="#kapittel-2" data-child-interval="§§ 5 – 7b">Strukturkvoteordning</a><ul class="tocSubUl"><li><a href="#kapittel-2-paragraf-1">§ 5. Tildeling av strukturkvote</a></li><li><a href="#kapittel-2-paragraf-2">§ 6. Vilkår for tildeling av strukturkvote</a></li><li><a href="#kapittel-2-paragraf-3">§ 7. Nærmere om grunnlaget for den årlige tildelingen av strukturkvote</a></li><li><a href="#kapittel-2-paragraf-4">§ 7a. Tildeling av strukturkvoter ved tildeling av spesiell tillatelse eller deltakeradgang til erstatning for tilsvarende spesiell tillatelse eller deltakeradgang</a></li><li><a href="#kapittel-2-paragraf-5">§ 7b. Splitting av strukturkvoter</a></li></ul></li><li><a href="#kapittel-3" data-child-interval="§§ 8 – 14">Særlige regler for den enkelte fartøygruppe</a><ul class="tocSubUl"><li><a href="#kapittel-3-paragraf-1">§ 8. Særlige regler for tildeling av strukturkvote til fartøy i torsketrålgruppen</a></li><li><a href="#kapittel-3-paragraf-2">§ 9. Særlige regler for tildeling av strukturkvote til fartøy i ringnotgruppen</a></li><li><a href="#kapittel-3-paragraf-3">§ 10. Særlige regler for tildeling av strukturkvote til fartøy som har adgang til å delta i reketrålfisket ved Grønland</a></li><li><a href="#kapittel-3-paragraf-4">§ 11. Særlige regler for tildeling av strukturkvote til fartøy i seitrålgruppen</a></li><li><a href="#kapittel-3-paragraf-5">§ 12. Særlige regler for tildeling av strukturkvote til fartøy som har adgang til å delta i gruppen for havfiskefartøy som fisker med konvensjonelle redskap</a></li><li><a href="#kapittel-3-paragraf-6">§ 13. Særlige regler for tildeling av strukturkvote til fartøy i den pelagiske trålgruppen og i nordsjøtrålgruppen</a></li><li><a href="#kapittel-3-paragraf-7">§ 14. Overgangsregler for den som tildeles enhetskvote etter tidligere ordninger</a></li></ul></li><li><a href="#kapittel-4" data-child-interval="§ 15">Andre kvoteordninger</a><ul class="tocSubUl"><li><a href="#kapittel-4-paragraf-1">§ 15. Slumpfiskeordning</a></li></ul></li><li><a href="#kapittel-5" data-child-interval="§§ 16 – 17">Vedtaksmyndighet og ikrafttredelse</a><ul class="tocSubUl"><li><a href="#kapittel-5-paragraf-1">§ 16. Bemyndigelse og vedtaksmyndighet</a></li><li><a href="#kapittel-5-paragraf-2">§ 17. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2005-03-04-193" id="dokument"><h1>Forskrift om strukturkvoteordning mv. for havfiskeflåten</h1><section class="section" id="kapittel-1" data-lovdata-URL="SF/forskrift/2005-03-04-193/KAPITTEL_1"><h2>Innledende bestemmelser</h2><article class="legalArticle" data-lovdata-URL="SF/forskrift/2005-03-04-193/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder</span></h3><article class="legalP" id="kapittel-1-paragraf-1-ledd-1">Forskriften gjelder for<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">fartøy som har torsketrålkonsesjon,</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">fartøy som har ringnotkonsesjon,</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">fartøy som har adgang til å delta i reketrålfisket ved Grønland,</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">fartøy som har seitrålkonsesjon,</article></article></li><li data-name="e." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">fartøy som har adgang til å delta i gruppen for havfiskefartøy som fisker med konvensjonelle redskap og</article></article></li><li data-name="f." value="6"><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">fartøy som har pelagisk trålkonsesjon og nordsjøtrålkonsesjon.</article></article></li></ol></article><article class="changesToParent">Endret ved <a href="forskrift/2007-08-24-1000">forskrifter 24 aug 2007 nr. 1000</a>, <a href="forskrift/2008-02-08-118">8 feb 2008 nr. 118</a>.</article></article><article class="legalArticle" data-lovdata-URL="SF/forskrift/2005-03-04-193/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften har som formål å bidra til en tilpasning av den enkelte fartøygruppe til ressursgrunnlaget og et bedret driftsgrunnlag for det enkelte fartøy, ved å legge til rette for å redusere antall fartøy i gruppen.</article></article><article class="legalArticle" data-lovdata-URL="SF/forskrift/2005-03-04-193/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvilke regulerte fiskeslag strukturkvoteordningen gjelder</span></h3><article class="legalP" id="kapittel-1-paragraf-3-ledd-1">Strukturkvoteordningen gjelder følgende fiskeslag for den enkelte fartøygruppe:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">For torsketrålflåten: Torsk, hyse og sei nord for 62° N.</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">For ringnotflåten: Norsk vårgytende sild, nordsjøsild, makrell, lodde, brisling og kolmule.</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">For grønlandsrekeflåten: Reker ved Grønland.</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">For seitrålflåten: Sei nord for 62° N og sei sør for 62° N.</article></article></li><li data-name="e." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">For havfiskefartøy som fisker med konvensjonelle redskap: Torsk, hyse og sei nord for 62° N.</article></article></li><li data-name="f." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">For den pelagiske trålflåten og for nordsjøtrålflåten: Makrell, lodde, norsk vårgytende sild og nordsjøsild.</article></article></li></ol></article><article class="legalP" id="kapittel-1-paragraf-3-ledd-2">Fiskeridirektoratet fastsetter kvotefaktoren for det enkelte fartøy i samsvar med reguleringene for det enkelte fiskeslag.</article><article class="changesToParent">Endret ved <a href="forskrift/2007-08-24-1000">forskrifter 24 aug 2007 nr. 1000</a>, <a href="forskrift/2008-02-08-118">8 feb 2008 nr. 118</a>, <a href="forskrift/2015-12-11-1443">11 des 2015 nr. 1443</a> (i kraft 1 jan 2016).</article></article><article class="legalArticle" data-lovdata-URL="SF/forskrift/2005-03-04-193/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2014-06-06-701">forskrift 6 juni 2014 nr. 701</a>.</article></article></section><section class="section" id="kapittel-2" data-lovdata-URL="SF/forskrift/2005-03-04-193/KAPITTEL_2"><h2>Strukturkvoteordning</h2><article class="legalArticle" data-lovdata-URL="SF/forskrift/2005-03-04-193/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tildeling av strukturkvote</span></h3><article class="legalP" id="kapittel-2-paragraf-1-ledd-1">Dersom et fartøy tas permanent ut av fiske på de vilkår som er fastsatt i forskriften her, kan det gis tillatelse til at de enkelte kvotene i fiskerier som er nevnt i <a href="forskrift/2005-03-04-193/§3">§ 3</a> og som ellers ville blitt tildelt for fiske med dette fartøyet, fiskes med et eller flere andre fartøy i samme fartøygruppe som strukturkvote.</article><article class="legalP" id="kapittel-2-paragraf-1-ledd-2">Strukturkvotene av de ulike fiskeslag, og kvoten av det enkelte fiskeslag, kan fordeles mellom flere fartøy i samme fartøygruppe innenfor de begrensninger som følger av forskriften her.</article><article class="legalP" id="kapittel-2-paragraf-1-ledd-3">Dersom det er stilt krav om særskilt konsesjon eller deltakeradgang for å drive fisket etter fiskeslag som er nevnt under den enkelte fartøygruppe i <a href="forskrift/2005-03-04-193/§3">§ 3</a>, kan strukturkvote bare tildeles når både det gjenværende fartøyet og det som tas ut av fiske har slik særskilt konsesjon eller deltakeradgang.</article><article class="changesToParent">Opphevet ved <a href="forskrift/2006-01-06-10">forskrift 6 jan 2006 nr. 10</a> (se dennes III for overgangsordning). Tilføyd ved <a href="forskrift/2007-06-08-586">forskrift 8 juni 2007 nr. 586</a>, endret ved <a href="forskrift/2014-06-06-701">forskrift 6 juni 2014 nr. 701</a>.</article></article><article class="legalArticle" data-lovdata-URL="SF/forskrift/2005-03-04-193/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for tildeling av strukturkvote</span></h3><article class="legalP" id="kapittel-2-paragraf-2-ledd-1">Strukturkvote eller deler av en strukturkvote kan tildeles når:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">ett eller flere fartøy som nevnt i <a href="forskrift/2005-03-04-193/§1">§ 1</a> blir meldt ut av registeret over fiskefartøy, og</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">alle konsesjoner og deltakeradganger knyttet til fartøyet eller fartøyene som blir meldt ut av registeret, blir oppgitt.</article></article></li></ol></article><article class="legalP" id="kapittel-2-paragraf-2-ledd-2">Det kan settes vilkår for tildeling av strukturkvote for å sikre distriktsmessige hensyn, eller når fiskeripolitiske hensyn for øvrig tilsier det. Dersom det ikke anses tilstrekkelig å sette slikt vilkår, kan en søknad om strukturkvote avslås.</article><article class="legalP" id="kapittel-2-paragraf-2-ledd-3">Tilleggskonsesjoner eller -deltakeradganger som oppgis i henhold til første ledd bokstav b), kan tildeles det gjenværende fartøy dersom distrikts- eller fiskeripolitiske hensyn ikke taler mot en slik tildeling, fartøyet for øvrig fyller vilkårene for tildeling av slik konsesjon eller deltakeradgang og den aktuelle konsesjon eller deltakeradgang har vært nyttet aktivt.</article><article class="changesToParent">Endret ved <a href="forskrift/2013-12-06-1397">forskrifter 6 des 2013 nr. 1397</a>, <a href="forskrift/2014-01-24-55">24 jan 2014 nr. 55</a>, <a href="forskrift/2020-05-29-1096">29 mai 2020 nr. 1096</a>, <a href="forskrift/2020-11-27-2483">27 nov 2020 nr. 2483</a>.</article></article><article class="legalArticle" data-lovdata-URL="SF/forskrift/2005-03-04-193/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere om grunnlaget for den årlige tildelingen av strukturkvote</span></h3><article class="legalP" id="kapittel-2-paragraf-3-ledd-1">Strukturkvote tildeles for ett år av gangen, og kan tildeles i inntil 20 år. Strukturkvoter som er tildelt første gang før 2007, kan tildeles i inntil 25 år regnet fra og med 2008.</article><article class="legalP" id="kapittel-2-paragraf-3-ledd-2">Prøving av om vilkårene for tildeling er oppfylt skal gjøres før første gangs tildeling. Den årlige tildelingen skjer uten ny prøving, med mindre det fremkommer opplysninger som tyder på at vilkårene likevel ikke er oppfylt eller det av andre grunner er nødvendig å ta saken opp til ny prøving.</article><article class="legalP" id="kapittel-2-paragraf-3-ledd-3">Strukturkvote tildeles for fiske med det enkelte fartøy, og kan ikke overdras.</article><article class="changesToParent">Endret ved <a href="forskrift/2006-01-06-10">forskrifter 6 jan 2006 nr. 10</a>, <a href="forskrift/2007-06-08-586">8 juni 2007 nr. 586</a>.</article></article><article class="legalArticle" data-lovdata-URL="SF/forskrift/2005-03-04-193/§7a" data-name="§7a" id="kapittel-2-paragraf-4"><h3 class="legalArticleHeader"><span class="legalArticleValue">§ 7a</span>. <span class="legalArticleTitle">Tildeling av strukturkvoter ved tildeling av spesiell tillatelse eller deltakeradgang til erstatning for tilsvarende spesiell tillatelse eller deltakeradgang</span></h3><article class="legalP" id="kapittel-2-paragraf-4-ledd-1">Ved tildeling av spesiell tillatelse eller deltakeradgang etter <a href="lov/1999-03-26-15/§17">deltakerloven §§ 17</a> eller <a href="lov/1999-03-26-15/§21">21</a> tredje ledd eller bestemmelser gitt i medhold av disse faller fartøyets strukturkvoter knyttet til den spesielle tillatelsen eller deltakeradgangen som oppgis, bort, jf. <a href="forskrift/2005-03-04-193/§5">§ 5</a> tredje ledd. Det kan tildeles strukturkvote til fartøyet som tildeles spesiell tillatelse eller deltakeradgang, til erstatning for den bortfalte strukturkvoten, dersom vilkårene for tildeling er til stede. Tidsbegrensningene i <a href="forskrift/2005-03-04-193/§7">§ 7</a> fortsetter å løpe.</article><article class="changesToParent">Tilføyd ved <a href="forskrift/2015-06-19-693">forskrift 19 juni 2015 nr. 693</a> (i kraft 1 juli 2015).</article></article><article class="legalArticle" data-lovdata-URL="SF/forskrift/2005-03-04-193/§7b" data-name="§7b" id="kapittel-2-paragraf-5"><h3 class="legalArticleHeader"><span class="legalArticleValue">§ 7b</span>. <span class="legalArticleTitle">Splitting av strukturkvoter</span></h3><article class="legalP" id="kapittel-2-paragraf-5-ledd-1">Det kan tildeles strukturkvote eller deler av strukturkvote med virkning fra kommende kvoteår til erstatning for tilsvarende strukturkvote eller deler av strukturkvote som oppgis med virkning fra utløpet av inneværende kvoteår, dersom vilkårene for tildeling er til stede. Tidsbegrensningene i <a href="forskrift/2005-03-04-193/§7">§ 7</a> fortsetter å løpe.</article><article class="changesToParent">Tilføyd ved <a href="forskrift/2015-06-19-693">forskrift 19 juni 2015 nr. 693</a> (i kraft 1 juli 2015).</article></article></section><section class="section" data-name="kapS" id="kapittel-3" data-lovdata-URL="SF/forskrift/2005-03-04-193/KAPITTEL_3"><h2>Særlige regler for den enkelte fartøygruppe</h2><article class="legalArticle" data-lovdata-URL="SF/forskrift/2005-03-04-193/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Særlige regler for tildeling av strukturkvote til fartøy i torsketrålgruppen</span></h3><article class="legalP" id="kapittel-3-paragraf-1-ledd-1">Før det tildeles strukturkvote til ett eller flere fartøy, skal det foretas avkorting på 10 prosent av den kvoten som ville blitt tildelt for fiske med det fartøyet som tas ut.</article><article class="legalP" id="kapittel-3-paragraf-1-ledd-2">Det kan ikke tildeles strukturkvote eller deler av strukturkvote til fartøy som er innført i registeret over fiskefartøy i Sør-Norge, på grunnlag av uttak av fartøy eller fartøy det er kommet til erstatning for som pr. 1. januar 1996 var innført i registeret i Finnmark, Troms eller Nordland. Dette forbudet gjelder likevel ikke dersom det uttatte fartøyet drev ombordproduksjon.</article><article class="legalP" id="kapittel-3-paragraf-1-ledd-3">Det kan ikke tildeles mer enn 4 kvotefaktorer, inkludert fartøyets egen kvote, for fiske med ett fartøy. Denne begrensningen gjelder for det enkelte fiskeslag som er omfattet av strukturkvoteordningen.</article><article class="legalP" id="kapittel-3-paragraf-1-ledd-4">Dersom det var knyttet leveringsvilkår til konsesjonen for det eller de fartøy som tas ut av fiske, skal det settes tilsvarende vilkår for en forholdsmessig del av den kvoten som gjennom strukturkvoteordningen tildeles det gjenværende fartøyet eller fartøyene.</article><article class="legalP" id="kapittel-3-paragraf-1-ledd-5">Fartøy med torsketråltillatelse kan tildeles strukturkvote av sei på grunnlag av uttak av fartøy fra seitrålgruppen uten hinder av kravet i <a href="forskrift/2005-03-04-193/§5">§ 5</a> første ledd om at fartøyene må tilhøre samme fartøygruppe. Det kan tildeles inntil 2 seitrålkvotefaktorer av sei nord for 62° N og inntil 2 seitrålkvotefaktorer av sei sør for 62° N som slik strukturkvote, uavhengig av fartøyets samlede kvotefaktorer i torsketrålgruppen.</article><article class="changesToParent">Endret ved <a href="forskrift/2006-10-13-1157">forskrifter 13 okt 2006 nr. 1157</a>, <a href="forskrift/2008-08-29-962">29 aug 2008 nr. 962</a>, <a href="forskrift/2010-06-25-941">25 juni 2010 nr. 941</a>, <a href="forskrift/2015-01-23-57">23 jan 2015 nr. 57</a>, <a href="forskrift/2020-11-27-2483">27 nov 2020 nr. 2483</a>.</article></article><article class="legalArticle" data-lovdata-URL="SF/forskrift/2005-03-04-193/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Særlige regler for tildeling av strukturkvote til fartøy i ringnotgruppen</span></h3><article class="legalP" id="kapittel-3-paragraf-2-ledd-1">Før det tildeles strukturkvote til ett eller flere fartøy, skal det foretas avkorting på 10 prosent av den kvoten som ville blitt tildelt for fiske med det fartøyet som tas ut.</article><article class="legalP" id="kapittel-3-paragraf-2-ledd-2">Det kan ikke tildeles mer enn en kvote tilsvarende en kvotefaktor på 850 tonn for fiskeslag som er regulert ved bruk av kvotefaktorer, inkludert fartøyets egen kvotefaktor, for fiske med ett fartøy. Tilsvarende kan det for øvrige fiskeslag ikke tildeles mer enn en kvote tilsvarende to fartøykvoter eller maksimalkvoter, inkludert fartøyets egen kvote.</article><article class="changesToParent">Endret ved <a href="forskrift/2006-10-13-1157">forskrifter 13 okt 2006 nr. 1157</a>, <a href="forskrift/2006-11-03-1211">3 nov 2006 nr. 1211</a>, <a href="forskrift/2010-06-25-941">25 juni 2010 nr. 941</a>, <a href="forskrift/2015-01-23-57">23 jan 2015 nr. 57</a> (som angir at endringen gjelder fjerde ledd, men som antas å gjelde, og er utført i, femte ledd, Lovdata), <a href="forskrift/2015-12-11-1443">11 des 2015 nr. 1443</a> (i kraft 1 jan 2016), <a href="forskrift/2020-11-27-2483">27 nov 2020 nr. 2483</a>.</article></article><article class="legalArticle" data-lovdata-URL="SF/forskrift/2005-03-04-193/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Særlige regler for tildeling av strukturkvote til fartøy som har adgang til å delta i reketrålfisket ved Grønland</span></h3><article class="legalP" id="kapittel-3-paragraf-3-ledd-1">Før det tildeles strukturkvote til ett eller flere fartøy, skal det foretas avkorting på 10 prosent av den kvoten som ville blitt tildelt for fiske med det fartøyet som tas ut.</article><article class="legalP" id="kapittel-3-paragraf-3-ledd-2">Tildeling av strukturkvote til fartøy som er registrert i Sør-Norge kan ikke skje som følge av uttak av fartøy som er innført i registeret over fiskefartøy i Finnmark, Troms eller Nordland, med mindre minst 2/3 av kvoten for det uttatte fartøyet tildeles fartøy registrert i Finnmark, Troms eller Nordland.</article><article class="legalP" id="kapittel-3-paragraf-3-ledd-3">Det kan ikke tildeles mer enn 10&#xa0;% av totalkvoten for fiske med ett fartøy.</article><article class="changesToParent">Endret ved forskrift <a href="forskrift/2020-11-27-2483">27 nov 2020 nr. 2483</a>.</article></article><article class="legalArticle" data-lovdata-URL="SF/forskrift/2005-03-04-193/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Særlige regler for tildeling av strukturkvote til fartøy i seitrålgruppen</span></h3><article class="legalP" id="kapittel-3-paragraf-4-ledd-1">Før det tildeles strukturkvote til ett eller flere fartøy, skal det foretas avkorting på 10 prosent av den kvoten som ville blitt tildelt for fiske med det fartøyet som tas ut.</article><article class="legalP" id="kapittel-3-paragraf-4-ledd-2">Det kan ikke tildeles mer enn 3 kvotefaktorer av sei nord for 62° N og 3,5 kvotefaktorer av sei sør for 62° N, inkludert fartøyets egen kvote, for fiske med ett fartøy.</article><article class="legalP" id="kapittel-3-paragraf-4-ledd-3">Fartøy med seitrålkonsesjon kan tildeles strukturkvote av sei på grunnlag av uttak av fartøy fra torsketrålgruppen uten hinder av kravet i <a href="forskrift/2005-03-04-193/§5">§ 5</a> første ledd om at fartøyene må tilhøre samme fartøygruppe. Det kan tildeles inntil 2 torsketrålkvotefaktorer av sei nord for 62° N som slik strukturkvote, uavhengig av fartøyets samlede kvotefaktor i seitrålgruppen.</article><article class="changesToParent">Endret ved <a href="forskrift/2006-10-13-1157">forskrifter 13 okt 2006 nr. 1157</a>, <a href="forskrift/2008-08-29-962">29 aug 2008 nr. 962</a>, <a href="forskrift/2020-11-27-2483">27 nov 2020 nr. 2483</a>.</article></article><article class="legalArticle" data-lovdata-URL="SF/forskrift/2005-03-04-193/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Særlige regler for tildeling av strukturkvote til fartøy som har adgang til å delta i gruppen for havfiskefartøy som fisker med konvensjonelle redskap</span></h3><article class="legalP" id="kapittel-3-paragraf-5-ledd-1">Før det tildeles strukturkvote til ett eller flere fartøy, skal det foretas avkorting på 10 prosent av den kvoten som ville blitt tildelt for fiske med det fartøyet som tas ut.</article><article class="legalP" id="kapittel-3-paragraf-5-ledd-2">Det kan ikke tildeles mer enn 5 kvotefaktorer av torsk og hyse og 2 kvotefaktorer av sei, inkludert fartøyets egen kvote, for fiske med ett fartøy.</article><article class="legalP" id="kapittel-3-paragraf-5-ledd-3">Adgang til å delta i fisket etter sei med garn og adgangen til å delta i fisket etter torsk i Nordsjøen regnes som en tilleggsdeltakeradgang i forhold til reglene i <a href="forskrift/2005-03-04-193/§5">§ 5</a> tredje ledd og <a href="forskrift/2005-03-04-193/§6">§ 6</a> tredje ledd.</article><article class="changesToParent">Endret ved <a href="forskrift/2008-02-08-118">forskrifter 8 feb 2008 nr. 118</a>, <a href="forskrift/2010-06-25-941">25 juni 2010 nr. 941</a>, <a href="forskrift/2012-11-16-1068">16 nov 2012 nr. 1068</a>, <a href="forskrift/2014-06-06-701">6 juni 2014 nr. 701</a>, <a href="forskrift/2020-11-27-2483">27 nov 2020 nr. 2483</a>.</article></article><article class="legalArticle" data-lovdata-URL="SF/forskrift/2005-03-04-193/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Særlige regler for tildeling av strukturkvote til fartøy i den pelagiske trålgruppen og i nordsjøtrålgruppen</span></h3><article class="legalP" id="kapittel-3-paragraf-6-ledd-1">Dersom et fiskeri blir regulert på fartøynivå etter reglene i <a href="lov/1983-06-03-40">saltvannsfiskeloven</a> etter at et fartøy er tatt ut av fiske, jf. <a href="forskrift/2005-03-04-193/§6">§ 6</a>, og dette fiskeslaget blir omfattet av strukturkvoteordningen, jf. <a href="forskrift/2005-03-04-193/§3">§ 3</a>, kan det tildeles strukturkvote i dette fiskeriet for det eller de gjenværende fartøy dersom det uttatte fartøyet fylte vilkårene for å bli tildelt kvote i vedkommende fiskeri.</article><article class="legalP" id="kapittel-3-paragraf-6-ledd-2">Før det tildeles strukturkvote til ett eller flere fartøy, skal det foretas avkorting på 10 prosent av den kvoten som ville blitt tildelt for fiske med det fartøyet som tas ut.</article><article class="legalP" id="kapittel-3-paragraf-6-ledd-3">Det kan ikke tildeles mer enn en kvote tilsvarende en kvotefaktor på 1000 tonn for de fiskeslag som er regulert ved bruk av kvotefaktorer, inkludert fartøyets egen kvotefaktor, for fiske med ett fartøy. Tilsvarende kan det for øvrige fiskeslag ikke tildeles mer enn en kvote tilsvarende 2 fartøy- eller maksimalkvoter, inkludert fartøyets egen kvote.</article><article class="legalP" id="kapittel-3-paragraf-6-ledd-4">Det kan ikke tildeles strukturkvote av lodde til et fartøy som har større lasteromsvolum enn 500 m<sup>3</sup> på grunnlag av uttak av et fartøy med mindre enn 500 m<sup>3</sup> lasteromsvolum, med mindre det var tildelt pelagisk tråltillatelse for det uttatte fartøyet. En loddetråltillatelse kan i slike tilfeller heller ikke retildeles etter reglene i <a href="forskrift/2005-03-04-193/§6">§ 6</a> tredje ledd, med mindre det var tildelt pelagisk tråltillatelse for det uttatte fartøyet.</article><article class="changesToParent">Endret ved <a href="forskrift/2006-10-13-1157">forskrifter 13 okt 2006 nr. 1157</a>, <a href="forskrift/2007-08-24-1000">24 aug 2007 nr. 1000</a>, <a href="forskrift/2008-02-08-118">8 feb 2008 nr. 118</a>, <a href="forskrift/2008-03-14-260">14 mars 2008 nr. 260</a>, <a href="forskrift/2010-09-03-1235">3 sep 2010 nr. 1235</a>, <a href="forskrift/2014-05-23-668">23 mai 2014 nr. 668</a>, <a href="forskrift/2015-12-11-1443">11 des 2015 nr. 1443</a> (i kraft 1 jan 2016), <a href="forskrift/2020-11-27-2483">27 nov 2020 nr. 2483</a>.</article></article><article class="legalArticle" data-lovdata-URL="SF/forskrift/2005-03-04-193/§14" data-name="§14" id="kapittel-3-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsregler for den som tildeles enhetskvote etter tidligere ordninger</span></h3><article class="legalP" id="kapittel-3-paragraf-7-ledd-1">Den som tildeles enhetskvote i samsvar med reglene i <a href="forskrift/2000-06-30-648">forskrift 30. juni 2000 nr. 648</a>, <a href="forskrift/2000-06-30-649">forskrift 30. juni 2000 nr. 649</a>, <a href="forskrift/2000-06-30-650">forskrift 30. juni 2000 nr. 650</a>, <a href="forskrift/2000-07-28-795">forskrift 28. juli 2000 nr. 795</a>, <a href="forskrift/2001-02-02-104">forskrift 2. februar 2001 nr. 104</a> eller <a href="forskrift/2002-07-05-696">forskrift 5. juli 2002 nr. 696</a>, kan tildeles strukturkvote med virkning fra og med 2006 i henhold til reglene i <a href="forskrift/2005-03-04-193/§7">§ 7</a> uten ny prøving av om vilkårene fastsatt i <a href="forskrift/2005-03-04-193/§5">§ 5</a>, <a href="forskrift/2005-03-04-193/§6">§ 6</a> og i de særlige reglene for hver enkelt fartøygruppe er oppfylt.</article><article class="legalP" id="kapittel-3-paragraf-7-ledd-2">Strukturkvoten skal i slikt tilfelle avkortes med 7&#xa0;% av den enhetskvoten som tildeles for hvert år det er tildelt enhetskvote til og med 2003, eller 5&#xa0;% for den som oppfylte vilkårene for å bli tildelt enhetskvote i inntil 18 år. For ringnot- og torsketrålgruppen gjelder at det skal tildeles strukturkvote av de fiskeslag som er omfattet av ordningen for fartøygruppen, jf. <a href="forskrift/2005-03-04-193/§3">§ 3</a>, uansett hvilke fiskeslag som var omfattet av enhetskvoteordningen på det tidspunkt tildelingen startet.</article><article class="legalP" id="kapittel-3-paragraf-7-ledd-3">Søknad om tildeling av strukturkvote i medhold av overgangsregelen i første ledd må være mottatt hos Fiskeridirektoratet senest 1. oktober 2005.</article><article class="legalP" id="kapittel-3-paragraf-7-ledd-4">Den som tildeles enhetskvote og ikke får tildelt strukturkvote, kan tildeles enhetskvote i medhold av reglene nevnt i første ledd i inntil den tidsperiode som var fastsatt i det enkelte vedtak om tildeling av enhetskvote.</article><article class="changesToParent">Endret ved <a href="forskrift/2008-03-14-260">forskrift 14 mars 2008 nr. 260</a>.</article></article></section><section class="section" id="kapittel-4" data-lovdata-URL="SF/forskrift/2005-03-04-193/KAPITTEL_4"><h2>Andre kvoteordninger</h2><article class="legalArticle" data-lovdata-URL="SF/forskrift/2005-03-04-193/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Slumpfiskeordning</span></h3><article class="legalP" id="kapittel-4-paragraf-1-ledd-1">Fiskeridirektoratet kan gi tillatelse til at inntil 20&#xa0;% av kvoten av det enkelte fiskeslag som er nevnt i <a href="forskrift/2005-03-04-193/§3">§ 3</a> og som er tildelt for fiske med et fartøy som tilhører en fartøygruppe nevnt i <a href="forskrift/2005-03-04-193/§1">§ 1</a>, fiskes med et annet fartøy som tilhører samme fartøygruppe.</article><article class="legalP" id="kapittel-4-paragraf-1-ledd-2">Fartøyet eller fartøyene som avgir kvote må ha fisket minst 30&#xa0;% av kvoten før kvotemottakende fartøy kan starte fiske i henhold til tillatelsen etter første ledd. Eieren av det fartøyet som tildeles kvoter etter første ledd, må gi melding til Fiskeridirektoratet når fiske på slik kvote starter. Fiske på slike kvoter av torsk kan ikke starte før 1. juli.</article><article class="legalP" id="kapittel-4-paragraf-1-ledd-3">Fiskeridirektoratet kan suspendere ordningen som nevnt i første ledd dersom hensynet til gjennomføring av fisket tilsier det.</article><article class="changesToParent">Endret ved <a href="forskrift/2006-01-06-10">forskrifter 6 jan 2006 nr. 10</a>, <a href="forskrift/2008-10-17-1120">17 okt 2008 nr. 1120</a>, <a href="forskrift/2010-06-25-941">25 juni 2010 nr. 941</a>, <a href="forskrift/2012-12-07-1164">7 des 2012 nr. 1164</a>.</article></article></section><section class="section" id="kapittel-5" data-lovdata-URL="SF/forskrift/2005-03-04-193/KAPITTEL_5"><h2>Vedtaksmyndighet og ikrafttredelse</h2><article class="legalArticle" data-lovdata-URL="SF/forskrift/2005-03-04-193/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Bemyndigelse og vedtaksmyndighet</span></h3><article class="legalP" id="kapittel-5-paragraf-1-ledd-1">Departementet kan endre denne forskriften.</article><article class="legalP" id="kapittel-5-paragraf-1-ledd-2">Fiskeridirektoratet fatter vedtak etter denne forskriften. Fiskeridirektoratets klagesaksenhet er klageinstans. Departementet er likevel klageinstans dersom vedtaket gjelder en konsesjonsgruppe der departementet er klageinstans etter <a href="forskrift/2006-10-13-1157">forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften)</a>.</article><article class="changesToParent">Endret ved forskrift <a href="forskrift/2022-10-28-1807">28 okt 2022 nr. 1807</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2005-03-04-193/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Denne forskrift trer i kraft straks.</article><article class="legalP" id="kapittel-5-paragraf-2-ledd-2">Samtidig oppheves følgende forskrifter:<p class="leddfortsettelse"><a href="forskrift/2000-06-30-648">Forskrift 30. juni 2000 nr. 648</a> om enhetskvoteordning og rederikvoteordning for torsketrålflåten.</p><p class="leddfortsettelse"><a href="forskrift/2000-06-30-649">Forskrift 30. juni 2000 nr. 649</a> om enhetskvoteordning og rederikvoteordning for ringnotflåten.</p><p class="leddfortsettelse"><a href="forskrift/2000-06-30-650">Forskrift 30. juni 2000 nr. 650</a> om enhetskvoteordning for grønlandsrekeflåten.</p><p class="leddfortsettelse"><a href="forskrift/2000-06-30-651">Forskrift 30. juni 2000 nr. 651</a> om sammenslåingsordning for småtrålflåten.</p><p class="leddfortsettelse"><a href="forskrift/2000-07-28-795">Forskrift 28. juli 2000 nr. 795</a> om enhetskvoteordning og rederikvoteordning for konvensjonelle fartøy på eller over 28 meter.</p><p class="leddfortsettelse"><a href="forskrift/2001-02-02-104">Forskrift 2. februar 2001 nr. 104</a> om enhetskvoteordning for seitrålerne.</p><p class="leddfortsettelse"><a href="forskrift/2002-07-05-696">Forskrift 5. juli 2002 nr. 696</a> om enhetskvoteordning og rederikvoteordning for fartøy med industritråltillatelse.</p></article></article></section></main></body></html>