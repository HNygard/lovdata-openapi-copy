<!DOCTYPE html><html lang="nb"><head><title>Forskrift om enkelte spørsmål knyttet til saksbehandlingen hos namsmannen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-07-09-1510</dd><dt class="dokid">DokumentID</dt><dd class="dokid">SF/forskrift/2025-07-09-1510</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="basedOn">Hjemmel</dt><dd class="basedOn"><ul><li><a href="lov/1992-06-26-86/§2-17">lov/1992-06-26-86/§2-17</a></li><li><a href="lov/1992-06-26-86/§5-20">lov/1992-06-26-86/§5-20</a></li><li><a href="lov/1992-06-26-86/§7-6">lov/1992-06-26-86/§7-6</a></li><li><a href="lov/1992-06-26-86/§7-21">lov/1992-06-26-86/§7-21</a></li><li><a href="lov/1992-06-26-86/§7-22">lov/1992-06-26-86/§7-22</a></li><li><a href="lov/1967-02-10/§13g">lov/1967-02-10/§13g</a></li><li><a href="forskrift/2025-06-20-1130">forskrift/2025-06-20-1130</a></li></ul></dd><dt class="dateOfPublication">Kunngjort</dt><dd class="dateOfPublication">2025-07-10 13:45</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om enkelte spørsmål knyttet til saksbehandlingen hos namsmannen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 9. juli 2025 med hjemmel i <a href="lov/1992-06-26-86/§2-17/ledd/5">lov 26. juni 1992 nr. 86 om tvangsfullbyrdelse (tvangsfullbyrdelsesloven) § 2-17 femte ledd</a>, <a href="lov/1992-06-26-86/§5-20">§ 5-20</a>, <a href="lov/1992-06-26-86/§7-6/ledd/1">§ 7-6 første ledd</a>, <a href="lov/1992-06-26-86/§7-21/ledd/2">§ 7-21 andre ledd</a> og <a href="lov/1992-06-26-86/§7-22/ledd/2">§ 7-22 andre ledd</a> og <a href="lov/1967-02-10/§13g">lov 10. februar 1967 om behandlingsmåten i forvaltningssaker (forvaltningsloven) § 13g</a>, jf. <a href="forskrift/2025-06-20-1130">delegeringsvedtak 20. juni 2025 nr. 1130</a>.</dd><dt class="refid">RefID</dt><dd class="refid">forskrift/2025-07-09-1510</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om enkelte spørsmål knyttet til saksbehandlingen hos namsmannen</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Foreleggelse av begjæring om utlegg</a></li><li><a href="#paragraf-3">§ 3. Automatisert innhenting av opplysninger fra banker og andre finansforetak</a></li><li><a href="#paragraf-4">§ 4. Fordringshaveres innsyn i opplysninger om løpende utleggstrekk</a></li><li><a href="#paragraf-5">§ 5. Kompetanse til å endre utleggstrekk i særlige situasjoner</a></li><li><a href="#paragraf-6">§ 6. Deling av taushetsbelagte opplysninger med Innkrevingsmyndigheten</a></li><li><a href="#paragraf-7">§ 7. Deling av taushetsbelagte opplysninger med Innkrevingsmyndigheten under gradvis anvendelse av nytt regelverk for utlegg</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-07-09-1510" id="dokument"><h1>Forskrift om enkelte spørsmål knyttet til saksbehandlingen hos namsmannen</h1><article class="legalArticle" data-lovdata-URL="SF/forskrift/2025-07-09-1510/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for alminnelig namsmann. For kommune som utøver namskompetanse etter <a href="lov/1992-06-26-86/kap2">tvangsfullbyrdelsesloven kapittel 2</a> avsnitt II, gjelder forskriften <a href="forskrift/2025-07-09-1510/§2">§ 2</a>.</article></article><article class="legalArticle" data-lovdata-URL="SF/forskrift/2025-07-09-1510/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Foreleggelse av begjæring om utlegg</span></h2><article class="legalP" id="paragraf-2-ledd-1">Samtidig som begjæringen forelegges, skal namsmannen gjøre saksøkte oppmerksom på at det kan tas utlegg i formuesgoder som tilhører saksøkte og at det kan besluttes utleggstrekk i saksøktes inntekt som sikkerhet for kravet. Dersom saksøkte er en privatperson, skal namsmannen i tillegg opplyse om hvilke opplysninger namsmannen har om saksøkte, og som er av betydning for en beslutning der utleggstrekkets størrelse skal fastsettes.</article><article class="legalP" id="paragraf-2-ledd-2">Opplysninger som skal gis etter første ledd omfatter<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">saksøktes inntekt og informasjon om hvordan inntekten er beregnet</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">forskuddstrekk i saksøktes inntekt, som er lagt til grunn ved beregningen</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">hvilke livsoppholdssatser som gjelder for saksøkte og saksøktes husstand</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">saksøktes øvrige utgifter til et rimelig livsopphold som namsmannen kjenner til eller har stipulert.</article></article></li></ol></article><article class="legalP" id="paragraf-2-ledd-3">Namsmannen skal gjøre saksøkte oppmerksom på at opplysningene nevnt i annet ledd vil bli lagt til grunn i vurderingen av utleggstrekkets størrelse, med mindre andre opplysninger blir sannsynliggjort.</article><article class="legalP" id="paragraf-2-ledd-4">Løper det allerede utleggstrekk mot saksøkte, skal saksøkte forelegges opplysningene etter andre ledd bokstav c og d. Namsmannen skal i tillegg opplyse om trekkets størrelse. Samtidig skal saksøkte få opplysninger om hvor beregningsgrunnlaget for trekket finnes tilgjengelig, og hvordan saksøkte skal gå frem dersom saksøkte er uenig i opplysningene som er lagt til grunn i beregningsgrunnlaget.</article><article class="legalP" id="paragraf-2-ledd-5">Ved foreleggelse etter <a href="lov/1992-06-26-86/§2-17/ledd/5">tvangsfullbyrdelsesloven § 2-17 femte ledd</a> gjelder første ledd andre punktum, andre ledd og tredje ledd tilsvarende.</article></article><article class="legalArticle" data-lovdata-URL="SF/forskrift/2025-07-09-1510/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Automatisert innhenting av opplysninger fra banker og andre finansforetak</span></h2><article class="legalP" id="paragraf-3-ledd-1">Banker og andre finansforetak kan gi opplysninger etter <a href="lov/1992-06-26-86/§5-7">tvangsfullbyrdelsesloven § 5-7</a> gjennom en automatisert oppslagstjeneste. Med automatisert oppslagstjeneste menes en teknisk løsning der opplysninger gjøres tilgjengelige gjennom et felles teknisk grensesnitt mellom namsmyndigheten og finansforetaket, i et forhåndsdefinert format og uten manuell behandling fra finansforetakets side.</article><article class="legalP" id="paragraf-3-ledd-2">Oppslagstjenesten kan benyttes til innhenting av følgende opplysninger:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">kontoeierskap,</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">kontotype,</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">saldo og beholdning, og</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">registrerte heftelser.</article></article></li></ol></article><article class="legalP" id="paragraf-3-ledd-3">Namsmyndigheten skal blant annet sørge for sikker autentisering av forespørselen, angivelse av hjemmelen for forespørselen og logging av forespørsler og svar. Namsmyndigheten skal ha rutiner for å minimere og slette overskuddsinformasjon. Opplysningene som gis gjennom oppslagstjenesten, skal krypteres. Namsmyndigheten skal begrense hvilke ansatte som har tilgang til oppslagstjenesten, og tilgangen skal begrenses i omfang og tid etter den ansattes tjenstlige behov. Namsmyndigheten skal jevnlig føre kontroll med bruken av oppslagstjenesten, herunder ved bruk av automatisert logganalyse.</article></article><article class="legalArticle" data-lovdata-URL="SF/forskrift/2025-07-09-1510/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordringshaveres innsyn i opplysninger om løpende utleggstrekk</span></h2><article class="legalP" id="paragraf-4-ledd-1">Saksøker med krav som deltar i utleggstrekk har rett til å få opplyst:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">summen av krav i trekket med bedre artsprioritet enn saksøkerens krav,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">summen av krav i trekket med lik artsprioritet som saksøkerens krav, samt kravenes samlede grunnlag for forholdsmessig fordeling etter <a href="lov/1984-06-08-59/§2-8/ledd/3">dekningsloven § 2-8 tredje ledd</a>,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">hvor mye av trekket som skal dekke uforfalte bidragskrav,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">datoen for sist gjennomførte trekk og hvilket beløp som ble trukket, og</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">gjeldende beslutning om trekkets størrelse og hvem som er trekkpliktig.</article></article></li></ol></article><article class="legalP" id="paragraf-4-ledd-2">Opplysningene gjøres tilgjengelig for saksøker via elektronisk selvbetjeningstjeneste.</article></article><article class="legalArticle" data-lovdata-URL="SF/forskrift/2025-07-09-1510/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kompetanse til å endre utleggstrekk i særlige situasjoner</span></h2><article class="legalP" id="paragraf-5-ledd-1">Er flere namsmenn kompetente etter <a href="lov/1992-06-26-86/§7-21/ledd/2/setning/2">tvangsfullbyrdelsesloven § 7-21 andre ledd andre punktum</a>, treffes avgjørelse av den av de som først etablerte eller meldte krav inn i trekket.</article><article class="legalP" id="paragraf-5-ledd-2">Har ingen av de aktuelle namsmenn etablert eller meldt krav inn i trekket, treffes avgjørelse av namsmannen i distriktet der saksøkte har bosted i henhold til <a href="lov/2016-12-09-88/kap5">folkeregisterloven kapittel 5</a> dersom saksøkte har bopel i flere namsmannsdistrikter. Har saksøkte ukjent adresse, treffes avgjørelse av namsmannen utpekt etter <a href="lov/1992-06-26-86/§7-3/ledd/3">tvangsfullbyrdelsesloven § 7-3 tredje ledd</a>.</article></article><article class="legalArticle" data-lovdata-URL="SF/forskrift/2025-07-09-1510/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Deling av taushetsbelagte opplysninger med Innkrevingsmyndigheten</span></h2><article class="legalP" id="paragraf-6-ledd-1">Dersom Innkrevingsmyndigheten krever inn krav mot en skyldner, kan følgende opplysninger deles uten hinder av taushetsplikt:<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">opplysninger om skyldnerens formuesgoder,</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">opplysninger om skyldnerens lønnsinntekter og andre ytelser det kan besluttes utleggstrekk i,</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">opplysninger som kan ha betydning ved en vurdering av hva skyldneren trenger til underhold av seg selv og sin husstand etter <a href="lov/1984-06-08-59/§2-5">dekningsloven §§ 2-5</a> og <a href="lov/1984-06-08-59/§2-7">2-7</a>,</article></article></li><li data-name="d." value="4"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">opplysninger om skyldnerens faktiske adresser, og</article></article></li><li data-name="e." value="5"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">opplysninger som kan bidra til å ivareta skyldnerens eller tjenestepersons sikkerhet.</article></article></li></ol></article><article class="legalP" id="paragraf-6-ledd-2">Opplysninger kan deles med Innkrevingsmyndigheten uten hinder av taushetsplikt for å utvikle og teste IT-systemer dersom det vil være umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article></article><article class="legalArticle" data-lovdata-URL="SF/forskrift/2025-07-09-1510/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Deling av taushetsbelagte opplysninger med Innkrevingsmyndigheten under gradvis anvendelse av nytt regelverk for utlegg</span></h2><article class="legalP" id="paragraf-7-ledd-1">Alminnelig namsmann kan uten hinder av taushetsplikt dele opplysninger Innkrevingsmyndigheten trenger for å fastslå om nytt regelverk for utlegg har kommet til anvendelse for en skyldner.</article></article><article class="legalArticle" data-lovdata-URL="SF/forskrift/2025-07-09-1510/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. januar 2026. Bestemmelsene gjelder bare i saker som blir behandlet etter nytt regelverk for utlegg, jf. <a href="forskrift/2025-06-10-968">delegering 10. juni 2025 nr. 968 av Kongens myndighet etter innkrevingsloven § 40 andre og tredje ledd til Finansdepartementet</a>.</article></article></main></body></html>