<!DOCTYPE html><html lang="no"><head><title>Forskrift om regulering av fiske med norske fartøyer i Antarktis (CCAMLR-området).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1998-03-13-195</dd><dt class="dokid">DokumentID</dt><dd class="dokid">SF/forskrift/1998-03-13-195</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Ressurs- og utredn.avd.</li></ul></dd><dt class="publishedIn">Publisert i</dt><dd class="publishedIn">Avd I 1998 296</dd><dt class="dateInForce">I kraft fra</dt><dd class="dateInForce">1998-03-13</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1989-12-11-1225">forskrift/1989-12-11-1225</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1972-06-16-57/§6">lov/1972-06-16-57/§6</a></li><li><a href="lov/1972-06-16-57/§8">lov/1972-06-16-57/§8</a></li><li><a href="lov/1983-06-03-40/§1">lov/1983-06-03-40/§1</a></li><li><a href="lov/1983-06-03-40/§4">lov/1983-06-03-40/§4</a></li><li><a href="lov/1983-06-03-40/§5">lov/1983-06-03-40/§5</a></li><li><a href="lov/1983-06-03-40/§9">lov/1983-06-03-40/§9</a></li><li><a href="lov/1983-06-03-40/§26">lov/1983-06-03-40/§26</a></li><li><a href="lov/1983-06-03-40/§45">lov/1983-06-03-40/§45</a></li></ul></dd><dt class="titleShort">Korttittel</dt><dd class="titleShort">Forskrift om fiske i Antarktis</dd><dt class="title">Tittel</dt><dd class="title">Forskrift om regulering av fiske med norske fartøyer i Antarktis (CCAMLR-området).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 13. mars 1998 med hjemmel i <a href="lov/1972-06-16-57">lov av 16. juni 1972 nr. 57</a> om regulering av deltagelsen i fisket <a href="lov/1972-06-16-57/§6">§ 6</a> og <a href="lov/1972-06-16-57/§8">§ 8</a> og <a href="lov/1983-06-03-40">lov av 3. juni 1983 nr. 40</a> om saltvannsfiske m.v. <a href="lov/1983-06-03-40/§1">§ 1</a>, <a href="lov/1983-06-03-40/§4">§ 4</a>, <a href="lov/1983-06-03-40/§5">§ 5</a>, <a href="lov/1983-06-03-40/§9">§ 9</a>, <a href="lov/1983-06-03-40/§26">§ 26</a> og <a href="lov/1983-06-03-40/§45">§ 45</a>. Fremmet av Fiskeridepartementet.</dd><dt class="refid">RefID</dt><dd class="refid">forskrift/1998-03-13-195</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fiske med norske fartøyer i Antarktis (CCAMLR-området).</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Deltakelse</a></li><li><a href="#paragraf-3">§ 3. Merking av redskap og rapportering</a></li><li><a href="#paragraf-4">§ 4. Kontrolltiltak</a></li><li><a href="#paragraf-5">§ 5. Forbud mot fiske</a></li><li><a href="#paragraf-6">§ 6. Maskevidde i trålfisket</a></li><li><a href="#paragraf-7">§ 7. Oppgaveplikt</a></li><li><a href="#paragraf-8">§ 8. Reguleringsfullmakter</a></li><li><a href="#paragraf-9">§ 9. Reguleringer i medhold av Krillkonvensjonen</a></li><li><a href="#paragraf-10">§ 10. Straff</a></li><li><a href="#paragraf-11">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1998-03-13-195" id="dokument"><h1>Forskrift om regulering av fiske med norske fartøyer i Antarktis (CCAMLR-området).</h1><article class="legalArticle" data-lovdata-URL="SF/forskrift/1998-03-13-195/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for norske statsborgere og personer bosatt i Norge som driver fiske med norske fartøyer i havområdet på den sydlige halvkule som er underlagt konvensjonen av 20. mai 1980 for bevaring av levende marine ressurser i Antarktis (Krillkonvensjonen), avgrenset av følgende punkter av bredde- og lengdegrader:</article><article class="legalP" id="paragraf-1-ledd-2">50°S, 0°; 50°S, 30°Ø; 45°S, 30°Ø; 45°S, 80°Ø; 55°S, 80°Ø; 55°S, 150°Ø; 60°S, 150°Ø; 60°S, 50°V; 50°V, 50°S, 0°.</article></article><article class="legalArticle" data-lovdata-URL="SF/forskrift/1998-03-13-195/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Deltakelse</span></h2><article class="legalP" id="paragraf-2-ledd-1">Det er forbudt å drive fiske i området som er beskrevet i <a href="forskrift/1998-03-13-195/§1">§ 1</a>, uten på forhånd å ha fått tillatelse fra Fiskeridirektoratet.</article><article class="legalP" id="paragraf-2-ledd-2">Fiskeridepartementet kan ved forskrift gi nærmere bestemmelser om vilkår for slik tillatelse.</article></article><article class="legalArticle" data-lovdata-URL="SF/forskrift/1998-03-13-195/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Merking av redskap og rapportering</span></h2><article class="legalP" id="paragraf-3-ledd-1">Av hensyn til gjennomføringen av vedtak truffet av den kommisjon som er opprettet i henhold til Krillkonvensjonen artikkel VII, heretter kalt Kommisjonen, kan Fiskeridirektoratet gi pålegg om:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">merking av fartøyets fiskeredskap og fortøyninger,</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">rapportering av redskap, fortøyninger og andre gjenstander som uforskyldt tapes i sjøen,</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">rapportering av art og antall sjøpattedyr som uforvarende blir tatt i eller med fiskeredskap.</article></article></li></ol></article></article><article class="legalArticle" data-lovdata-URL="SF/forskrift/1998-03-13-195/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontrolltiltak</span></h2><article class="legalP" id="paragraf-4-ledd-1">Fiskeridirektoratet kan i samsvar med vedtak truffet av Kommisjonen gi pålegg om at deltakende fartøy skal ha om bord:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">montert satelittsporingsutstyr</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">inspektører og observatører.</article></article></li></ol></article><article class="legalP" id="paragraf-4-ledd-2">Fiskeridirektoratet kan ved forskrift fastsette nærmere bestemmelser som er nødvendig for å oppnå en tilfredsstillende kontroll med fisket.</article></article><article class="legalArticle" data-lovdata-URL="SF/forskrift/1998-03-13-195/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot fiske</span></h2><article class="legalP" id="paragraf-5-ledd-1">Fiskeridirektoratet kan i samsvar med vedtak truffet av Kommisjonen ved forskrift forby fiske på visse arter og i bestemte områder og stoppe fisket for norske fartøyer når totalkvoten er tatt.</article></article><article class="legalArticle" data-lovdata-URL="SF/forskrift/1998-03-13-195/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maskevidde i trålfisket</span></h2><article class="legalP" id="paragraf-6-ledd-1">Det er forbudt å bruke pelagisk trål eller bunntrål med mindre maskevidde enn nevnt ovenfor ved fiske etter følgende arter: <table><thead><tr><th data-text-align="left" data-vertical-align="top"><span class="underline">art</span></th><th data-text-align="center" data-vertical-align="top"><span class="underline">minste maskevidde</span></th></tr></thead><tbody><tr><td data-text-align="left" data-vertical-align="top">Notothenia rossii, Dissostichus eleginoides,</td><td data-text-align="center" data-vertical-align="top">120 mm</td></tr><tr><td data-text-align="left" data-vertical-align="top">Notothenia gibberifrons, Notothenia kempi,</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Notothenia squamifros</td><td data-text-align="center" data-vertical-align="top">80 mm</td></tr></tbody></table></article><article class="legalP" id="paragraf-6-ledd-2">Det er forbudt å bruke innretninger eller ha en oppbygging av trålen som snører sammen maskene eller på annen måte reduserer seleksjonen i redskapet.</article></article><article class="legalArticle" data-lovdata-URL="SF/forskrift/1998-03-13-195/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Oppgaveplikt</span></h2><article class="legalP" id="paragraf-7-ledd-1">Den som deltar i fisket i henhold til <a href="forskrift/1998-03-13-195/§2">§ 2</a>, har plikt til å føre fangstdagbok og innen én måned etter endt tur sende dagboken til Fiskeridirektoratet, jfr. <a href="forskrift/1993-07-26-772">forskrift av 26. juli 1993 nr. 772</a> om oppgaveplikt for fiske- og fangstfartøy.</article><article class="legalP" id="paragraf-7-ledd-2">Det skal i tillegg fylles ut Kommisjonens standardiserte rapporteringsskjema med fangst, biologiske data og fartøyets fangstkapasitet. Skjemaet skal sendes til Fiskeridirektoratet, jfr. første ledd.</article></article><article class="legalArticle" data-lovdata-URL="SF/forskrift/1998-03-13-195/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Reguleringsfullmakter</span></h2><article class="legalP" id="paragraf-8-ledd-1">Fiskeridirektoratet kan ved forskrift fastsette nærmere bestemmelser som er nødvendig for å oppnå en hensiktsmessig avvikling av fisket, herunder påmeldingsfrist, siste utseilingsdato, maksimalkvote m.v.</article></article><article class="legalArticle" data-lovdata-URL="SF/forskrift/1998-03-13-195/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Reguleringer i medhold av Krillkonvensjonen</span></h2><article class="legalP" id="paragraf-9-ledd-1">Den som deltar i fisket i henhold til <a href="forskrift/1998-03-13-195/§2">§ 2</a>, skal overholde bestemmelser fastsatt i eller i medhold av Krillkonvensjonen.</article></article><article class="legalArticle" data-lovdata-URL="SF/forskrift/1998-03-13-195/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til <a href="lov/1972-06-16-57">lov av 16. juni 1972 nr. 57</a> om regulering av deltagelsen i fisket <a href="lov/1972-06-16-57/§11">§ 11</a> og <a href="lov/1983-06-03-40">lov av 3. juni 1983 nr. 40</a> om saltvannsfiske m.v. <a href="lov/1983-06-03-40/§53">§ 53</a>.</article></article><article class="legalArticle" data-lovdata-URL="SF/forskrift/1998-03-13-195/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift trer i kraft straks.</article><article class="legalP" id="paragraf-11-ledd-2">Samtidig oppheves <a href="forskrift/1989-12-11-1225">forskrift av 11. desember 1989 nr. 1225</a> om fiske med norske fartøy i Antarktis.</article></article></main></body></html>