<!DOCTYPE html><html lang="nb"><head><title>Forskrift om økonomiplan, årsbudsjett, årsregnskap og årsberetning for interkommunale selskaper (budsjett- og regnskapsforskriften for IKS)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-08-16-1327</dd><dt class="dokid">DokumentID</dt><dd class="dokid">SF/forskrift/2023-08-16-1327</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Kommunalavdelingen</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1999-12-17-1568">forskrift/1999-12-17-1568</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1999-01-29-6/§20">lov/1999-01-29-6/§20</a></li><li><a href="lov/1999-01-29-6/§27">lov/1999-01-29-6/§27</a></li></ul></dd><dt class="dateOfPublication">Kunngjort</dt><dd class="dateOfPublication">2023-08-16 14:10</dd><dt class="titleShort">Korttittel</dt><dd class="titleShort">Budsjett- og regnskapsforskriften for IKS</dd><dt class="title">Tittel</dt><dd class="title">Forskrift om økonomiplan, årsbudsjett, årsregnskap og årsberetning for interkommunale selskaper (budsjett- og regnskapsforskriften for IKS)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og distriktsdepartementet 16. august 2023 med hjemmel i <a href="lov/1999-01-29-6/§20">lov 29. januar 1999 nr. 6 om interkommunale selskaper (IKS-loven) § 20</a> og <a href="lov/1999-01-29-6/§27">§ 27</a>.</dd><dt class="refid">RefID</dt><dd class="refid">forskrift/2023-08-16-1327</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om økonomiplan, årsbudsjett, årsregnskap og årsberetning for interkommunale selskaper (budsjett- og regnskapsforskriften for IKS)</a><ul class="tocSubUl"><li><a href="#kapittel-1" data-child-interval="§ 1-1">Kapittel. 1 Virkeområde</a><ul class="tocSubUl"><li><a href="#kapittel-1-paragraf-1">§ 1-1. Virkeområde</a></li></ul></li><li><a href="#kapittel-2" data-child-interval="§§ 2-1 – 2-4">Kapittel 2. Økonomiplan, årsbudsjett, årsregnskap og årsberetning for selskaper som utarbeider årsregnskap og årsberetning etter regnskapsloven</a><ul class="tocSubUl"><li><a href="#kapittel-2-paragraf-1">§ 2-1. Virkeområde</a></li><li><a href="#kapittel-2-paragraf-2">§ 2-2. Innholdet i økonomiplanen og årsbudsjettet</a></li><li><a href="#kapittel-2-paragraf-3">§ 2-3. Innholdet i årsregnskapet</a></li><li><a href="#kapittel-2-paragraf-4">§ 2-4. Innholdet i årsberetningen</a></li></ul></li><li><a href="#kapittel-3" data-child-interval="§§ 3-1 – 3-4">Kapittel 3. Økonomiplan, årsbudsjett, årsregnskap og årsberetning for selskaper som utarbeider årsregnskap og årsberetning etter kommuneloven</a><ul class="tocSubUl"><li><a href="#kapittel-3-paragraf-1">§ 3-1. Virkeområde</a></li><li><a href="#kapittel-3-paragraf-2">§ 3-2. Innholdet i økonomiplanen og årsbudsjettet</a></li><li><a href="#kapittel-3-paragraf-3">§ 3-3. Innholdet i årsregnskapet</a></li><li><a href="#kapittel-3-paragraf-4">§ 3-4. Innholdet i årsberetningen</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Ikrafttredelse og overgangsregler</a><ul class="tocSubUl"><li><a href="#kapittel-4-paragraf-1">§ 4-1. Ikrafttredelse</a></li><li><a href="#kapittel-4-paragraf-2">§ 4-2. Overgangsregler</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2023-08-16-1327" id="dokument"><h1>Forskrift om økonomiplan, årsbudsjett, årsregnskap og årsberetning for interkommunale selskaper (budsjett- og regnskapsforskriften for IKS)</h1><section class="section" data-name="kap1" id="kapittel-1" data-lovdata-URL="SF/forskrift/2023-08-16-1327/KAPITTEL_1"><h2>Kapittel. 1 Virkeområde</h2><article class="legalArticle" data-lovdata-URL="SF/forskrift/2023-08-16-1327/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for interkommunale selskaper etablert etter <a href="lov/1999-01-29-6">IKS-loven</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2023-08-16-1327/KAPITTEL_2"><h2>Kapittel 2. Økonomiplan, årsbudsjett, årsregnskap og årsberetning for selskaper som utarbeider årsregnskap og årsberetning etter <a href="lov/1998-07-17-56">regnskapsloven</a></h2><article class="legalArticle" data-lovdata-URL="SF/forskrift/2023-08-16-1327/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">Kapittelet gjelder for interkommunale selskaper som utarbeider årsregnskap og årsberetning etter <a href="lov/1998-07-17-56">regnskapsloven</a> i henhold til <a href="lov/1999-01-29-6/§27">IKS-loven § 27</a> første ledd.</article></article><article class="legalArticle" data-lovdata-URL="SF/forskrift/2023-08-16-1327/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Innholdet i økonomiplanen og årsbudsjettet</span></h3><article class="legalP" id="kapittel-2-paragraf-2-ledd-1">Økonomiplanen og årsbudsjettet skal utarbeides i samsvar med <a href="lov/1999-01-29-6/§20">IKS-loven § 20</a>.</article><article class="legalP" id="kapittel-2-paragraf-2-ledd-2">Økonomiplanen og årsbudsjettet skal inneholde en resultatoppstilling som nevnt i <a href="lov/1998-07-17-56/§6-1">regnskapsloven § 6-1</a> eller <a href="lov/1998-07-17-56/§6-1a">§ 6-1a</a> og en oppstilling av investeringsutgiftene og finansieringen av disse. Oppstillingene kan tilpasses den virksomheten som drives. Oppstillingene skal vise beløp for budsjettåret, det forrige budsjettåret og det sist vedtatte årsregnskapet.</article><article class="legalP" id="kapittel-2-paragraf-2-ledd-3">Økonomiplanen og årsbudsjettet skal inneholde en oversikt over selskapets avdrag på lån i det enkelte budsjettåret.</article></article><article class="legalArticle" data-lovdata-URL="SF/forskrift/2023-08-16-1327/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Innholdet i årsregnskapet</span></h3><article class="legalP" id="kapittel-2-paragraf-3-ledd-1">Årsregnskapet skal utarbeides i samsvar med <a href="lov/1998-07-17-56">regnskapsloven</a>.</article><article class="legalP" id="kapittel-2-paragraf-3-ledd-2">Årsregnskapet skal inneholde en resultatoppstilling som nevnt i <a href="lov/1998-07-17-56/§6-1">regnskapsloven § 6-1</a> eller <a href="lov/1998-07-17-56/§6-1a">§ 6-1a</a> og også en oppstilling av investeringsutgiftene og finansieringen av disse. Oppstillingene kan tilpasses den virksomheten som drives. Oppstillingene skal vise beløp for regnskapsåret, det opprinnelige vedtatte årsbudsjettet, det regulerte årsbudsjettet og det forrige årsregnskapet.</article><article class="legalP" id="kapittel-2-paragraf-3-ledd-3">Årsregnskapet skal også inneholde noteopplysninger om:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1">Størrelsen på minimumsavdraget beregnet etter <a href="lov/1999-01-29-6/§22">IKS-loven § 22</a> sjette ledd, og størrelsen på selskapets betalte avdrag på lån. Det skal også opplyses om sum avskrivninger, verdien på lånegjelden og verdien på de varige driftsmidlene som ligger til grunn for beregningen av minimumsavdraget.</article></article></li><li data-name="2." value="2"><article class="listArticle" id="kapittel-2-paragraf-3-ledd-3-punkt-2"><article class="legalP" id="kapittel-2-paragraf-3-ledd-3-punkt-2-ledd-1">Hvor stor andel av selskapets inntekter som kommer fra deltakerne, og hvor stor andel av selskapets inntekter som kommer fra andre.</article></article></li><li data-name="3." value="3"><article class="listArticle" id="kapittel-2-paragraf-3-ledd-3-punkt-3"><article class="legalP" id="kapittel-2-paragraf-3-ledd-3-punkt-3-ledd-1">Overføringer fra deltakerne som er foretatt for å dekke inn negativ egenkapital i selskapet.</article></article></li></ol></article></article><article class="legalArticle" data-lovdata-URL="SF/forskrift/2023-08-16-1327/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Innholdet i årsberetningen</span></h3><article class="legalP" id="kapittel-2-paragraf-4-ledd-1">Årsberetningen skal utarbeides i samsvar med <a href="lov/1998-07-17-56">regnskapsloven</a>.</article><article class="legalP" id="kapittel-2-paragraf-4-ledd-2">Årsberetningen skal også redegjøre for:<ol class="defaultList" type="1"><li data-name="1." value="1"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">Vesentlige beløpsmessige avvik mellom årsbudsjettet og årsregnskapet og vesentlige avvik fra representantskapets premisser for bruken av de økonomiske rammene.</article></article></li><li data-name="2." value="2"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">Selskapets måloppnåelse og andre ikke-økonomiske forhold som er av vesentlig betydning for deltakerne eller innbyggerne.</article></article></li></ol></article><article class="legalP" id="kapittel-2-paragraf-4-ledd-3">Plikten til å utarbeide årsberetning gjelder ikke for selskap som regnes som små foretak etter <a href="lov/1998-07-17-56/§1-6">regnskapsloven § 1-6</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2023-08-16-1327/KAPITTEL_3"><h2>Kapittel 3. Økonomiplan, årsbudsjett, årsregnskap og årsberetning for selskaper som utarbeider årsregnskap og årsberetning etter <a href="lov/2018-06-22-83">kommuneloven</a></h2><article class="legalArticle" data-lovdata-URL="SF/forskrift/2023-08-16-1327/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">Kapittelet gjelder for interkommunale selskaper som utarbeider årsregnskap og årsberetning etter <a href="lov/2018-06-22-83">kommuneloven</a> i henhold til <a href="lov/1999-01-29-6/§27">IKS-loven § 27</a> andre ledd.</article></article><article class="legalArticle" data-lovdata-URL="SF/forskrift/2023-08-16-1327/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Innholdet i økonomiplanen og årsbudsjettet</span></h3><article class="legalP" id="kapittel-3-paragraf-2-ledd-1">Økonomiplanen og årsbudsjettet skal utarbeides i samsvar med <a href="lov/1999-01-29-6/§20">IKS-loven § 20</a>. Økonomiplanen skal deles inn i en driftsdel og en investeringsdel og årsbudsjettet skal deles inn i et driftsbudsjett og et investeringsbudsjett. Økonomiplanen og årsbudsjettet skal utarbeides i samsvar med <a href="forskrift/2019-06-07-714/kap2">forskrift 7. juni 2019 nr. 714 om økonomiplan, årsbudsjett, årsregnskap og årsberetning for kommuner og fylkeskommuner mv. kapittel 2</a> og <a href="forskrift/2019-06-07-714/kap3">3</a>, så langt ikke annet følger av <a href="lov/1999-01-29-6">IKS-loven</a>.</article><article class="legalP" id="kapittel-3-paragraf-2-ledd-2">Økonomiplanen og årsbudsjettet skal inneholde oppstillinger som nevnt i <a href="forskrift/2019-06-07-714/§5-5">forskrift 7. juni 2019 nr. 714 om økonomiplan, årsbudsjett, årsregnskap og årsberetning for kommuner og fylkeskommuner mv. § 5-5</a> første ledd og <a href="forskrift/2019-06-07-714/§5-6">§ 5-6</a>. Oppstillingene kan tilpasses den virksomheten som drives. Oppstillingene skal vise beløp for budsjettåret, det forrige budsjettåret og det sist vedtatte årsregnskapet.</article></article><article class="legalArticle" data-lovdata-URL="SF/forskrift/2023-08-16-1327/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Innholdet i årsregnskapet</span></h3><article class="legalP" id="kapittel-3-paragraf-3-ledd-1">Årsregnskapet skal utarbeides i samsvar med <a href="lov/2018-06-22-83/§14-6">kommuneloven § 14-6</a> andre til fjerde ledd. Årsregnskapet skal utarbeides i samsvar med <a href="forskrift/2019-06-07-714/kap2">forskrift 7. juni 2019 nr. 714 om økonomiplan, årsbudsjett, årsregnskap og årsberetning for kommuner og fylkeskommuner mv. kapittel 2</a> til <a href="forskrift/2019-06-07-714/kap4">4</a>, så langt ikke annet følger av <a href="lov/1999-01-29-6">IKS-loven</a>.</article><article class="legalP" id="kapittel-3-paragraf-3-ledd-2">Årsregnskapet skal inneholde oppstillinger som nevnt i <a href="forskrift/2019-06-07-714/§5-5">forskrift 7. juni 2019 nr. 714 om økonomiplan, årsbudsjett, årsregnskap og årsberetning for kommuner og fylkeskommuner mv. § 5-5</a> første ledd, <a href="forskrift/2019-06-07-714/§5-6">§ 5-6</a> og <a href="forskrift/2019-06-07-714/§5-8">§ 5-8</a>. Oppstillingene kan tilpasses den virksomheten som drives. Oppstillingene av driftsregnskapet og investeringsregnskapet skal vise beløp for regnskapsåret, det opprinnelige vedtatte årsbudsjettet, det regulerte årsbudsjettet og det forrige årsregnskapet. Oppstillingen av balanseregnskapet skal vise beløp for regnskapsåret og det forrige årsregnskapet.</article><article class="legalP" id="kapittel-3-paragraf-3-ledd-3">Årsregnskapet skal inneholde noteopplysninger som nevnt i <a href="forskrift/2019-06-07-714/§5-10">forskrift 7. juni 2019 nr. 714 om økonomiplan, årsbudsjett, årsregnskap og årsberetning for kommuner og fylkeskommuner mv. § 5-10</a> til <a href="forskrift/2019-06-07-714/§5-15">§ 5-15</a>. Årsregnskapet skal også inneholde noteopplysninger om:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-3-punkt-1"><article class="legalP" id="kapittel-3-paragraf-3-ledd-3-punkt-1-ledd-1">Hvor stor andel av selskapets inntekter som kommer fra deltakerne, og hvor stor andel av selskapets inntekter som kommer fra andre.</article></article></li><li data-name="2." value="2"><article class="listArticle" id="kapittel-3-paragraf-3-ledd-3-punkt-2"><article class="legalP" id="kapittel-3-paragraf-3-ledd-3-punkt-2-ledd-1">Overføringer fra deltakerne som er foretatt for å dekke inn negativ egenkapital i selskapet.</article></article></li></ol></article></article><article class="legalArticle" data-lovdata-URL="SF/forskrift/2023-08-16-1327/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Innholdet i årsberetningen</span></h3><article class="legalP" id="kapittel-3-paragraf-4-ledd-1">Årsberetningen skal utarbeides i samsvar med <a href="lov/2018-06-22-83/§14-7">kommuneloven § 14-7</a> andre ledd.</article></article></section><section class="section" data-name="kap4" id="kapittel-4" data-lovdata-URL="SF/forskrift/2023-08-16-1327/KAPITTEL_4"><h2>Kapittel 4. Ikrafttredelse og overgangsregler</h2><article class="legalArticle" data-lovdata-URL="SF/forskrift/2023-08-16-1327/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2024.</article><article class="legalP" id="kapittel-4-paragraf-1-ledd-2">Fra samme tidspunkt oppheves <a href="forskrift/1999-12-17-1568">forskrift 17. desember 1999 nr. 1568 om årsbudsjett, årsregnskap og årsberetning for interkommunale selskaper</a>.</article></article><article class="legalArticle" data-lovdata-URL="SF/forskrift/2023-08-16-1327/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Overgangsregler</span></h3><article class="legalP" id="kapittel-4-paragraf-2-ledd-1">Oppstillingene i årsregnskapet for 2023 skal svare til oppstillingene i årsbudsjettet for 2023 slik det følger av <a href="forskrift/1999-12-17-1568/§2">forskrift 17. desember 1999 nr. 1568 om årsbudsjett, årsregnskap og årsberetning for interkommunale selskaper § 2</a> tredje ledd, <a href="forskrift/1999-12-17-1568/§3">§ 3</a> første til tredje ledd og <a href="forskrift/1999-12-17-1568/§5">§ 5</a>.</article></article></section></main></body></html>