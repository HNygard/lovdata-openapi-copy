<!DOCTYPE html><html lang="no"><head><title>Forskrift om spesialistgodkjenning for sykepleiere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-11-19-2206</dd><dt class="dokid">DokumentID</dt><dd class="dokid">SF/forskrift/2019-11-19-2206</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavd.</li></ul></dd><dt class="dateInForce">I kraft fra</dt><dd class="dateInForce">2020-02-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-12-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-11-23-1895">forskrift/2023-11-23-1895</a> fra 2023-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§51">lov/1999-07-02-64/§51</a></li></ul></dd><dt class="dateOfPublication">Kunngjort</dt><dd class="dateOfPublication">2020-01-22 14:35</dd><dt class="titleShort">Korttittel</dt><dd class="titleShort">Forskrift om spesialistgodkjenning for sykepleiere</dd><dt class="title">Tittel</dt><dd class="title">Forskrift om spesialistgodkjenning for sykepleiere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 19. november 2019 med hjemmel i <a href="lov/1999-07-02-64">lov 2. juli 1999 nr. 64</a> om helsepersonell m.v. (helsepersonelloven) <a href="lov/1999-07-02-64/§51">§ 51</a>. <br /><strong>Endret</strong> ved forskrift <a href="forskrift/2023-11-23-1895">23 nov 2023 nr. 1895</a> (i kraft 1 des 2023).</dd><dt class="refid">RefID</dt><dd class="refid">forskrift/2019-11-19-2206</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om spesialistgodkjenning for sykepleiere</a><ul class="tocSubUl"><li><a href="#paragraf-1">§ 1. Saklig virkeområde</a></li><li><a href="#paragraf-2">§ 2. Spesialistgodkjenning av sykepleiere med graden master i avansert klinisk allmennsykepleie</a></li><li><a href="#paragraf-3">§ 3. Overgangsregler for spesialistgodkjenning av sykepleiere med masterutdanning i avansert klinisk sykepleie</a></li><li><a href="#paragraf-4">§ 4. Konvertering av utdanning fra andre EØS-stater og Sveits</a></li><li><a href="#paragraf-5">§ 4a. Konvertering av utdanning fra Nord-Irland og Storbritannia</a></li><li><a href="#paragraf-6">§ 5. Konvertering av utdanning fra land utenfor EØS og Sveits</a></li><li><a href="#paragraf-7">§ 6. Behandling av søknader</a></li><li><a href="#paragraf-8">§ 7. Klage på Helsedirektoratets vedtak</a></li><li><a href="#paragraf-9">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-11-19-2206" id="dokument"><h1>Forskrift om spesialistgodkjenning for sykepleiere</h1><article class="legalArticle" data-lovdata-URL="SF/forskrift/2019-11-19-2206/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h2><article class="legalP" id="paragraf-1-ledd-1">Forskriften gjelder spesialistgodkjenning for sykepleiere.</article></article><article class="legalArticle" data-lovdata-URL="SF/forskrift/2019-11-19-2206/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Spesialistgodkjenning av sykepleiere med graden master i avansert klinisk allmennsykepleie</span></h2><article class="legalP" id="paragraf-2-ledd-1">Helsedirektoratet skal i medhold av <a href="lov/1999-07-02-64/§53">helsepersonelloven § 53</a> etter søknad gi spesialistgodkjenning i klinisk allmennsykepleie til sykepleier med norsk autorisasjon som er tildelt graden master i avansert klinisk allmennsykepleie i henhold til forskrift om nasjonal retningslinje i masterutdanning i avansert klinisk allmennsykepleie.</article><article class="legalP" id="paragraf-2-ledd-2">Søknaden kan avslås dersom det foreligger forhold som ville gitt grunn til å tilbakekalle spesialistgodkjenningen etter <a href="lov/1999-07-02-64/§57">helsepersonelloven § 57</a>.</article></article><article class="legalArticle" data-lovdata-URL="SF/forskrift/2019-11-19-2206/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsregler for spesialistgodkjenning av sykepleiere med masterutdanning i avansert klinisk sykepleie</span></h2><article class="legalP" id="paragraf-3-ledd-1">Helsedirektoratet skal i medhold av <a href="lov/1999-07-02-64/§53">helsepersonelloven § 53</a> etter søknad gi spesialistgodkjenning i klinisk allmennsykepleie til sykepleier med norsk autorisasjon som er tildelt mastergrad i avansert klinisk sykepleie etter 1. januar 2014 eller som har påbegynt mastergrad i avansert klinisk sykepleie før 31. desember 2020.</article><article class="legalP" id="paragraf-3-ledd-2">Søker skal dokumentere tildelt mastergrad fra norsk universitet eller høyskole i avansert klinisk sykepleie.</article><article class="legalP" id="paragraf-3-ledd-3">Dersom Helsedirektoratet fatter vedtak om avslag fordi utdanningen ikke oppfyller kravene i forskrift om nasjonal retningslinje i masterutdanning i avansert klinisk allmennsykepleie, skal søkeren om mulig underrettes om hvilke krav som ikke anses oppfylt og gis mulighet til å søke på nytt dersom kravene senere bekreftes oppfylt ved akkreditert universitet eller høyskole i Norge.</article><article class="legalP" id="paragraf-3-ledd-4">Dersom det innføres en nasjonal eksamen før tildeling av graden master i avansert klinisk allmennsykepleie kan direktoratet kreve at denne skal være bestått før tildeling av spesialistgodkjenning.</article></article><article class="legalArticle" data-lovdata-URL="SF/forskrift/2019-11-19-2206/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Konvertering av utdanning fra andre EØS-stater og Sveits</span></h2><article class="legalP" id="paragraf-4-ledd-1">Søknad fra sykepleier med norsk autorisasjon og utdanning i avansert klinisk allmennsykepleie fra en annen EØS-stat eller Sveits, behandles etter reglene i <a href="forskrift/2008-10-08-1130">forskrift 8. oktober 2008 nr. 1130</a> om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits.</article></article><article class="legalArticle" data-lovdata-URL="SF/forskrift/2019-11-19-2206/§4a" data-name="§4a" id="paragraf-5"><h2 class="legalArticleHeader"><span class="legalArticleValue">§ 4a</span>. <span class="legalArticleTitle">Konvertering av utdanning fra Nord-Irland og Storbritannia</span></h2><article class="legalP" id="paragraf-5-ledd-1">Søknad fra sykepleier med norsk autorisasjon og utdanning i avansert klinisk allmennsykepleie fra Nord-Irland og Storbritannia, behandles etter reglene i forskrift om godkjenning av helsepersonell med yrkeskvalifikasjoner fra Storbritannia.</article><article class="changesToParent">Tilføyd ved forskrift <a href="forskrift/2023-11-23-1895">23 nov 2023 nr. 1895</a> (i kraft 1 des 2023).</article></article><article class="legalArticle" data-lovdata-URL="SF/forskrift/2019-11-19-2206/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Konvertering av utdanning fra land utenfor EØS og Sveits</span></h2><article class="legalP" id="paragraf-6-ledd-1">Sykepleier med norsk autorisasjon og utdanning som avansert klinisk allmennsykepleier fra land utenfor EØS, Sveits, Nord-Irland og Storbritannia, kan søke Helsedirektoratet om spesialistgodkjenning. Søkeren kan få godkjenning dersom utdanningen anerkjennes som jevngod med den norske utdanningen eller dersom søkeren godtgjør å ha den nødvendige kyndighet ved tilleggsutdanning eller yrkeserfaring i tillegg til utdanningen.</article><article class="legalP" id="paragraf-6-ledd-2">Dersom Helsedirektoratet fatter vedtak om avslag fordi utdanningen ikke oppfyller vilkårene i første ledd, skal søkeren om mulig underrettes om hvilke krav i forskrift om nasjonal retningslinje i masterutdanning i avansert klinisk allmennsykepleie som ikke anses oppfylt, og gis mulighet til å søke på nytt dersom kravene senere bekreftes oppfylt ved akkreditert universitet eller høyskole i Norge.</article><article class="changesToParent">Endret ved forskrift <a href="forskrift/2023-11-23-1895">23 nov 2023 nr. 1895</a> (i kraft 1 des 2023).</article></article><article class="legalArticle" data-lovdata-URL="SF/forskrift/2019-11-19-2206/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Behandling av søknader</span></h2><article class="legalP" id="paragraf-7-ledd-1">Helsedirektoratet kan fastsette at:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">det skal søkes på en bestemt måte</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">gjennomført utdanning skal dokumenteres på en bestemt måte</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">søkeren skal betale fastsatt gebyr før søknaden behandles.</article></article></li></ol></article></article><article class="legalArticle" data-lovdata-URL="SF/forskrift/2019-11-19-2206/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage på Helsedirektoratets vedtak</span></h2><article class="legalP" id="paragraf-8-ledd-1">Statens helsepersonellnemnd er klageinstans for vedtak om avslag på søknad om spesialistgodkjenning etter <a href="forskrift/2019-11-19-2206/§2">§ 2</a> til <a href="forskrift/2019-11-19-2206/§5">§ 5</a>.</article></article><article class="legalArticle" data-lovdata-URL="SF/forskrift/2019-11-19-2206/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. februar 2020.</article></article></main></body></html>