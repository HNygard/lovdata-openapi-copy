<!DOCTYPE html><html lang="nb"><head><title>Forskrift om regulering av fisket etter torsk i NAFO-området i 2025</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-01-23-64</dd><dt class="dokid">DokumentID</dt><dd class="dokid">SF/forskrift/2025-01-23-64</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2025-01-23 – 2025-12-31</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-05-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-05-09-775">forskrift/2025-05-09-775</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2024-12-18-3486">forskrift/2024-12-18-3486</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§11">lov/2008-06-06-37/§11</a></li><li><a href="lov/2008-06-06-37/§12">lov/2008-06-06-37/§12</a></li><li><a href="lov/2008-06-06-37/§36">lov/2008-06-06-37/§36</a></li><li><a href="lov/2008-06-06-37/§47">lov/2008-06-06-37/§47</a></li><li><a href="lov/1999-03-26-15/§20">lov/1999-03-26-15/§20</a></li><li><a href="lov/1999-03-26-15/§21">lov/1999-03-26-15/§21</a></li><li><a href="forskrift/2000-02-11-99">forskrift/2000-02-11-99</a></li><li><a href="forskrift/2001-10-16-4686">forskrift/2001-10-16-4686</a></li></ul></dd><dt class="dateOfPublication">Kunngjort</dt><dd class="dateOfPublication">2025-01-24 14:50</dd><dt class="title">Tittel</dt><dd class="title">Forskrift om regulering av fisket etter torsk i NAFO-området i 2025</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 23. januar 2025 med hjemmel i <a href="lov/2008-06-06-37/§11">lov 6. juni 2008 nr. 37 om forvaltning av viltlevande marine ressursar (havressurslova) §§ 11</a>, <a href="lov/2008-06-06-37/§12">12</a>, <a href="lov/2008-06-06-37/§36">36</a> og <a href="lov/2008-06-06-37/§47">47</a> og <a href="lov/1999-03-26-15/§20">lov 26. mars 1999 nr. 15 om retten til å delta i fiske og fangst (deltakerloven) §§ 20</a> og <a href="lov/1999-03-26-15/§21">21</a>, jf. <a href="forskrift/2000-02-11-99">delegeringsvedtak 11. februar 2000 nr. 99</a> og <a href="forskrift/2001-10-16-4686">delegeringsvedtak 16. oktober 2001 nr. 4686</a>. <br /><strong>Endret</strong> ved forskrift  <a href="forskrift/2025-05-09-775">9 mai 2025 nr. 775</a>.</dd><dt class="refid">RefID</dt><dd class="refid">forskrift/2025-01-23-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om regulering av fisket etter torsk i NAFO-området i 2025</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Generelt forbud</a></li><li><a href="#paragraf-3">§ 3. Totalkvote</a></li><li><a href="#paragraf-4">§ 4. Påmelding og tillatelse</a></li><li><a href="#paragraf-5">§ 5. Fartøykvote og fiskeperiode</a></li><li><a href="#paragraf-6">§ 6. Observatør</a></li><li><a href="#paragraf-7">§ 7. Stopp i fisket</a></li><li><a href="#paragraf-8">§ 8. NAFO-reguleringer</a></li><li><a href="#paragraf-9">§ 9. Straff</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-01-23-64" id="dokument"><h1>Forskrift om regulering av fisket etter torsk i NAFO-området i 2025</h1><article class="legalArticle" data-lovdata-URL="SF/forskrift/2025-01-23-64/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for fiske i internasjonalt farvann i området nord for 35° N og vest for en linje trukket langs meridianen 42° V til posisjon 59° N 42° V og derfra langs meridianen 44° V til Grønlands kyst (NAFO-området).</article><article class="legalP" id="paragraf-1-ledd-2"><a href="forskrift/2025-01-23-64/§4">§ 4</a> gjelder også i området vest av 37° V.</article><article class="legalP" id="paragraf-1-ledd-3">Med reguleringsområdet (regulatory area) menes den delen av NAFO-området som ligger utenfor noen stats fiskerijurisdiksjon (internasjonalt farvann). Med underområder (divisions) menes inndelingene av NAFO-området som er beskrevet med et tall fra 1–6 med tillegg av en eller flere bokstaver (eks. 3M eller 3NO).</article></article><article class="legalArticle" data-lovdata-URL="SF/forskrift/2025-01-23-64/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt for norske fartøy å fiske og lande torsk i NAFO-området i 2025.</article></article><article class="legalArticle" data-lovdata-URL="SF/forskrift/2025-01-23-64/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Totalkvote</span></h2><article class="legalP" id="paragraf-3-ledd-1">Uten hinder av forbudet i <a href="forskrift/2025-01-23-64/§2">§ 2</a> kan fartøy med torsketråltillatelse fiske og lande inntil 1166,70 tonn torsk i underområde 3M i 2025. I underområde 3L kan fartøy med torsketråltillatelse og konvensjonelle havfiskefartøy fiske og lande inntil 19,14 tonn torsk i 2025.</article></article><article class="legalArticle" data-lovdata-URL="SF/forskrift/2025-01-23-64/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding og tillatelse</span></h2><article class="legalP" id="paragraf-4-ledd-1">To fartøy med torsketråltillatelse kan delta i fisket etter torsk i underområde 3M i 2025. I underområde 3L kan ett fartøy med torsketråltillatelse eller ett konvensjonelt havfiskefartøy delta i fisket etter torsk i 2025.</article><article class="legalP" id="paragraf-4-ledd-2">Fartøy som ønsker å delta i fisket må sende skriftlig melding til Fiskeridirektoratet. Dersom det er påmeldt flere fartøy enn hva som fremgår av første ledd, vil deltakelsen bli avgjort ved loddtrekning.</article><article class="legalP" id="paragraf-4-ledd-3">Ingen fartøy kan delta uten skriftlig tillatelse fra Fiskeridirektoratet.</article></article><article class="legalArticle" data-lovdata-URL="SF/forskrift/2025-01-23-64/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fartøykvote og fiskeperiode</span></h2><article class="legalP" id="paragraf-5-ledd-1">Fartøy med adgang til å delta i fisket etter torsk i 3M kan fiske og lande en fartøykvote på 643,35 tonn torsk i perioden fra og med 1. april 2025 til og med 31. desember 2025.</article><article class="legalP" id="paragraf-5-ledd-2">Fartøy med adgang til å delta i fisket etter torsk i 3L kan fiske og lande en fartøykvote på 19,14 tonn torsk i perioden fra og med 23. januar 2025 til og med 14. april 2025.</article><article class="changesToParent">Endret ved forskrift <a href="forskrift/2025-05-09-775">9 mai 2025 nr. 775</a>.</article></article><article class="legalArticle" data-lovdata-URL="SF/forskrift/2025-01-23-64/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Observatør</span></h2><article class="legalP" id="paragraf-6-ledd-1">Fartøyet må ha observatør om bord godkjent av Fiskeridirektoratet.</article><article class="legalP" id="paragraf-6-ledd-2">Fartøyene kan pålegges å gå til land for å hente observatør.</article><article class="legalP" id="paragraf-6-ledd-3">Fiskeridirektoratet kan gi tillatelse til at observatørdekningen reduseres til inntil 25&#xa0;% av tiden fartøyet oppholder seg i reguleringsområdet.</article><article class="legalP" id="paragraf-6-ledd-4">Fartøyet plikter å dekke alle kostnader ved å ha observatør om bord, herunder utgifter til lønn, transport for observatører og renter ved for sen betaling. Ved manglende betaling kan Fiskeridirektoratet nekte fartøyet videre deltakelse i fisket. Før fisket kan starte i 2025 må fartøyet ha betalt alle kostnader ved å ha hatt observatør om bord i 2024, herunder utgifter til lønn, transport for observatører og renter ved eventuell for sen betaling.</article></article><article class="legalArticle" data-lovdata-URL="SF/forskrift/2025-01-23-64/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket</span></h2><article class="legalP" id="paragraf-7-ledd-1">Fisket vil bli stoppet når totalkvoten er beregnet oppfisket.</article></article><article class="legalArticle" data-lovdata-URL="SF/forskrift/2025-01-23-64/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">NAFO-reguleringer</span></h2><article class="legalP" id="paragraf-8-ledd-1">Fartøy skal følge regler fastsatt i eller i medhold av konvensjonen om fiske i NAFO-området.</article></article><article class="legalArticle" data-lovdata-URL="SF/forskrift/2025-01-23-64/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til <a href="lov/2008-06-06-37/§60">havressurslova §§ 60</a>, <a href="lov/2008-06-06-37/§62">62</a>, <a href="lov/2008-06-06-37/§64">64</a> og <a href="lov/2008-06-06-37/§65">65</a> og <a href="lov/1999-03-26-15/§31">deltakerloven § 31</a>. På samme måte straffes medvirkning og forsøk.</article></article><article class="legalArticle" data-lovdata-URL="SF/forskrift/2025-01-23-64/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 23. januar 2025 og gjelder til og med 31. desember 2025. Samtidig oppheves <a href="forskrift/2024-12-18-3486">forskrift 18. desember 2024 nr. 3486 om forbud mot å fiske torsk i NAFO-området i 2025</a>.</article></article></main></body></html>