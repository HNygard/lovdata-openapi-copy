<!DOCTYPE html><html lang="no"><head><title>Forskrift om passasjerskip i norsk internasjonalt skipsregister (NIS)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-28-2257</dd><dt class="dokid">DokumentID</dt><dd class="dokid">SF/forskrift/2021-06-28-2257</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Maritim avdeling</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-07-09-596">forskrift/1993-07-09-596</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1987-06-12-48/§4">lov/1987-06-12-48/§4</a></li><li><a href="forskrift/2015-03-27-310">forskrift/2015-03-27-310</a></li></ul></dd><dt class="dateOfPublication">Kunngjort</dt><dd class="dateOfPublication">2021-07-01 17:35</dd><dt class="titleShort">Korttittel</dt><dd class="titleShort">Forskrift om passasjerskip i NIS</dd><dt class="title">Tittel</dt><dd class="title">Forskrift om passasjerskip i norsk internasjonalt skipsregister (NIS)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 28. juni 2021 med hjemmel i <a href="lov/1987-06-12-48/§4">lov 12. juni 1987 nr. 48 om norsk internasjonalt skipsregister § 4</a>, jf. <a href="forskrift/2015-03-27-310">delegeringsvedtak 27. mars 2015 nr. 310</a>.</dd><dt class="refid">RefID</dt><dd class="refid">forskrift/2021-06-28-2257</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om passasjerskip i norsk internasjonalt skipsregister (NIS)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Adgang til å transportere passasjerer på Svalbard</a></li><li><a href="#paragraf-3">§ 3. Adgang til å transportere passasjerer langs kysten</a></li><li><a href="#paragraf-4">§ 4. Forbud mot å transportere passasjerer mellom nordiske land</a></li><li><a href="#paragraf-5">§ 5. Forbud mot å utøve stasjonær næringsvirksomhet</a></li><li><a href="#paragraf-6">§ 6. Straff og overtredelsesgebyr</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-06-28-2257" id="dokument"><h1>Forskrift om passasjerskip i norsk internasjonalt skipsregister (NIS)</h1><article class="legalArticle" data-lovdata-URL="SF/forskrift/2021-06-28-2257/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder passasjerskip som er registrert i norsk internasjonalt skipsregister (NIS).</article></article><article class="legalArticle" data-lovdata-URL="SF/forskrift/2021-06-28-2257/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgang til å transportere passasjerer på Svalbard</span></h2><article class="legalP" id="paragraf-2-ledd-1">Passasjerskip registrert i NIS kan transportere passasjerer mellom havner på Svalbard, mellom Svalbard og fastlandet, og i fast rute mellom Svalbard og utenlandsk havn.</article></article><article class="legalArticle" data-lovdata-URL="SF/forskrift/2021-06-28-2257/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til å transportere passasjerer langs kysten</span></h2><article class="legalP" id="paragraf-3-ledd-1">Cruiseskip registrert i NIS kan transportere passasjerer mellom norske havner dersom de anløper tilsammen minst to utenlandske havner før eller etter anløp av en eller flere norske havner.</article><article class="legalP" id="paragraf-3-ledd-2">Passasjerene skal ikke kunne kjøpe billetter bare mellom norske havner.</article><article class="legalP" id="paragraf-3-ledd-3">Passasjerene kan gå om bord og forlate cruiseskipet i norsk havn dersom billetten inkluderer anløp av minst to utenlandske havner.</article><article class="legalP" id="paragraf-3-ledd-4">Med cruiseskip menes passasjerskip etter forskriften som har lugarkapasitet til samtlige passasjerer og seiler i samsvar med et tilbudt turprogram. Skipsruten må ha minst en nattseilas og vare i minst 24 timer.</article></article><article class="legalArticle" data-lovdata-URL="SF/forskrift/2021-06-28-2257/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å transportere passasjerer mellom nordiske land</span></h2><article class="legalP" id="paragraf-4-ledd-1">Passasjerskip registrert i NIS kan ikke transportere passasjerer i fast rute mellom nordiske land. Forbudet gjelder all passasjertransport, også sesongpreget, mellom Danmark, Finland, Island og Sverige.</article></article><article class="legalArticle" data-lovdata-URL="SF/forskrift/2021-06-28-2257/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot å utøve stasjonær næringsvirksomhet</span></h2><article class="legalP" id="paragraf-5-ledd-1">Passasjerskip registrert i NIS kan ikke utøve stasjonær næringsvirksomhet i norsk farvann. Dette gjelder skip som ligger oppankret eller til kai, og som tilbyr tjenester som ikke har karakter av transport.</article><article class="legalP" id="paragraf-5-ledd-2">Passasjerskip som transporterer passasjerer i samsvar med <a href="forskrift/2021-06-28-2257/§2">§ 2</a> og <a href="forskrift/2021-06-28-2257/§3">§ 3</a>, kan likevel tilby tjenester i tilknytning til slik transport.</article></article><article class="legalArticle" data-lovdata-URL="SF/forskrift/2021-06-28-2257/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff og overtredelsesgebyr</span></h2><article class="legalP" id="paragraf-6-ledd-1">Brudd på <a href="forskrift/2021-06-28-2257/§4">§ 4</a> og <a href="forskrift/2021-06-28-2257/§5">§ 5</a> kan straffes etter <a href="lov/1987-06-12-48/§11">NIS-loven § 11</a> eller sanksjoneres etter <a href="lov/1987-06-12-48/§13">NIS-loven § 13</a>.</article></article><article class="legalArticle" data-lovdata-URL="SF/forskrift/2021-06-28-2257/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. juli 2021. Fra samme tidspunkt oppheves <a href="forskrift/1993-07-09-596">forskrift av 9. juli 1993 nr. 596 om fartsområde for passasjerskip registrert i norsk internasjonalt skipsregister (NIS)</a>.</article></article></main></body></html>