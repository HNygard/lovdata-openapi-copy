<!DOCTYPE html><html lang="no"><head><title>Forskrift om ballastsystem på flyttbare innretninger (ballastforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-01-27-67</dd><dt class="dokid">DokumentID</dt><dd class="dokid">SF/forskrift/2016-01-27-67</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="publishedIn">Publisert i</dt><dd class="publishedIn">I 2016 hefte 2</dd><dt class="dateInForce">I kraft fra</dt><dd class="dateInForce">2016-02-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-02-14</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-02-14-280">forskrift/2024-02-14-280</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1991-12-20-879">forskrift/1991-12-20-879</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-02-16-9/§2">lov/2007-02-16-9/§2</a></li><li><a href="lov/2007-02-16-9/§7">lov/2007-02-16-9/§7</a></li><li><a href="lov/2007-02-16-9/§9">lov/2007-02-16-9/§9</a></li><li><a href="lov/2007-02-16-9/§12">lov/2007-02-16-9/§12</a></li><li><a href="forskrift/2007-02-16-171">forskrift/2007-02-16-171</a></li><li><a href="forskrift/2007-05-31-590">forskrift/2007-05-31-590</a></li></ul></dd><dt class="dateOfPublication">Kunngjort</dt><dd class="dateOfPublication">2016-01-29 14:30</dd><dt class="titleShort">Korttittel</dt><dd class="titleShort">Ballastforskriften</dd><dt class="title">Tittel</dt><dd class="title">Forskrift om ballastsystem på flyttbare innretninger (ballastforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 27. januar 2016 med hjemmel i <a href="lov/2007-02-16-9">lov 16. februar 2007 nr. 9</a> om skipssikkerhet (skipssikkerhetsloven) § 2, § 7, § 9 og § 12, jf. <a href="forskrift/2007-02-16-171">delegeringsvedtak 16. februar 2007 nr. 171</a> og <a href="forskrift/2007-05-31-590">delegeringsvedtak 31. mai 2007 nr. 590</a>. <br /><strong>EØS-henvisninger:</strong> Forskriftens § 2 til § 19 er meldt til EFTAs overvåkingsorgan i henhold til kravene i <a href="lov/2004-12-17-101">lov 17. desember 2004 nr. 101</a> om europeisk meldeplikt for tekniske regler (EØS-høringsloven) og EØS-avtalen vedlegg II kap. XIX nr. 1 (direktiv <a href="eu/31998l0034">98/34/EF</a> endret ved direktiv <a href="eu/31998l0048">98/48/EF</a>). <br /><strong>Endret</strong> ved <a href="forskrift/2016-07-05-897">forskrifter 5 juli 2016 nr. 897</a>, <a href="forskrift/2017-12-19-2322">19 des 2017 nr. 2322</a>, <a href="forskrift/2024-02-14-280">14 feb 2024 nr. 280</a>.</dd><dt class="refid">RefID</dt><dd class="refid">forskrift/2016-01-27-67</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om ballastsystem på flyttbare innretninger (ballastforskriften)</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Plassering av rør- og operasjonssystemer</a></li><li><a href="#paragraf-3">§ 3. Redundans og sikring av ballastsystemet</a></li><li><a href="#paragraf-4">§ 4. Kapasitetskrav</a></li><li><a href="#paragraf-5">§ 5. Kontrollnivå</a></li><li><a href="#paragraf-6">§ 6. Plassering av høyeste og sekundært nivå</a></li><li><a href="#paragraf-7">§ 7. Ballastkontroll på høyeste nivå</a></li><li><a href="#paragraf-8">§ 8. Kontroll- og indikeringssystemer</a></li><li><a href="#paragraf-9">§ 9. Nødstopp</a></li><li><a href="#paragraf-10">§ 10. Tankpeilesystem</a></li><li><a href="#paragraf-11">§ 11. Indikatorsystem for dypgående</a></li><li><a href="#paragraf-12">§ 12. Lufterør</a></li><li><a href="#paragraf-13">§ 13. Sugeledninger og ballastrør</a></li><li><a href="#paragraf-14">§ 14. Intern kommunikasjon</a></li><li><a href="#paragraf-15">§ 15. Krav til enkeltkomponenter</a></li><li><a href="#paragraf-16">§ 16. Merking</a></li><li><a href="#paragraf-17">§ 17. Overflatebehandling av ballasttanker</a></li><li><a href="#paragraf-18">§ 18. Permanent tilkomst i ballasttanker</a></li><li><a href="#paragraf-19">§ 19. Operasjonsprosedyre</a></li><li><a href="#paragraf-20">§ 20. Dispensasjon</a></li><li><a href="#paragraf-21">§ 21. Overgangsbestemmelse</a></li><li><a href="#paragraf-22">§ 22. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-01-27-67" id="dokument"><h1>Forskrift om ballastsystem på flyttbare innretninger (ballastforskriften)</h1><article class="legalArticle" data-lovdata-URL="SF/forskrift/2016-01-27-67/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for ballastsystem på norske flyttbare innretninger.</article></article><article class="legalArticle" data-lovdata-URL="SF/forskrift/2016-01-27-67/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plassering av rør- og operasjonssystemer</span></h2><article class="legalP" id="paragraf-2-ledd-1">Rør- og operasjonssystemer som er tilknyttet ballastsystemet, skal plasseres utenfor skadeområder som følger av <a href="forskrift/1991-12-20-878">forskrift 20. desember 1991 nr. 878</a> om stabilitet, vanntett oppdeling og vanntette/værtette lukningsmidler på flyttbare innretninger (stabilitetsforskriften) <a href="forskrift/1991-12-20-878/§25">§ 25</a> til <a href="forskrift/1991-12-20-878/§27">§ 27</a>.</article></article><article class="legalArticle" data-lovdata-URL="SF/forskrift/2016-01-27-67/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Redundans og sikring av ballastsystemet</span></h2><article class="numberedLegalP" data-numerator="1" id="paragraf-3-nummer-1">(1) Ballastsystemet skal ha minst to dedikerte, uavhengige pumper. Pumpene skal arrangeres slik at ballastering kan gjennomføres ved feil i hvilken som helst pumpe. Andre pumper enn dedikerte ballastpumper kan brukes til ballastering når disse alltid er tilgjengelige for slik bruk.</article><article class="numberedLegalP" data-numerator="2" id="paragraf-3-nummer-2">(2) Ved bortfall av hovedkraftkilden skal det være mulig å ballastere i henhold til første ledd i denne paragrafen og <a href="forskrift/2016-01-27-67/§4">§ 4</a> tredje ledd. Innretninger med skipsskrog eller sylinderformede skrog, med ballastsystem som ikke er kritisk for stabiliteten, er unntatt fra dette kravet.</article><article class="numberedLegalP" data-numerator="3" id="paragraf-3-nummer-3">(3) Ballastsystemet skal arrangeres slik at ingen enkeltfeil i systemet eller en enkelt operatørfeil kan føre til utilsiktet fylling eller tømming av tanker.</article><article class="numberedLegalP" data-numerator="4" id="paragraf-3-nummer-4">(4) Ved vannfylling av ethvert rom på oppjekkbare innretninger og ethvert rom i søylene eller pongtongene på halvt nedsenkbare innretninger, skal ballastering i samsvar med <a href="forskrift/2016-01-27-67/§4">§ 4</a> andre ledd fortsatt være mulig.</article><article class="changesToParent">Endret ved <a href="forskrift/2016-07-05-897">forskrift 5 juli 2016 nr. 897</a>.</article></article><article class="legalArticle" data-lovdata-URL="SF/forskrift/2016-01-27-67/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kapasitetskrav</span></h2><article class="numberedLegalP" data-numerator="1" id="paragraf-4-nummer-1">(1) Ballastsystemet skal ha kapasitet til å bringe innretningen fra en hvilken som helst operasjons- eller forflytningsdypgang til dypgående for sikkerhetstilstand i løpet av tre timer.</article><article class="numberedLegalP" data-numerator="2" id="paragraf-4-nummer-2">(2) Ballastsystemet skal ha kapasitet til å bringe innretningen tilbake til null grader krengning innenfor operasjonsbegrensninger innen tre timer ved skade som nevnt i <a href="forskrift/1991-12-20-878/§21">stabilitetsforskriften § 21</a>.</article><article class="numberedLegalP" data-numerator="3" id="paragraf-4-nummer-3">(3) Med en hvilken som helst pumpe ut av drift skal ballastsystemet ha kapasitet til å bringe innretningen tilbake til null grader krengning innenfor operasjonsbegrensninger ved skade som nevnt i <a href="forskrift/1991-12-20-878/§21">stabilitetsforskriften § 21</a>. Ballastpumper og tilhørende deler som er installert i rom som etter skade er vannfylt, regnes som satt ut av drift hvis disse ikke er utformet for å tåle neddykking til aktuelt trykk. Innretninger med skipsskrog eller sylinderformede skrog, med ballastsystem som ikke er kritisk for stabiliteten, og oppjekkbare innretninger, er unntatt fra dette kravet.</article><article class="numberedLegalP" data-numerator="4" id="paragraf-4-nummer-4">(4) En halvt nedsenkbar innretning i operasjonsdypgang skal kunne oppfylle kravene i andre og tredje ledd uten å ta inn ytterligere ballast. Motfylling kan utføres hvis det foreligger prosedyrer som dekker styrke og stabilitet.</article><article class="changesToParent">Endret ved <a href="forskrift/2016-07-05-897">forskrift 5 juli 2016 nr. 897</a>.</article></article><article class="legalArticle" data-lovdata-URL="SF/forskrift/2016-01-27-67/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontrollnivå</span></h2><article class="numberedLegalP" data-numerator="1" id="paragraf-5-nummer-1">(1) Kontroll av ballastsystemet skal deles inn i tre nivåer:<ol class="defaultList" type="a"><li data-name="a." value="1"><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">høyeste nivå (automasjonssystem);</article></article></li><li data-name="b." value="2"><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">sekundært nivå, som er uavhengig av programvarebaserte kontrollsystemer;</article></article></li><li data-name="c." value="3"><article class="listArticle" id="paragraf-5-nummer-1-punkt-3"><article class="legalP" id="paragraf-5-nummer-1-punkt-3-ledd-1">laveste nivå, som er lokalt på pumpene og ventilene. Innretninger med skipsskrog eller sylinderformede skrog, med ballastsystem som ikke er kritisk for stabiliteten, er unntatt fra dette kravet.</article></article></li></ol></article><article class="numberedLegalP" data-numerator="2" id="paragraf-5-nummer-2">(2) Lavere nivå skal kunne brukes uavhengig av høyere nivå.</article><article class="numberedLegalP" data-numerator="3" id="paragraf-5-nummer-3">(3) Ballastpumper og -ventiler som skal opereres lokalt, skal plasseres lett tilgjengelig.</article><article class="numberedLegalP" data-numerator="4" id="paragraf-5-nummer-4">(4) Utstyr for lokal operasjon skal være i tilstrekkelig antall og oppbevares slik at det raskt og enkelt kan tas i bruk i en nødsituasjon.</article><article class="changesToParent">Endret ved <a href="forskrift/2016-07-05-897">forskrift 5 juli 2016 nr. 897</a>.</article></article><article class="legalArticle" data-lovdata-URL="SF/forskrift/2016-01-27-67/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Plassering av høyeste og sekundært nivå</span></h2><article class="numberedLegalP" data-numerator="1" id="paragraf-6-nummer-1">(1) Høyeste og sekundært nivå skal plasseres på ulike lokasjoner<ol class="defaultList" type="a"><li data-name="a." value="1"><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">utenfor skadeområder, jf. <a href="forskrift/2016-01-27-67/§2">§ 2</a></article></article></li><li data-name="b." value="2"><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">over skadevannlinjer, jf. <a href="forskrift/1991-12-20-878/§21">stabilitetsforskriften § 21</a></article></article></li><li data-name="c." value="3"><article class="listArticle" id="paragraf-6-nummer-1-punkt-3"><article class="legalP" id="paragraf-6-nummer-1-punkt-3-ledd-1">i lukket rom som er godt beskyttet mot miljøbelastninger.</article></article></li></ol></article><article class="numberedLegalP" data-numerator="2" id="paragraf-6-nummer-2">(2) Det høyeste nivået skal i tillegg til kravet i første ledd plasseres over fribordsdekket og reserveoppdriftsvannlinjen, jf. <a href="forskrift/1991-12-20-878/§22">stabilitetsforskriften § 22</a>.</article></article><article class="legalArticle" data-lovdata-URL="SF/forskrift/2016-01-27-67/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ballastkontroll på høyeste nivå</span></h2><article class="numberedLegalP" data-numerator="1" id="paragraf-7-nummer-1">(1) Ballastkontrollen på høyeste nivå skal plasseres i sentralt kontrollrom sammen med systemkontrollen for vanntette lukningsmidler.</article><article class="numberedLegalP" data-numerator="2" id="paragraf-7-nummer-2">(2) Ballastkontrollen på høyeste nivå skal ha<ol class="defaultList" type="a"><li data-name="a." value="1"><article class="listArticle" id="paragraf-7-nummer-2-punkt-1"><article class="legalP" id="paragraf-7-nummer-2-punkt-1-ledd-1">kontroll- og indikeringssystem for ballastpumper og -ventiler</article></article></li><li data-name="b." value="2"><article class="listArticle" id="paragraf-7-nummer-2-punkt-2"><article class="legalP" id="paragraf-7-nummer-2-punkt-2-ledd-1">indikatorsystem for krafttilførsel (hoved- og nødkraftkilde)</article></article></li><li data-name="c." value="3"><article class="listArticle" id="paragraf-7-nummer-2-punkt-3"><article class="legalP" id="paragraf-7-nummer-2-punkt-3-ledd-1">indikatorsystem for hydraulisk eller pneumatisk trykk i ballastsystemet</article></article></li><li data-name="d." value="4"><article class="listArticle" id="paragraf-7-nummer-2-punkt-4"><article class="legalP" id="paragraf-7-nummer-2-punkt-4-ledd-1">nødstopp</article></article></li><li data-name="e." value="5"><article class="listArticle" id="paragraf-7-nummer-2-punkt-5"><article class="legalP" id="paragraf-7-nummer-2-punkt-5-ledd-1">tankpeilesystem</article></article></li><li data-name="f." value="6"><article class="listArticle" id="paragraf-7-nummer-2-punkt-6"><article class="legalP" id="paragraf-7-nummer-2-punkt-6-ledd-1">indikatorsystem for dypgående</article></article></li><li data-name="g." value="7"><article class="listArticle" id="paragraf-7-nummer-2-punkt-7"><article class="legalP" id="paragraf-7-nummer-2-punkt-7-ledd-1">to uavhengige metoder for krenge- og trimindikering.</article></article></li></ol></article></article><article class="legalArticle" data-lovdata-URL="SF/forskrift/2016-01-27-67/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll- og indikeringssystemer</span></h2><article class="numberedLegalP" data-numerator="1" id="paragraf-8-nummer-1">(1) Kontroll- og indikeringssystemene skal være koblet til hoved- og nødkraft.</article><article class="numberedLegalP" data-numerator="2" id="paragraf-8-nummer-2">(2) Kontroll- og indikeringssystemene skal fungere uavhengig av hverandre, eller ha redundans som sikrer at feil ved ett system ikke påvirker andre systemer.</article><article class="numberedLegalP" data-numerator="3" id="paragraf-8-nummer-3">(3) Lokalt på ventilene, og på steder hvor ventilene kan opereres, skal det være en indikator som viser om ventilen er åpen eller lukket. Indikering skal være avhengig av ventilspindelens bevegelse eller fungere på annen måte med samme pålitelighet.</article><article class="numberedLegalP" data-numerator="4" id="paragraf-8-nummer-4">(4) Ventilene skal feile til lukket stilling ved tap av kontrollkraft eller styrestrøm. Ved reaktivering skal ventilene fortsatt være lukket til operatøren tar kontroll over systemet. Innretninger med skipsskrog eller sylinderformede skrog, med ballastsystem som ikke er kritisk for stabiliteten, er unntatt fra dette kravet. Unntaket gjelder ikke sjøinntaksventiler.</article><article class="changesToParent">Endret ved <a href="forskrift/2016-07-05-897">forskrift 5 juli 2016 nr. 897</a>.</article></article><article class="legalArticle" data-lovdata-URL="SF/forskrift/2016-01-27-67/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Nødstopp</span></h2><article class="numberedLegalP" data-numerator="1" id="paragraf-9-nummer-1">(1) Ballastsystemet skal ha nødstopp med fysisk aktiveringsknapp.</article><article class="numberedLegalP" data-numerator="2" id="paragraf-9-nummer-2">(2) Nødstopp skal isolere eller koble ut kraftforsyningen til kontrollsystemene og pumpene, slik at ventilene stenges og pumpene stoppes.</article><article class="numberedLegalP" data-numerator="3" id="paragraf-9-nummer-3">(3) Nødstopp skal være adskilt fra det ordinære kontrollsystemet.</article><article class="numberedLegalP" data-numerator="4" id="paragraf-9-nummer-4">(4) Innretninger med skipsskrog eller sylinderformede skrog, med ballastsystem som ikke er kritisk for stabiliteten, og oppjekkbare innretninger, er unntatt fra krav om nødstopp.</article><article class="changesToParent">Endret ved <a href="forskrift/2016-07-05-897">forskrift 5 juli 2016 nr. 897</a>.</article></article><article class="legalArticle" data-lovdata-URL="SF/forskrift/2016-01-27-67/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tankpeilesystem</span></h2><article class="numberedLegalP" data-numerator="1" id="paragraf-10-nummer-1">(1) Tankpeilesystemet skal vise væskenivået i ballasttankene og i andre tanker som virker inn på innretningens stabilitet når de fylles eller tømmes.</article><article class="numberedLegalP" data-numerator="2" id="paragraf-10-nummer-2">(2) Det skal finnes et uavhengig sekundært tankpeilesystem.</article></article><article class="legalArticle" data-lovdata-URL="SF/forskrift/2016-01-27-67/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Indikatorsystem for dypgående</span></h2><article class="legalP" id="paragraf-11-ledd-1">Indikatorsystemet for dypgående skal vise dypgående i hvert hjørne av halvt nedsenkbare og oppjekkbare innretninger, forut og akter på skipsskrogsinnretninger, og i fire radielt motsatte punkter for sylinderformede skrog.</article><article class="changesToParent">Endret ved <a href="forskrift/2016-07-05-897">forskrift 5 juli 2016 nr. 897</a>.</article></article><article class="legalArticle" data-lovdata-URL="SF/forskrift/2016-01-27-67/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Lufterør</span></h2><article class="numberedLegalP" data-numerator="1" id="paragraf-12-nummer-1">(1) Ballasttanker skal ha lufterør som i antall og tverrsnittsstørrelser sikrer effektiv drift av ballastsystemet.</article><article class="numberedLegalP" data-numerator="2" id="paragraf-12-nummer-2">(2) Lufterørsåpninger skal plasseres over den minst gunstige vannlinjen som følger av <a href="forskrift/1991-12-20-878/§21">stabilitetsforskriften § 21</a>.</article></article><article class="legalArticle" data-lovdata-URL="SF/forskrift/2016-01-27-67/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Sugeledninger og ballastrør</span></h2><article class="numberedLegalP" data-numerator="1" id="paragraf-13-nummer-1">(1) Sugeledninger skal plasseres slik at mest mulig ballast kan pumpes ut ved krengning.</article><article class="numberedLegalP" data-numerator="2" id="paragraf-13-nummer-2">(2) Ballastrør som går gjennom ballasttanker, skal vurderes med tanke på korrosjon og annen forringelse.</article></article><article class="legalArticle" data-lovdata-URL="SF/forskrift/2016-01-27-67/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Intern kommunikasjon</span></h2><article class="numberedLegalP" data-numerator="1" id="paragraf-14-nummer-1">(1) Det skal finnes et toveis kommunikasjonssystem mellom sentralt kontrollrom og steder der ballastpumper, -ventiler og annet utstyr som er nødvendig for driften av ballastsystemet, kan styres.</article><article class="numberedLegalP" data-numerator="2" id="paragraf-14-nummer-2">(2) Kommunikasjonssystemet skal ha redundant strømtilførsel.</article></article><article class="legalArticle" data-lovdata-URL="SF/forskrift/2016-01-27-67/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Krav til enkeltkomponenter</span></h2><article class="legalP" id="paragraf-15-ledd-1">Enkeltkomponenter i ballastsystemet skal oppfylle en MOU-klasseinstitusjons krav til styrke, funksjonsdyktighet og arbeidsutførelse med hensyn til trykk, kapasiteter og belastninger som fremgår av denne forskriften.</article></article><article class="legalArticle" data-lovdata-URL="SF/forskrift/2016-01-27-67/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Merking</span></h2><article class="legalP" id="paragraf-16-ledd-1">Styrekomponenter, pumper, ventiler, ballastrør og lufterør skal tydelig merkes med sin funksjon. Merkingen skal i tillegg gi referanse til nummerering i styresystemet (tag-merking).</article></article><article class="legalArticle" data-lovdata-URL="SF/forskrift/2016-01-27-67/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Overflatebehandling av ballasttanker</span></h2><article class="numberedLegalP" data-numerator="1" id="paragraf-17-nummer-1">(1) Overflatebehandling av ballasttanker skal være i samsvar med IMO-resolusjon MSC.215(82) (Performance Standard for Protective Coatings for Water Ballast Tanks).</article><article class="numberedLegalP" data-numerator="2" id="paragraf-17-nummer-2">(2) Flyttbare innretninger som er førstegangssertifisert før 1. februar 2016, eller som har inngått kontrakt om bygging før 1. februar 2016, kan unnlate å følge kravet i første ledd.</article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2016-01-27-67/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Permanent tilkomst i ballasttanker</span></h2><article class="numberedLegalP" data-numerator="1" id="paragraf-18-nummer-1">(1) Ballasttanker skal ha permanent tilkomst i samsvar med IMO-resolusjon MSC.133(76) (Technical provisions for means of access for inspections) som endret ved MSC.158(78). Produksjons- og lagerinnretninger (FPSO og FSO) skal følge tabell 1.</article><article class="numberedLegalP" data-numerator="2" id="paragraf-18-nummer-2">(2) Flyttbare innretninger som er førstegangssertifisert før 1. februar 2016, eller som har inngått kontrakt om bygging før 1. februar 2016, kan unnlate å følge kravet i første ledd.</article><article class="changesToParent">Endret ved <a href="forskrift/2017-12-19-2322">forskrift 19 des 2017 nr. 2322</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2016-01-27-67/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Operasjonsprosedyre</span></h2><article class="numberedLegalP" data-numerator="1" id="paragraf-19-nummer-1">(1) Det skal finnes en operasjonsprosedyre for ballastsystemet som skal omfatte<ol class="defaultList" type="a"><li data-name="a." value="1"><article class="listArticle" id="paragraf-19-nummer-1-punkt-1"><article class="legalP" id="paragraf-19-nummer-1-punkt-1-ledd-1">normal bruk</article></article></li><li data-name="b." value="2"><article class="listArticle" id="paragraf-19-nummer-1-punkt-2"><article class="legalP" id="paragraf-19-nummer-1-punkt-2-ledd-1">bruk av ballastsystemet etter at feil har oppstått, inkludert operasjon av ballastsystemet på høyeste, sekundært og laveste nivå</article></article></li><li data-name="c." value="3"><article class="listArticle" id="paragraf-19-nummer-1-punkt-3"><article class="legalP" id="paragraf-19-nummer-1-punkt-3-ledd-1">bruk av nødstopp.</article></article></li></ol></article><article class="numberedLegalP" data-numerator="2" id="paragraf-19-nummer-2">(2) For halvt nedsenkbare innretninger skal operasjonsprosedyren i tillegg til kravet i første ledd omfatte ballastering fra forflytningstilstand og operasjonstilstand til sikkerhetstilstand.</article><article class="numberedLegalP" data-numerator="3" id="paragraf-19-nummer-3">(3) Beredskapsdokumentet skal omfatte oppretting etter skade. For halvt nedsenkbare innretninger skal dokumentet i tillegg omfatte tiltak etter skade i vannlinjen og eventuell motfylling etter skade, jf. <a href="forskrift/2016-01-27-67/§4">§ 4</a> fjerde ledd.</article></article><article class="legalArticle" data-lovdata-URL="SF/forskrift/2016-01-27-67/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Dispensasjon</span></h2><article class="numberedLegalP" data-numerator="1" id="paragraf-20-nummer-1">(1) Sjøfartsdirektoratet kan unnta en flyttbar innretning fra ett eller flere av kravene i forskriften når rederiet søker skriftlig om unntak og ett av følgende krav er oppfylt:<ol class="defaultList" type="a"><li data-name="a." value="1"><article class="listArticle" id="paragraf-20-nummer-1-punkt-1"><article class="legalP" id="paragraf-20-nummer-1-punkt-1-ledd-1">Det godtgjøres at kravet ikke er vesentlig og at unntaket anses sikkerhetsmessig forsvarlig.</article></article></li><li data-name="b." value="2"><article class="listArticle" id="paragraf-20-nummer-1-punkt-2"><article class="legalP" id="paragraf-20-nummer-1-punkt-2-ledd-1">Det godtgjøres at kompenserende tiltak vil opprettholde samme sikkerhetsnivå som kravet i forskriften.</article></article></li><li data-name="c." value="3"><article class="listArticle" id="paragraf-20-nummer-1-punkt-3"><article class="legalP" id="paragraf-20-nummer-1-punkt-3-ledd-1">Det godtgjøres at kravet hindrer utvikling og bruk av innovative løsninger når løsningen vil opprettholde samme sikkerhetsnivå som kravet i forskriften.</article></article></li></ol></article><article class="numberedLegalP" data-numerator="2" id="paragraf-20-nummer-2">(2) Uttalelse fra verneombud skal legges ved dispensasjonssøknaden.</article></article><article class="legalArticle" data-lovdata-URL="SF/forskrift/2016-01-27-67/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Overgangsbestemmelse</span></h2><article class="legalP" id="paragraf-21-ledd-1">Flyttbare innretninger kan frem til neste sertifikatutstedelse følge kravene som gjaldt ved siste sertifikatutstedelse så langt annet ikke følger av den enkelte paragrafen.</article><article class="changesToParent">Endret ved <a href="forskrift/2017-12-19-2322">forskrifter 19 des 2017 nr. 2322</a> (i kraft 1 jan 2018), <a href="forskrift/2024-02-14-280">14 feb 2024 nr. 280</a>.</article></article><article class="legalArticle" data-lovdata-URL="SF/forskrift/2016-01-27-67/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h2><article class="legalP" id="paragraf-22-ledd-1">Forskriften trer i kraft 1. februar 2016. Fra samme tidspunkt oppheves <a href="forskrift/1991-12-20-879">forskrift 20. desember 1991 nr. 879</a> om ballastsystem på flyttbare innretninger.</article></article></main></body></html>