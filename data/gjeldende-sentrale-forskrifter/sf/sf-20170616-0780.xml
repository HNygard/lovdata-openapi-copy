<!DOCTYPE html><html lang="no"><head><title>Forskrift om råd, utvalg og nemnder i Heimevernet (heimevernsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2017-06-16-780</dd><dt class="dokid">DokumentID</dt><dd class="dokid">SF/forskrift/2017-06-16-780</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avd. for personellpolitikk, kompetanse og felles juridiske tjenester</li></ul></dd><dt class="dateInForce">I kraft fra</dt><dd class="dateInForce">2017-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2016-08-12-77/§5">lov/2016-08-12-77/§5</a></li></ul></dd><dt class="dateOfPublication">Kunngjort</dt><dd class="dateOfPublication">2017-06-19 15:20</dd><dt class="titleShort">Korttittel</dt><dd class="titleShort">Heimevernsforskriften</dd><dt class="title">Tittel</dt><dd class="title">Forskrift om råd, utvalg og nemnder i Heimevernet (heimevernsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. juni 2017 med hjemmel i <a href="lov/2016-08-12-77">lov 12. august 2016 nr. 77</a> om verneplikt og tjeneste i Forsvaret m.m. (forsvarsloven) <a href="lov/2016-08-12-77/§5">§ 5</a>. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2017-06-16-780</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om råd, utvalg og nemnder i Heimevernet (heimevernsforskriften)</a><ul class="tocSubUl"><li><a href="#paragraf-1">§ 1. Hva forskriften gjelder</a></li><li><a href="#paragraf-2">§ 2. Rådenes, utvalgenes og nemndenes oppgaver og sammensetning</a></li><li><a href="#paragraf-3">§ 3. Heimevernets informasjonsplikt</a></li><li><a href="#paragraf-4">§ 4. Taushetsplikt og personopplysninger</a></li><li><a href="#paragraf-5">§ 5. Godtgjørelse</a></li><li><a href="#paragraf-6">§ 6. Instruks for råd, utvalg og nemnder</a></li><li><a href="#paragraf-7">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2017-06-16-780" id="dokument"><h1>Forskrift om råd, utvalg og nemnder i Heimevernet (heimevernsforskriften)</h1><article class="legalArticle" data-lovdata-URL="SF/forskrift/2017-06-16-780/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder</span></h2><article class="legalP" id="paragraf-1-ledd-1">Forskriften gjelder følgende råd, utvalg og nemnder som er opprettet for å sikre samarbeid mellom Heimevernet og sivilbefolkningen:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Landsrådet for Heimevernet</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">distriktsrådene</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">områdeutvalgene og innsatsstyrkeutvalgene</article></article></li><li data-name="d." value="4"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">heimevernsnemndene.</article></article></li></ol></article></article><article class="legalArticle" data-lovdata-URL="SF/forskrift/2017-06-16-780/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rådenes, utvalgenes og nemndenes oppgaver og sammensetning</span></h2><article class="legalP" id="paragraf-2-ledd-1">Rådene, utvalgene og nemndene kan gi uttalelser og råd i saker som har betydning for Heimevernet.</article><article class="legalP" id="paragraf-2-ledd-2">Landsrådet for Heimevernet oppnevnes av Forsvarsdepartementet og skal være sammensatt av representanter fra relevante<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">landsdekkende organisasjoner for arbeidstakerne</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">landsdekkende organisasjoner for arbeidsgiverne</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">beredskapsorganisasjoner</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">frivillige samarbeidsorganisasjoner</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">organisasjoner for primærnæringene.</article></article></li></ol></article><article class="legalP" id="paragraf-2-ledd-3">Organisasjonene som er representert i Landsrådet for Heimevernet kan oppnevne hver sin representant til distriktsrådene.</article><article class="legalP" id="paragraf-2-ledd-4">Områdeutvalgenes og innsatsstyrkeutvalgenes medlemmer skal velges av og blant dem som til enhver tid gjør tjeneste i Forsvaret.</article><article class="legalP" id="paragraf-2-ledd-5">Heimevernsnemndene oppnevnes av Heimevernet. Politiet skal stille med representanter. Kommunene gis mulighet til å stille med representanter. Heimevernsnemndene kan uttale seg og gi råd om hvem som er skikket til tjeneste i Heimevernet.</article><article class="legalP" id="paragraf-2-ledd-6">Representanter for Heimevernet skal delta i alle råd, utvalg og nemnder.</article><article class="legalP" id="paragraf-2-ledd-7">Det skal oppnevnes personlige varamedlemmer for alle representantene i alle rådene, utvalgene og nemndene.</article></article><article class="legalArticle" data-lovdata-URL="SF/forskrift/2017-06-16-780/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Heimevernets informasjonsplikt</span></h2><article class="legalP" id="paragraf-3-ledd-1">Heimevernet skal informere rådene og utvalgene om Heimevernets virksomhet.</article></article><article class="legalArticle" data-lovdata-URL="SF/forskrift/2017-06-16-780/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Taushetsplikt og personopplysninger</span></h2><article class="legalP" id="paragraf-4-ledd-1">Forvaltningslovens regler om taushetsplikt gjelder for medlemmene av rådene, utvalgene og nemndene.</article><article class="legalP" id="paragraf-4-ledd-2"><a href="lov/2016-08-12-77/§7">Forsvarsloven § 7</a> og <a href="forskrift/2017-06-16-779/kap3">vernepliktsforskriften kapittel 3</a> gjelder for rådenes, utvalgenes og nemndenes behandling av personopplysninger.</article></article><article class="legalArticle" data-lovdata-URL="SF/forskrift/2017-06-16-780/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godtgjørelse</span></h2><article class="legalP" id="paragraf-5-ledd-1">Medlemmene skal godtgjøres for hvert møte og hver reisedag tilsvarende Heimevernets kursgodtgjørelse til menige.</article><article class="legalP" id="paragraf-5-ledd-2">Hvis et råd, et utvalg eller en nemnd pålegger medlemmer å delta i møter eller å reise utenfor pliktig eller frivillig heimevernstjeneste, skal medlemmene også ha reise- og kostgodtgjørelse på samme vilkår som sivilt tilsatte i Forsvaret.</article></article><article class="legalArticle" data-lovdata-URL="SF/forskrift/2017-06-16-780/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Instruks for råd, utvalg og nemnder</span></h2><article class="legalP" id="paragraf-6-ledd-1">Forsvarsdepartementet kan i instruks gi nærmere regler om rådenes, utvalgenes og nemndenes oppgaver og sammensetning.</article></article><article class="legalArticle" data-lovdata-URL="SF/forskrift/2017-06-16-780/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. juli 2017.</article></article></main></body></html>