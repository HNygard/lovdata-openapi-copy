<!DOCTYPE html><html lang="no"><head><title>Forskrift om samvær med tilsyn etter barnelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-12-19-1636</dd><dt class="dokid">DokumentID</dt><dd class="dokid">SF/forskrift/2013-12-19-1636</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Samlivs- og likestillingsavd.</li></ul></dd><dt class="publishedIn">Publisert i</dt><dd class="publishedIn">I 2013 hefte 19</dd><dt class="dateInForce">I kraft fra</dt><dd class="dateInForce">2014-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2006-12-07-1360">forskrift/2006-12-07-1360</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-04-08-7/§43a">lov/1981-04-08-7/§43a</a></li></ul></dd><dt class="dateOfPublication">Kunngjort</dt><dd class="dateOfPublication">2014-01-02 16:45</dd><dt class="titleShort">Korttittel</dt><dd class="titleShort">Forskrift om samvær med tilsyn etter barnelova</dd><dt class="title">Tittel</dt><dd class="title">Forskrift om samvær med tilsyn etter barnelova</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Barne-, likestillings- og inkluderingsdepartementet 19. desember 2013 med heimel i <a href="lov/1981-04-08-7">lov 8. april 1981 nr. 7</a> om barn og foreldre (barnelova) <a href="lov/1981-04-08-7/§43a">§ 43a</a> åttande ledd.</dd><dt class="refid">RefID</dt><dd class="refid">forskrift/2013-12-19-1636</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om samvær med tilsyn etter barnelova</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innleiande føresegner</a><ul class="tocSubUl"><li><a href="#kapittel-1-paragraf-1">§ 1. Virkeområde og formål</a></li><li><a href="#kapittel-1-paragraf-2">§ 2. Retten si avgjerd om samvær med tilsyn</a></li><li><a href="#kapittel-1-paragraf-3">§ 3. Initiativ til iverksetjing frå samværsforelderen</a></li></ul></li><li><a href="#kapittel-2" data-child-interval="§§ 4 – 5">Kapittel 2. Beskytta tilsyn</a><ul class="tocSubUl"><li><a href="#kapittel-2-paragraf-1">§ 4. Beskytta tilsyn</a></li><li><a href="#kapittel-2-paragraf-2">§ 5. Barneverntenesta sitt ansvar</a></li></ul></li><li><a href="#kapittel-3" data-child-interval="§§ 6 – 7">Kapittel 3. Støtta tilsyn</a><ul class="tocSubUl"><li><a href="#kapittel-3-paragraf-1">§ 6. Støtta tilsyn</a></li><li><a href="#kapittel-3-paragraf-2">§ 7. Barne-, ungdoms- og familieetaten sitt ansvar</a></li></ul></li><li><a href="#kapittel-4" data-child-interval="§§ 8 – 10">Kapittel 4. Generelle føresegner</a><ul class="tocSubUl"><li><a href="#kapittel-4-paragraf-1">§ 8. Politiattest for tilsynsperson</a></li><li><a href="#kapittel-4-paragraf-2">§ 9. Pliktane til tilsynspersonen</a></li><li><a href="#kapittel-4-paragraf-3">§ 10. Oppfølging ved den myndigheita som har ansvaret for tilsynet</a></li></ul></li><li><a href="#kapittel-5" data-child-interval="§ 11">Kapittel 5. Ikraftsetjing</a><ul class="tocSubUl"><li><a href="#kapittel-5-paragraf-1">§ 11. Ikraftsetjing og overgangsføresegner</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2013-12-19-1636" id="dokument"><h1>Forskrift om samvær med tilsyn etter barnelova</h1><section class="section" data-name="kap1" id="kapittel-1" data-lovdata-URL="SF/forskrift/2013-12-19-1636/KAPITTEL_1"><h2>Kapittel 1. Innleiande føresegner</h2><article class="legalArticle" data-lovdata-URL="SF/forskrift/2013-12-19-1636/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h3><article class="legalP" id="kapittel-1-paragraf-1-ledd-1">Denne forskrifta gir nærmare reglar for samvær med tilsyn av offentleg oppnemnd tilsynsperson fastsett av retten etter <a href="lov/1981-04-08-7/§43a">barnelova § 43a</a>.</article><article class="legalP" id="kapittel-1-paragraf-1-ledd-2">Forskrifta har til formål å sikre at samvær med tilsyn vil være til barnet sitt beste, og å bidra til ei forsvarleg og effektiv oppnemning av ein tilsynsperson og trygg gjennomføring av tilsynssamværet.</article></article><article class="legalArticle" data-lovdata-URL="SF/forskrift/2013-12-19-1636/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Retten si avgjerd om samvær med tilsyn</span></h3><article class="legalP" id="kapittel-1-paragraf-2-ledd-1">Retten skal i pålegget fastsetje om det skal vere beskytta tilsyn, jf. <a href="forskrift/2013-12-19-1636/§4">§ 4</a>, eller støtta tilsyn, jf. <a href="forskrift/2013-12-19-1636/§6">§ 6</a>. Retten si avgjerd om samvær med tilsyn skal grunngivast, jf. <a href="lov/2005-06-17-90/§19-6">tvistelova § 19-6</a>. I saker der partane inngår rettsforlik, jf. <a href="lov/2005-06-17-90/§19-11">tvistelova § 19-11</a>, må formålet med og grunngivinga for tilsynet gå fram av orskurd. I grunngivinga skal det mellom anna gjerast greie for barnet sitt behov og høve til foreldra og deira føresetnader.</article><article class="legalP" id="kapittel-1-paragraf-2-ledd-2">Retten skal angi dei vilkåra som er nødvendige for gjennomføringa av tilsynet, under dette timetalet og varigheita. Dersom tilsynet skal vare over eitt år, skal dette grunngivast særskilt.</article><article class="legalP" id="kapittel-1-paragraf-2-ledd-3">Før retten tek avgjerd om samvær med tilsyn skal den hente inn ei uttale frå ansvarleg myndigheit om korleis pålegget kan gjennomførast, jf. <a href="forskrift/2013-12-19-1636/§5">§ 5</a> første ledd og <a href="forskrift/2013-12-19-1636/§7">§ 7</a> første ledd.</article></article><article class="legalArticle" data-lovdata-URL="SF/forskrift/2013-12-19-1636/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Initiativ til iverksetjing frå samværsforelderen</span></h3><article class="legalP" id="kapittel-1-paragraf-3-ledd-1">For å få sett i verk tilsynssamværet, vender den av foreldra som skal ha samværet seg til ansvarleg myndigheit som fastsett i pålegget.</article></article></section><section class="section" data-name="kap2" id="kapittel-2" data-lovdata-URL="SF/forskrift/2013-12-19-1636/KAPITTEL_2"><h2>Kapittel 2. Beskytta tilsyn</h2><article class="legalArticle" data-lovdata-URL="SF/forskrift/2013-12-19-1636/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Beskytta tilsyn</span></h3><article class="legalP" id="kapittel-2-paragraf-1-ledd-1">Beskytta tilsyn skal nyttast der avgrensa samvær er til barnet sitt beste, men omsynet til barnet tilseier at forelder og barn skal ha tilsyn under heile samværet.</article><article class="legalP" id="kapittel-2-paragraf-1-ledd-2">Retten kan gi pålegg om beskytta tilsyn med inntil 16 timar per år. Retten skal ta omsyn til barnet sine behov når talet på timar og vilkåra for samvær blir fastsett.</article></article><article class="legalArticle" data-lovdata-URL="SF/forskrift/2013-12-19-1636/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Barneverntenesta sitt ansvar</span></h3><article class="legalP" id="kapittel-2-paragraf-2-ledd-1">Barneverntenesta i den kommunen der barnet bur fast skal sjå til at det blir oppnemnd tilsynsperson i dei tilfella retten i pålegg har fastsett beskytta samvær etter <a href="lov/1981-04-08-7/§43a">barnelova § 43a</a> første ledd, jf. <a href="lov/1981-04-08-7/§43a">§ 43a</a> tredje ledd første punktum. I tilfelle der barnet ikkje bur fast i Noreg, skal barneverntenesta i den kommunen samværsforelderen bur fast oppnemne tilsynsperson.</article><article class="legalP" id="kapittel-2-paragraf-2-ledd-2">Den kommunen som har ansvaret etter første ledd kan ved avtale overføre ansvaret til ein annan kommune.</article><article class="legalP" id="kapittel-2-paragraf-2-ledd-3">Tilsynet skal utøvast i samsvar med rettens pålegg for samvær med tilsyn, jf. <a href="forskrift/2013-12-19-1636/§2">§ 2</a> første og andre ledd.</article><article class="legalP" id="kapittel-2-paragraf-2-ledd-4">Tilsynspersonen kan vere ein tilsett i barneverntenesta eller ein som barneverntenesta inngår avtale med. Tilsynspersonen må vere eigna til å utføre det tilsynet som er fastsett av retten i pålegget.</article></article></section><section class="section" data-name="kap3" id="kapittel-3" data-lovdata-URL="SF/forskrift/2013-12-19-1636/KAPITTEL_3"><h2>Kapittel 3. Støtta tilsyn</h2><article class="legalArticle" data-lovdata-URL="SF/forskrift/2013-12-19-1636/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Støtta tilsyn</span></h3><article class="legalP" id="kapittel-3-paragraf-1-ledd-1">Støtta tilsyn kan nyttast der samvær er til barnet sitt beste, men barnet treng støtte ved samvær eller samværsforelderen har behov for støtte og vegleiing ved samvær.</article><article class="legalP" id="kapittel-3-paragraf-1-ledd-2">Retten kan gi pålegg om støtta tilsyn med inntil 32 timer per år. Retten skal ta omsyn til barnet sine behov når talet på timar og vilkåra for samværet blir fastsett.</article></article><article class="legalArticle" data-lovdata-URL="SF/forskrift/2013-12-19-1636/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Barne-, ungdoms- og familieetaten sitt ansvar</span></h3><article class="legalP" id="kapittel-3-paragraf-2-ledd-1">Barne-, ungdoms- og familieetaten ved regionkontoret har ansvar for å oppnemne tilsynsperson ved støtta samvær, i dei tilfella retten i pålegg har fastsett samvær etter <a href="lov/1981-04-08-7/§43a">barnelova § 43a</a> første ledd, jf. <a href="lov/1981-04-08-7/§43a">§ 43a</a> tredje ledd andre punktum.</article><article class="legalP" id="kapittel-3-paragraf-2-ledd-2">Tilsynet skal utøvast i samsvar med rettens pålegg for samvær med tilsyn, jf. <a href="forskrift/2013-12-19-1636/§2">§ 2</a> første og andre ledd.</article><article class="legalP" id="kapittel-3-paragraf-2-ledd-3">Tilsynspersonen kan vere ein tilsett fagperson ved familievernkontoret eller ein som Barne-, ungdoms- og familieetaten inngår avtale med. Tilsynspersonen må vere eigna til å utføre tilsynet fastsett av retten i pålegget, og vere eigna ut frå ei vurdering av barnet sine behov.</article></article></section><section class="section" data-name="kap4" id="kapittel-4" data-lovdata-URL="SF/forskrift/2013-12-19-1636/KAPITTEL_4"><h2>Kapittel 4. Generelle føresegner</h2><article class="legalArticle" data-lovdata-URL="SF/forskrift/2013-12-19-1636/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Politiattest for tilsynsperson</span></h3><article class="legalP" id="kapittel-4-paragraf-1-ledd-1">Den som skal oppnemnast som tilsynsperson etter <a href="lov/1981-04-08-7/§43a">barnelova § 43a</a> skal før oppnemninga leggje fram politiattest som nemnd i <a href="lov/2010-05-28-16/§39">politiregisterlova § 39</a> første ledd (barneomsorgsattest). Politiattest skal ikkje vere eldre enn tre månader. Dersom tilsynsperson allereie er omfatta av barnevernlova sine reglar om politiattest, gjeld ikkje krava til politiattest i denne forskrifta.</article><article class="legalP" id="kapittel-4-paragraf-1-ledd-2">Person med merknad på attesten etter første ledd skal ikkje ha høve til å vere tilsynsperson.</article><article class="legalP" id="kapittel-4-paragraf-1-ledd-3">Den som skal gjere teneste som tilsynsperson skal i annonsetekst eller på annan måte gjerast merksam på at det vert kravd politiattest før tildeling av oppdraget.</article><article class="legalP" id="kapittel-4-paragraf-1-ledd-4">Den som får kjennskap til opplysningar gjennom politiattest, pliktar å hindre at uvedkommande får tilgang eller kjennskap til desse. Brot på denne føresegna kan straffast etter <a href="lov/2005-05-20-28/§121">straffelova § 121</a>.</article><article class="legalP" id="kapittel-4-paragraf-1-ledd-5">Politiattesten skal oppbevarast av ansvarleg myndigheit så lenge tilsynsoppdraget varer, og skal deretter makulerast.</article></article><article class="legalArticle" data-lovdata-URL="SF/forskrift/2013-12-19-1636/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Pliktane til tilsynspersonen</span></h3><article class="legalP" id="kapittel-4-paragraf-2-ledd-1">Tilsynspersonen skal bidra til å gjennomføre tilsynet i samsvar med pålegget. Tilsynspersonen skal som hovudregel skrive ein kortfatta rapport om gjennomføringa av tilsynssamværet. Rapporten skal sendast til den myndigheita som har oppnemnd tilsynspersonen.</article><article class="legalP" id="kapittel-4-paragraf-2-ledd-2">Tilsynspersonen pliktar å stanse samværet dersom det inntreff alvorlege hendingar i tilknytning til tilsynet.</article><article class="legalP" id="kapittel-4-paragraf-2-ledd-3">Dersom tilsynspersonen blir merksam på høve som tilseier at gjennomføringa av samværet ikkje er til beste for barnet, skal dette omtalast særskilt i rapporten.</article></article><article class="legalArticle" data-lovdata-URL="SF/forskrift/2013-12-19-1636/§10" data-name="§10" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Oppfølging ved den myndigheita som har ansvaret for tilsynet</span></h3><article class="legalP" id="kapittel-4-paragraf-3-ledd-1">Den myndigheita som har ansvaret for tilsynet, jf. <a href="forskrift/2013-12-19-1636/§5">§ 5</a> og <a href="forskrift/2013-12-19-1636/§7">§ 7</a>, skal gå gjennom og eventuelt følgje opp rapporten frå tilsynsperson med nødvendige tiltak.</article><article class="legalP" id="kapittel-4-paragraf-3-ledd-2">Dersom ansvarleg myndigheit mottar rapport som nemnd i <a href="forskrift/2013-12-19-1636/§9">§ 9</a> andre eller tredje ledd, skal den orientere bustadforelderen om dette.</article><article class="legalP" id="kapittel-4-paragraf-3-ledd-3">Unnlèt samværsforelderen å bidra til gjennomføringa av samværet, kan ansvarleg myndigheit la saka kvile.</article></article></section><section class="section" data-name="kap5" id="kapittel-5" data-lovdata-URL="SF/forskrift/2013-12-19-1636/KAPITTEL_5"><h2>Kapittel 5. Ikraftsetjing</h2><article class="legalArticle" data-lovdata-URL="SF/forskrift/2013-12-19-1636/§11" data-name="§11" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikraftsetjing og overgangsføresegner</span></h3><article class="legalP" id="kapittel-5-paragraf-1-ledd-1">Denne forskrifta vert sett i kraft 1. januar 2014.</article><article class="legalP" id="kapittel-5-paragraf-1-ledd-2">Forskrifta gjeld for saker som er komne inn for retten etter 31. desember 2013. <a href="forskrift/2006-12-07-1360">Forskrift 7. desember 2006 nr. 1360</a> om nærare føresegner om oppnemning av tilsynsperson, utøving av tilsynet og godtgjering for dette, gjeld for saker som er komne inn for retten før 1. januar 2014.</article></article></section></main></body></html>