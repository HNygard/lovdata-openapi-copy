<!DOCTYPE html><html lang="no"><head><title>Forskrift om utførselsregulering av fisk og fiskevarer fra sportsfiske</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-01-570</dd><dt class="dokid">DokumentID</dt><dd class="dokid">SF/forskrift/2006-06-01-570</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="publishedIn">Publisert i</dt><dd class="publishedIn">I 2006 hefte 8</dd><dt class="dateInForce">I kraft fra</dt><dd class="dateInForce">2006-06-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-08-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-07-01-1395">forskrift/2025-07-01-1395</a> fra 2025-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-06-06-32/§1">lov/1997-06-06-32/§1</a></li><li><a href="lov/1997-06-06-32/§3">lov/1997-06-06-32/§3</a></li><li><a href="forskrift/1998-07-17-618">forskrift/1998-07-17-618</a></li></ul></dd><dt class="dateOfPublication">Kunngjort</dt><dd class="dateOfPublication">2006-06-02</dd><dt class="title">Tittel</dt><dd class="title">Forskrift om utførselsregulering av fisk og fiskevarer fra sportsfiske</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 1. juni 2006 med hjemmel i <a href="lov/1997-06-06-32">lov 6. juni 1997 nr. 32</a> om innførsle- og utførsleregulering <a href="lov/1997-06-06-32/§1">§ 1</a> og <a href="lov/1997-06-06-32/§3">§ 3</a>, jf. <a href="forskrift/1998-07-17-618">delegeringsvedtak 17. juli 1998 nr. 618</a>. <br /> <strong>Endret</strong> ved forskrifter <a href="forskrift/2008-06-06-548">6 juni 2008 nr. 548</a>, <a href="forskrift/2017-07-05-1142">5 juli 2017 nr. 1142</a>, <a href="forskrift/2020-07-09-1540">9 juli 2020 nr. 1540</a> (bl.a. tittel, i kraft 1 jan 2021), <a href="forskrift/2025-07-01-1395">1 juli 2025 nr. 1395</a> (i kraft 1 aug 2025).  <br /> <strong>Endres</strong> ved forskrift <a href="forskrift/2025-07-02-1401">2 juli 2025 nr. 1401</a> (i kraft 1 jan 2026).</dd><dt class="refid">RefID</dt><dd class="refid">forskrift/2006-06-01-570</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utførselsregulering av fisk og fiskevarer fra sportsfiske</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Utførselsregulering</a></li><li><a href="#paragraf-3">§ 3. Kontrollinstans</a></li><li><a href="#paragraf-4">§ 4. Straff</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-06-01-570" id="dokument"><h1>Forskrift om utførselsregulering av fisk og fiskevarer fra sportsfiske</h1><article class="legalArticle" data-lovdata-URL="SF/forskrift/2006-06-01-570/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder fangst fra sportsfiske i Norges indre farvann, sjøterritorium og økonomiske sone utenfor det norske fastland.</article><article class="legalP" id="paragraf-1-ledd-2">Forskriften gjelder ikke fangst av laks, ørret, røye eller ferskvannsfisk.</article></article><article class="legalArticle" data-lovdata-URL="SF/forskrift/2006-06-01-570/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utførselsregulering</span></h2><article class="legalP" id="paragraf-2-ledd-1">Det er ikke tillatt å føre ut av landet fisk eller fiskevarer, inkludert bearbeidede produkter, herunder fiskefilet. Den som kan dokumentere at fisken eller fiskevaren, inkludert bearbeidede produkter, herunder fiskefilet, er fanget i regi av en turistfiskevirksomhet som er registrert i Fiskeridirektoratets register over turistfiskevirksomheter, jf. <a href="forskrift/2017-07-05-1141">forskrift 5. juli 2017 nr. 1141 om turistfiskevirksomheter</a>, kan likevel føre ut 18 kg, inntil to ganger i løpet av kalenderåret. Den som fører ut fisk eller fiskevarer må være fylt 12 år.</article><article class="legalP" id="paragraf-2-ledd-2">Dokumentasjon fra turistfiskevirksomheten skal inneholde følgende opplysninger:<ul class="defaultList"><li data-li-identifier="•" data-name="•"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Navn, fødselsdato og bostedsadresse til den som fører ut fisk eller fiskevarer.</article></article></li><li data-li-identifier="•" data-name="•"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Navn, besøksadresse og organisasjonsnummer til den registrerte turistfiskevirksomheten.</article></article></li><li data-li-identifier="•" data-name="•"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">Tidsrom for opphold og fiskeperiode for den som fører ut fisk eller fiskevarer.</article></article></li><li data-li-identifier="•" data-name="•"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">Dato for utstedelse av dokumentasjonen.</article></article></li><li data-li-identifier="•" data-name="•"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">Signatur, navn og kontaktinformasjon til ansvarlig person hos turistfiskevirksomheten.</article></article></li></ul></article><article class="legalP" id="paragraf-2-ledd-3">Fisk eller fiskevarer kjøpt i Norge omfattes ikke av forbudet dersom det kan dokumenteres at fisken eller fiskevarene er kjøpt fra registrert næringsdrivende. Videre omfattes heller ikke fisk som er fisket fra merkeregistrert fartøy og overtatt fra fartøyeier, og dette kan dokumenteres ved fremvisning av sluttseddel.</article><article class="legalP" id="paragraf-2-ledd-4">Ved overtredelse kan all fisk og alle fiskevarer som søkes ført ut av landet beslaglegges, med mindre det dreier seg om fisk eller fiskevarer som kan føres ut i medhold av tredje ledd.</article><article class="changesToParent">Endret ved <a href="forskrift/2008-06-06-548">forskrifter 6 juni 2008 nr. 548</a>, <a href="forskrift/2017-07-05-1142">5 juli 2017 nr. 1142</a> (i kraft 1 jan 2018), <a href="forskrift/2020-07-09-1540">9 juli 2020 nr. 1540</a> (i kraft 1 jan 2021), <a href="forskrift/2025-07-01-1395">1 juli 2025 nr. 1395</a> (i kraft 1 aug 2025). <strong>Endres</strong> ved forskrift <a href="forskrift/2025-07-02-1401">2 juli 2025 nr. 1401</a> (i kraft 1 jan 2026).</article></article><article class="legalArticle" data-lovdata-URL="SF/forskrift/2006-06-01-570/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontrollinstans</span></h2><article class="legalP" id="paragraf-3-ledd-1">Tollvesenet fører kontroll med at fisk ikke føres ut av landet i strid med denne forskrift.</article><article class="legalP" id="paragraf-3-ledd-2">Tollvesenet kan ta beslag og anmelde til politiet med påstand om inndragning.</article></article><article class="legalArticle" data-lovdata-URL="SF/forskrift/2006-06-01-570/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Den som forsettlig eller uaktsomt overtrer bestemmelser gitt i denne forskrift straffes i henhold til <a href="lov/1997-06-06-32">lov 6. juni 1997 nr. 32</a> om innførsle- og utførsleregulering <a href="lov/1997-06-06-32/§4">§ 4</a>. På samme måte straffes medvirkning og forsøk.</article></article><article class="legalArticle" data-lovdata-URL="SF/forskrift/2006-06-01-570/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft straks.</article></article></main></body></html>