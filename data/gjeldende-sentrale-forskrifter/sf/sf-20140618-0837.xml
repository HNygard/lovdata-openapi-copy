<!DOCTYPE html><html lang="no"><head><title>Forskrift om tilsyn med ordninger for avtalefestet pensjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-18-837</dd><dt class="dokid">DokumentID</dt><dd class="dokid">SF/forskrift/2014-06-18-837</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 9</dd><dt class="dateInForce">I kraft fra</dt><dd class="dateInForce">2014-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-03-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-02-21-171">forskrift/2020-02-21-171</a> fra 2020-03-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2010-11-30-1498">forskrift/2010-11-30-1498</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2010-02-19-5/§24">lov/2010-02-19-5/§24</a></li><li><a href="lov/2010-02-19-5/§30">lov/2010-02-19-5/§30</a></li></ul></dd><dt class="dateOfPublication">Kunngjort</dt><dd class="dateOfPublication">2014-06-26 16:30</dd><dt class="titleShort">Korttittel</dt><dd class="titleShort">Forskrift om tilsyn med AFP-ordninger</dd><dt class="title">Tittel</dt><dd class="title">Forskrift om tilsyn med ordninger for avtalefestet pensjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 18. juni 2014 med hjemmel i <a href="lov/2010-02-19-5">lov 19. februar 2010 nr. 5</a> om statstilskott til arbeidstakere som tar ut avtalefestet pensjon i privat sektor (AFP-tilskottsloven) <a href="lov/2010-02-19-5/§24">§ 24</a>, jf. <a href="lov/2010-02-19-5/§30">§ 30</a>. <br /><strong>Endret</strong> ved <a href="forskrift/2017-03-20-368">forskrifter 20 mars 2017 nr. 368</a>, <a href="forskrift/2020-02-21-171">21 feb 2020 nr. 171</a> (i kraft 1 mars 2020).</dd><dt class="refid">RefID</dt><dd class="refid">forskrift/2014-06-18-837</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilsyn med ordninger for avtalefestet pensjon</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Tilsynsmyndighet</a></li><li><a href="#paragraf-3">§ 3. Tilsyn</a></li><li><a href="#paragraf-4">§ 4. Om tilsynet</a></li><li><a href="#paragraf-5">§ 5. Rapporter</a></li><li><a href="#paragraf-6">§ 6. Opplysningsplikt</a></li><li><a href="#paragraf-7">§ 7. Krav til dokumentasjon</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-06-18-837" id="dokument"><h1>Forskrift om tilsyn med ordninger for avtalefestet pensjon</h1><article class="legalArticle" data-lovdata-URL="SF/forskrift/2014-06-18-837/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at administrasjon og finansiering av ordninger for avtalefestet pensjon (AFP) i privat sektor er i samsvar med AFP-tilskottsloven og de godkjente vedtektene for ordningene.</article></article><article class="legalArticle" data-lovdata-URL="SF/forskrift/2014-06-18-837/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilsynsmyndighet</span></h2><article class="legalP" id="paragraf-2-ledd-1">Arbeids- og sosialdepartementet fører tilsyn med ordningene.</article><article class="changesToParent">Endret ved <a href="forskrift/2020-02-21-171">forskrift 21 feb 2020 nr. 171</a> (i kraft 1 mars 2020).</article></article><article class="legalArticle" data-lovdata-URL="SF/forskrift/2014-06-18-837/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn</span></h2><article class="legalP" id="paragraf-3-ledd-1">Ved utøvelsen av tilsynet kan departementet ta opp ethvert forhold som kan stride mot rammene i AFP-tilskottsloven, og de godkjente vedtektene for vedkommende ordning. Departementet kan forelegge aktuelle spørsmål for eksterne instanser til vurdering. Departementet kan, etter å ha forelagt spørsmålet for partene i vedkommende ordning for AFP, gi pålegg om endringer i drift eller finansiering.</article></article><article class="legalArticle" data-lovdata-URL="SF/forskrift/2014-06-18-837/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Om tilsynet</span></h2><article class="legalP" id="paragraf-4-ledd-1">Departementet innkaller Fellesordningen til to årlige tilsynsmøter med mindre tilsyn kan gjennomføres på annen måte, herunder ved dokumentbasert tilsyn. Fellesordningens styre og administrasjon skal være representert under tilsynsmøtene. Både departementet og Fellesordningen kan ta initiativ til møter i tillegg til tilsynsmøtene.</article><article class="legalP" id="paragraf-4-ledd-2">Arbeids- og sosialdepartementet skal dokumentere tilsynet på egnet måte. Departementet utarbeider referat fra møter med Fellesordningen. Utkast til referat forelegges Fellesordningen for eventuelle merknader. Referatet skal sendes Fellesordningen med gjenpart til Riksrevisjonen. Ved dokumentbasert tilsyn skal departementet dokumentere tilsynet i et eget brev, som sendes Fellesordningen med gjenpart til Riksrevisjonen.</article><article class="changesToParent">Endret ved <a href="forskrift/2017-03-20-368">forskrift 20 mars 2017 nr. 368</a>.</article></article><article class="legalArticle" data-lovdata-URL="SF/forskrift/2014-06-18-837/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporter</span></h2><article class="legalP" id="paragraf-5-ledd-1">Som grunnlag for departementets tilsyn skal Fellesordningen utarbeide en rapport. Rapportene skal inneholde:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Utviklingen i antall mottakere av AFP og utgiftene til AFP, premieinngang, fondsopplegg og anbringelse av pensjonsordningens midler.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">En vurdering av risiko og utfordringer knyttet til administrasjon, dekningsgrad for fremtidige forpliktelser, finansiering, fondsoppbygging og kapitalforvaltning.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">En vurdering av samhandlingen med Arbeids- og velferdsetaten.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Andre forhold av vesentlig betydning for tilsynet med Fellesordningen.</article></article></li></ul></article><article class="legalP" id="paragraf-5-ledd-2">En av rapportene skal i tillegg inneholde:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">Årsregnskap.</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Styrets årsberetning.</article></article></li><li data-li-identifier="-" data-name="-"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Årlig revisjonsberetning.</article></article></li></ul></article><article class="legalP" id="paragraf-5-ledd-3">Tidspunktene for når rapportene skal oversendes departementet bestemmes av departementet.</article><article class="changesToParent">Endret ved <a href="forskrift/2017-03-20-368">forskrifter 20 mars 2017 nr. 368</a>, <a href="forskrift/2020-02-21-171">21 feb 2020 nr. 171</a> (i kraft 1 mars 2020).</article></article><article class="legalArticle" data-lovdata-URL="SF/forskrift/2014-06-18-837/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></h2><article class="legalP" id="paragraf-6-ledd-1">Departementet kan kreve at Fellesordningen og Arbeids- og velferdsdirektoratet gir de opplysninger som anses nødvendige for å utøve tilsynet.</article><article class="legalP" id="paragraf-6-ledd-2">Fellesordningen plikter å informere departementet straks dersom rammebetingelsene endres eller det oppstår risiko eller avvik som har betydning for tilsynet. Det samme gjelder ved behov for endringer i lov og regelverk som Fellesordningen forvalter eller avklaring av rammer og retningslinjer som departementet har gitt.</article><article class="changesToParent">Endret ved <a href="forskrift/2020-02-21-171">forskrift 21 feb 2020 nr. 171</a> (i kraft 1 mars 2020).</article></article><article class="legalArticle" data-lovdata-URL="SF/forskrift/2014-06-18-837/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til dokumentasjon</span></h2><article class="legalP" id="paragraf-7-ledd-1">Den formelle dialogen med Fellesordningen skal være skriftlig og dokumenterbar.</article></article><article class="legalArticle" data-lovdata-URL="SF/forskrift/2014-06-18-837/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. juli 2014.</article><article class="legalP" id="paragraf-8-ledd-2">Fra samme tid oppheves <a href="forskrift/2010-11-30-1498">forskrift 30. november 2010 nr. 1498</a> om tilsyn med ordninger for avtalefestet pensjon.</article><article class="changesToParent">Endret ved <a href="forskrift/2020-02-21-171">forskrift 21 feb 2020 nr. 171</a> (i kraft 1 mars 2020, tidligere § 9).</article></article></main></body></html>