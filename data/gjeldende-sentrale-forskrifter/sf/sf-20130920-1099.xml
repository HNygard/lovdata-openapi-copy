<!DOCTYPE html><html lang="no"><head><title>Forskrift om behandling av personopplysninger i kriminalomsorgen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-09-20-1099</dd><dt class="dokid">DokumentID</dt><dd class="dokid">SF/forskrift/2013-09-20-1099</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Kriminalomsorgsavd.</li></ul></dd><dt class="publishedIn">Publisert i</dt><dd class="publishedIn">I 2013 hefte 13</dd><dt class="dateInForce">I kraft fra</dt><dd class="dateInForce">2013-09-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-07-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-07-24-1591">forskrift/2020-07-24-1591</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2001-05-18-21/§4e">lov/2001-05-18-21/§4e</a></li></ul></dd><dt class="dateOfPublication">Kunngjort</dt><dd class="dateOfPublication">2013-09-20 15:15</dd><dt class="lastupdated">Rettet</dt><dd class="lastupdated">2017-05-23 (§ 3)</dd><dt class="titleShort">Korttittel</dt><dd class="titleShort">Forskrift om personopplysninger i kriminalomsorgen</dd><dt class="title">Tittel</dt><dd class="title">Forskrift om behandling av personopplysninger i kriminalomsorgen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. september 2013 med hjemmel i <a href="lov/2001-05-18-21">lov 18. mai 2001 nr. 21</a> om gjennomføring av straff mv. (straffegjennomføringsloven) <a href="lov/2001-05-18-21/§4e">§ 4e</a>. Fremmet av Justis- og beredskapsdepartementet. <br /><strong>Rettelser:</strong> 23.05.2017 (§ 3). <br /><strong>Endret</strong> ved <a href="forskrift/2020-07-24-1591">forskrift 24 juli 2020 nr. 1591</a>.</dd><dt class="refid">RefID</dt><dd class="refid">forskrift/2013-09-20-1099</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om behandling av personopplysninger i kriminalomsorgen</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Opplysningskategorier</a></li><li><a href="#paragraf-3">§ 3. Kvalitetskrav til personopplysningene</a></li><li><a href="#paragraf-4">§ 4. Behandlingen av personopplysninger som ikke er verifiserte</a></li><li><a href="#paragraf-5">§ 5. Utlevering av taushetsbelagte opplysninger</a></li><li><a href="#paragraf-6">§ 6. Retting, sperring og sletting av personopplysninger</a></li><li><a href="#paragraf-7">§ 7. Tilgang til personopplysninger innad i kriminalomsorgen</a></li><li><a href="#paragraf-8">§ 8. Saksbehandling i saker om innsyn, retting, sperring og sletting av personopplysninger</a></li><li><a href="#paragraf-9">§ 9. Klage</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-09-20-1099" id="dokument"><h1>Forskrift om behandling av personopplysninger i kriminalomsorgen</h1><article class="legalArticle" data-lovdata-URL="SF/forskrift/2013-09-20-1099/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at kriminalomsorgen ivaretar personvernet når de behandler personopplysninger etter <a href="lov/2001-05-18-21/§4c">straffegjennomføringsloven § 4c</a> og <a href="lov/2001-05-18-21/§4d">§ 4d</a>.</article></article><article class="legalArticle" data-lovdata-URL="SF/forskrift/2013-09-20-1099/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysningskategorier</span></h2><article class="legalP" id="paragraf-2-ledd-1">Når det er nødvendig for å ivareta formålene i <a href="lov/2001-05-18-21/§4c">straffegjennomføringsloven § 4c</a>, kan kriminalomsorgen behandle følgende:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">personalia, herunder alias</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">signalement, personlige kjennetegn og bilde av domfelte og innsatte</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">kontaktopplysninger</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">opplysninger om pårørende, barn og forsørgeransvar</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">straffesaks- og soningsdata</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">politiopplysninger av betydning for straffegjennomføringen</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">helseopplysninger</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">arbeids- og utdanningsopplysninger</article></article></li><li data-name="i." value="9"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">opplysninger mottatt fra samarbeidspartnere i forvaltningen</article></article></li><li data-name="j." value="10"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1">opplysninger om domfeltes geografiske posisjon og bevegelse</article></article></li><li data-name="k." value="11"><article class="listArticle" id="paragraf-2-ledd-1-punkt-11"><article class="legalP" id="paragraf-2-ledd-1-punkt-11-ledd-1">domfeltes biometri, herunder fingeravtrykk og ansiktssignalement</article></article></li><li data-name="l." value="12"><article class="listArticle" id="paragraf-2-ledd-1-punkt-12"><article class="legalP" id="paragraf-2-ledd-1-punkt-12-ledd-1">andre opplysninger for å ivareta sikkerheten til tilsatte, domfelte, innsatte og samfunnet for øvrig.</article></article></li></ol></article><article class="legalP" id="paragraf-2-ledd-2">Kriminalomsorgen kan behandle opplysninger om siktedes, domfeltes og innsattes personlige forhold, livsforhold og fremtidsmuligheter i forbindelse med arbeid med personundersøkelse etter <a href="lov/1981-05-22-25/§161">straffeprosessloven § 161</a>.</article><article class="changesToParent">Endret ved <a href="forskrift/2020-07-24-1591">forskrift 24 juli 2020 nr. 1591</a>.</article></article><article class="legalArticle" data-lovdata-URL="SF/forskrift/2013-09-20-1099/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvalitetskrav til personopplysningene</span></h2><article class="legalP" id="paragraf-3-ledd-1">Personopplysninger som behandles skal<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">være tilstrekkelige og relevante for formålet med behandlingen</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">være korrekte og oppdaterte</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">ikke lagres lenger enn nødvendig ut fra formålet med behandlingen, jf. <a href="lov/2001-05-18-21/§4c">straffegjennomføringsloven § 4c</a>.</article></article></li></ol></article></article><article class="legalArticle" data-lovdata-URL="SF/forskrift/2013-09-20-1099/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandlingen av personopplysninger som ikke er verifiserte</span></h2><article class="legalP" id="paragraf-4-ledd-1">Kriminalomsorgen kan behandle personopplysninger som ikke er verifiserte dersom det er nødvendig for å opprettholde ro og orden og for å ivareta sikkerheten for de tilsatte, innsatte, domfelte og samfunnet for øvrig, jf. <a href="lov/2001-05-18-21/§4c">straffegjennomføringsloven § 4c</a> bokstav b.</article><article class="legalP" id="paragraf-4-ledd-2">Behandles personopplysninger som ikke er verifiserte, skal det nedtegnes at opplysningene ikke er verifiserte, og kilden til opplysningene skal oppgis så langt det er mulig.</article><article class="legalP" id="paragraf-4-ledd-3">Opplysningene skal søkes verifisert.</article></article><article class="legalArticle" data-lovdata-URL="SF/forskrift/2013-09-20-1099/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utlevering av taushetsbelagte opplysninger</span></h2><article class="legalP" id="paragraf-5-ledd-1">Kriminalomsorgen kan utlevere taushetsbelagte opplysninger til offentlige organer og private aktører når den registrerte samtykker til utleveringen. Taushetsbelagte opplysninger kan også utleveres når det er i samsvar med <a href="lov/1967-02-10/§13">forvaltningsloven § 13</a> flg., eller følger av andre bestemmelser gitt i lov eller med hjemmel i lov.</article><article class="legalP" id="paragraf-5-ledd-2">Opplysningene skal utleveres skriftlig. Kravet til skriftlighet kan fravikes dersom tidsmessige grunner gjør det nødvendig.</article><article class="legalP" id="paragraf-5-ledd-3">Kriminalomsorgen skal nedtegne hvilke opplysninger som utleveres, formålet med utleveringen og hvem som mottar opplysningene. Utleveres det opplysninger som ikke er verifiserte, skal det fremgå at opplysningene ikke er verifisert.</article></article><article class="legalArticle" data-lovdata-URL="SF/forskrift/2013-09-20-1099/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Retting, sperring og sletting av personopplysninger</span></h2><article class="legalP" id="paragraf-6-ledd-1">Kriminalomsorgen skal av eget tiltak, eller på begjæring fra den registrerte, rette de personopplysningene som er mangelfulle. Dersom det er nødvendig, skal kriminalomsorgen supplere eller oppdatere opplysningene.</article><article class="legalP" id="paragraf-6-ledd-2">Kan personopplysningene få betydning som dokumentasjon og vil en sletting kunne påvirke den registrertes legitime interesser, skal opplysningene sperres. Sperrede opplysninger kan bare brukes til de formål som gjorde at de ikke ble slettet.</article><article class="legalP" id="paragraf-6-ledd-3">Personopplysninger skal slettes senest ti år etter at straffegjennomføringen er avsluttet, med mindre de skal arkiveres etter arkivlova.</article><article class="legalP" id="paragraf-6-ledd-4">Personopplysninger som ikke er verifiserte, kan behandles i fire måneder mens kriminalomsorgen undersøker om opplysningene er relevante og nødvendige for å ivareta formålet med behandlingen jf. <a href="forskrift/2013-09-20-1099/§3">§ 3</a> bokstav a og <a href="forskrift/2013-09-20-1099/§4">§ 4</a> første ledd jf. <a href="lov/2001-05-18-21/§4c">straffegjennomføringsloven § 4c</a> bokstav b. Oppfyller ikke opplysningene kravene i <a href="lov/2001-05-18-21/§3">§ 3</a> bokstav a og <a href="lov/2001-05-18-21/§4">§ 4</a> første ledd jf. <a href="lov/2001-05-18-21/§4c">straffegjennomføringsloven § 4c</a> bokstav b, skal de slettes umiddelbart, med mindre enkeltvedtak bygger på dem.</article></article><article class="legalArticle" data-lovdata-URL="SF/forskrift/2013-09-20-1099/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilgang til personopplysninger innad i kriminalomsorgen</span></h2><article class="legalP" id="paragraf-7-ledd-1">Bare tilsatte i kriminalomsorgen som skal ivareta formålene i <a href="lov/2001-05-18-21/§4c">straffegjennomføringsloven § 4c</a> og andre som utfører tjeneste eller arbeid for kriminalomsorgen, skal ha tilgang til personopplysninger. Den behandlingsansvarlige er ansvarlig for at de som gis tilgang, har fått nødvendig opplæring i og autorisasjon til å behandle personopplysningene.</article></article><article class="legalArticle" data-lovdata-URL="SF/forskrift/2013-09-20-1099/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksbehandling i saker om innsyn, retting, sperring og sletting av personopplysninger</span></h2><article class="legalP" id="paragraf-8-ledd-1">Begjæring om innsyn, retting, sperring og sletting av personopplysninger skal behandles av lokalt nivå i kriminalomsorgen.</article><article class="legalP" id="paragraf-8-ledd-2">Gjelder begjæringen opplysninger som er mottatt fra politiet, skal begjæringen sendes avgivende organ i politiet for en uttalelse før kriminalomsorgen fatter vedtak.</article></article><article class="legalArticle" data-lovdata-URL="SF/forskrift/2013-09-20-1099/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Den registrerte kan påklage vedtak om innsyn, retting, sperring og sletting i samsvar med <a href="lov/2001-05-18-21/§7">straffegjennomføringsloven § 7</a> og <a href="lov/1967-02-10/kapvi">forvaltningsloven kapittel VI</a>. Klagefristen er tre uker, jf. <a href="lov/1967-02-10/§29">forvaltningsloven § 29</a>.</article></article><article class="legalArticle" data-lovdata-URL="SF/forskrift/2013-09-20-1099/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>