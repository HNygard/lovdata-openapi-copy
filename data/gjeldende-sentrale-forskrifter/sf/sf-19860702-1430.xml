<!DOCTYPE html><html lang="no"><head><title>Forskrift om omregistreringsavgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1986-07-02-1430</dd><dt class="dokid">DokumentID</dt><dd class="dokid">SF/forskrift/1986-07-02-1430</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 1986 558</dd><dt class="dateInForce">I kraft fra</dt><dd class="dateInForce">1986-08-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-12-16-2273">forskrift/2022-12-16-2273</a> fra 2023-01-01</dd><dt class="basedOn">Hjemmel</dt><dd class="basedOn"><ul><li><a href="lov/1959-06-19-2/§1">lov/1959-06-19-2/§1</a></li><li><a href="null">null</a></li></ul></dd><dt class="legalArea">Rettsområde</dt><dd class="legalArea"><ul><li><a href="legal-areas/27" title="Skatte- og avgiftsrett">Skatte- og avgiftsrett</a> &gt; <a href="legal-areas/27.11" title="Særavgifter">Særavgifter</a></li></ul></dd><dt class="title">Tittel</dt><dd class="title">Forskrift om omregistreringsavgift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finans- og tolldepartementet (nå Finansdepartementet) 2. juli 1986 med hjemmel i <a href="lov/1959-06-19-2">lov 19. juni 1959 nr. 2</a> om avgifter vedrørende motorkjøretøyer og båter og Stortingets årlige avgiftsvedtak. <br /> <strong>Endret</strong> ved forskrifter <a href="forskrift/1989-12-14-1238">14 des 1989 nr. 1238</a>, <a href="forskrift/1990-11-09-896">9 nov 1990 nr. 896</a>, <a href="forskrift/1993-12-22-1223">22 des 1993 nr. 1223</a>, <a href="forskrift/1999-01-27-35">27 jan 1999 nr. 35</a>, <a href="forskrift/1999-12-14-1300">14 des 1999 nr. 1300</a>, <a href="forskrift/2001-02-13-132">13 feb 2001 nr. 132</a>, <a href="forskrift/2001-12-14-1495">14 des 2001 nr. 1495</a>, <a href="forskrift/2002-12-10-1635">10 des 2002 nr. 1635</a>, <a href="forskrift/2003-08-20-1079">20 aug 2003 nr. 1079</a>, <a href="forskrift/2003-11-25-1396">25 nov 2003 nr. 1396</a>, <a href="forskrift/2003-12-12-1536">12 des 2003 nr. 1536</a>, <a href="forskrift/2007-12-21-1775">21 des 2007 nr. 1775</a>, <a href="forskrift/2009-01-26-62">26 jan 2009 nr. 62</a>, <a href="forskrift/2009-02-02-104">2 feb 2009 nr. 104</a>, <a href="forskrift/2009-12-15-1527">15 des 2009 nr. 1527</a>, <a href="forskrift/2012-12-14-1264">14 des 2012 nr. 1264</a>, <a href="forskrift/2013-03-08-259">8 mars 2013 nr. 259</a>, <a href="forskrift/2013-09-25-1144">25 sep 2013 nr. 1144</a>, <a href="forskrift/2015-12-15-1670">15 des 2015 nr. 1670</a>, <a href="forskrift/2015-12-17-1706">17 des 2015 nr. 1706</a>, <a href="forskrift/2016-02-16-155">16 feb 2016 nr. 155</a>, <a href="forskrift/2016-12-09-1488">9 des 2016 nr. 1488</a>, <a href="forskrift/2017-12-20-2304">20 des 2017 nr. 2304</a>, <a href="forskrift/2021-03-22-959">22 mars 2021 nr. 959</a>, <a href="forskrift/2022-07-01-1276">1 juli 2022 nr. 1276</a>, <a href="forskrift/2022-11-28-2032">28 nov 2022 nr. 2032</a> (i kraft 1 jan 2023), <a href="forskrift/2022-12-16-2273">16 des 2022 nr. 2273</a> (i kraft 1 jan 2023).</dd><dt class="refid">RefID</dt><dd class="refid">forskrift/1986-07-02-1430</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om omregistreringsavgift</a><ul class="tocSubUl"><li><a href="#paragraf-1">§ 1. Avgiftsplikten</a></li><li><a href="#paragraf-2">§ 2. Avgiftens beregning</a></li><li><a href="#paragraf-3">§ 3. Kontroll av innbetalt avgift</a></li><li><a href="#paragraf-4">§ 4. (Opphevet)</a></li><li><a href="#paragraf-5">§ 5. (Opphevet)</a></li><li><a href="#paragraf-6">§ 6. Avgiftsfritak</a></li><li><a href="#paragraf-7">§ 7. (Opphevet)</a></li><li><a href="#paragraf-8">§ 8. (Opphevet)</a></li><li><a href="#paragraf-9">§ 9. Utfyllende bestemmelser</a></li><li><a href="#paragraf-10">§ 10. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1986-07-02-1430" id="dokument"><h1>Forskrift om omregistreringsavgift</h1><article class="legalArticle" data-lovdata-URL="SF/forskrift/1986-07-02-1430/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftsplikten</span></h2><article class="legalP" id="paragraf-1-ledd-1">Avgiftsplikten oppstår ved omregistrering av motorvogner og tilhengere på ny eier når:<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">registrert motorvogn registreres på ny eier eller</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">avregistrert motorvogn registreres igjen på ny eier.</article></article></li></ol></article><article class="legalP" id="paragraf-1-ledd-2">Med eier forstås i denne forskrift den registrerte eier eller medeier ifølge motorvognregisteret.</article><article class="changesToParent">Endret ved <a href="forskrift/2002-12-10-1635">forskrift 10 des 2002 nr. 1635</a> (i kraft 1 jan 2003).</article></article><article class="legalArticle" data-lovdata-URL="SF/forskrift/1986-07-02-1430/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftens beregning</span></h2><article class="legalP" id="paragraf-2-ledd-1">Kjøretøygruppe og andre kjøretøydata som er bestemmende for avgiftsberegningen, defineres etter vegmyndighetenes regelverk så langt det passer og ikke annet er bestemt. Avgiften beregnes på grunnlag av registreringsmessig status kjøretøyet er/blir godkjent for ved omregistreringen og etter regler og avgiftssatser som gjelder på omregistreringstidspunktet.</article><article class="changesToParent">Endret ved <a href="forskrift/2013-09-25-1144">forskrift 25 sep 2013 nr. 1144</a> (i kraft 1 okt 2013).</article></article><article class="legalArticle" data-lovdata-URL="SF/forskrift/1986-07-02-1430/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontroll av innbetalt avgift</span></h2><article class="legalP" id="paragraf-3-ledd-1">Statens vegvesen skal påse at riktig avgift er betalt før omregistrering og utlevering av vognkort.</article><article class="changesToParent">Endret ved <a href="forskrift/1999-12-14-1300">forskrifter 14 des 1999 nr. 1300</a>, <a href="forskrift/2003-11-25-1396">25 nov 2003 nr. 1396</a> (i kraft 1 jan 2004), <a href="forskrift/2003-12-12-1536">12 des 2003 nr. 1536</a> (i kraft 1 jan 2004), <a href="forskrift/2007-12-21-1775">21 des 2007 nr. 1775</a> (i kraft 1 jan 2008), <a href="forskrift/2022-12-16-2273">16 des 2022 nr. 2273</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1986-07-02-1430/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/1999-01-27-35">forskrifter 27 jan 1999 nr. 35</a>, <a href="forskrift/1999-12-14-1300">14 des 1999 nr. 1300</a>, <a href="forskrift/2001-02-13-132">13 feb 2001 nr. 132</a> (i kraft 1 mars 2001), <a href="forskrift/2003-11-25-1396">25 nov 2003 nr. 1396</a> (i kraft 1 jan 2004), <a href="forskrift/2007-12-21-1775">21 des 2007 nr. 1775</a> (i kraft 1 jan 2008), opphevet ved forskrift <a href="forskrift/2021-03-22-959">22 mars 2021 nr. 959</a>.</article></article><article class="legalArticle" data-lovdata-URL="SF/forskrift/1986-07-02-1430/§5" data-name="§5" data-repealeddate="2017-01-01" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/1999-01-27-35">forskrifter 27 jan 1999 nr. 35</a>, <a href="forskrift/2003-11-25-1396">25 nov 2003 nr. 1396</a> (i kraft 1 jan 2004), opphevet ved <a href="forskrift/2016-12-09-1488">forskrift 9 des 2016 nr. 1488</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1986-07-02-1430/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgiftsfritak</span></h2><article class="defaultP">1. <i>Navneendring</i></article><article class="legalP" id="paragraf-6-ledd-1">Det gis fritak for avgift ved omregistrering av kjøretøy som skyldes endring av personnavn eller firmanavn.</article><article class="defaultP">2. <i>Ektefeller</i></article><article class="legalP" id="paragraf-6-ledd-2">Det gis fritak for avgift ved omregistrering av kjøretøy på ektefelle. Fritaket omfatter også omregistrering på ektefelle i forbindelse med separasjon, skilsmisse eller dødsfall.</article><article class="defaultP">3. <i>Arv mellom foreldre og barn</i></article><article class="legalP" id="paragraf-6-ledd-3">Det gis fritak for avgift ved omregistrering av kjøretøy mellom foreldre og barn ved arv. Fritaket gjelder ikke forskudd på arv.</article><article class="defaultP">4. <i>Gamle kjøretøy</i></article><article class="legalP" id="paragraf-6-ledd-4">Avgiftsfritaket for kjøretøy som er 30 år eller eldre, bestemmes ut fra kjøretøyets registreringsår ifølge motorvognregisteret. Fritaket gjelder kjøretøy som er 30 år eller eldre i omregistreringsåret.</article><article class="legalP" id="paragraf-6-ledd-5">For kjøretøy som importeres, bestemmes avgiftsfritaket ut fra det registreringsår som blir lagt til grunn for registreringen her i landet og som tas inn i det norske motorvognregister.</article><article class="defaultP">5. <i>Utloddet kjøretøy</i></article><article class="legalP" id="paragraf-6-ledd-6">Det gis fritak for avgift ved omregistrering av kjøretøy som utloddes og som tidligere har vært registrert på utlodderen. Det er et vilkår for fritak at kjøretøyets registrerte eier har tillatelse til utlodding av kjøretøyet etter <a href="lov/2022-03-18-12/kap4">pengespilloven kapittel 4</a> i det tidsrommet kjøretøyet har vært registrert.</article><article class="defaultP">6. <i>Diplomat- og NATO-vogner</i></article><article class="legalP" id="paragraf-6-ledd-7">Det gis fritak for avgift ved omregistrering av kjøretøy på fremmed stats diplomatisk eller konsulær stasjon, på diplomatisk eller konsulær tjenesteperson eller nevnte stasjoners utenlandske personell som nyter personlig toll- og avgiftsfrihet.</article><article class="legalP" id="paragraf-6-ledd-8">Det gis også fritak for avgift ved omregistrering av kjøretøy på NATO-hovedkvarteret i Norge og hovedkvarterets utenlandske personell som nyter personlig tollfrihet.</article><article class="legalP" id="paragraf-6-ledd-9">Når kjøretøy med registreringstilhørighet som nevnt ovenfor, blir omregistrert på eier som ikke har avgiftsfri status, skal avgift betales.</article><article class="defaultP">7. <i>Fritak ved korttidsregistrering</i></article><article class="legalP" id="paragraf-6-ledd-10">Det gis fritak for avgift ved omregistrering av kjøretøy som har vært registrert på samme eier i to måneder eller mindre.</article><article class="legalP" id="paragraf-6-ledd-11">Fristen på to måneder skal regnes fra registreringsdato til og med samme dato i andre etterfølgende måned. I mangel av tilsvarende dato løper fristen ut på den siste dag i måneden. Ender fristen på en lørdag, helgedag eller dag som etter lovgivningen er likestilt med helgedag, forlenges fristen til den nærmest følgende virkedag.</article><article class="legalP" id="paragraf-6-ledd-12">Fritaket etter første ledd gjelder ikke dersom foregående omregistrering var avgiftsfri etter bestemmelsene i avgiftsvedtakets § 2 bokstav a–c, e–j og l.</article><article class="legalP" id="paragraf-6-ledd-13">For kjøretøy som er avregistrert innen to måneder fra siste registrering og blir dokumentert hogd eller levert til vraking på godkjent oppsamlingsplass, kan skattekontoret på søknad refundere betalt avgift.</article><article class="defaultP">8. <i>Kjøpsheving og omlevering av førstegangsregistrert kjøretøy</i></article><article class="legalP" id="paragraf-6-ledd-14">Det gis fritak for avgift ved omregistrering tilbake på selger som følge av kjøpsheving eller omlevering, etter <a href="lov/1988-05-13-27">kjøpslovens</a> eller <a href="lov/2002-06-21-34">forbrukerkjøpslovens</a> bestemmelser, av et første gangs registrert kjøretøy her i landet. Det er et vilkår at tidligere innberettet merverdiavgift er godskrevet etter <a href="lov/2009-06-19-58">merverdiavgiftslovens</a> bestemmelser.</article><article class="legalP" id="paragraf-6-ledd-15">Det gis også fritak for avgift ved omregistrering på ny eier av et kjøretøy som er registrert tilbake på selger som følge av kjøpsheving eller omlevering som nevnt i første ledd. Det er et vilkår for fritaket at salget til ny eier er belastet med merverdiavgift etter <a href="lov/2009-06-19-58">merverdiavgiftslovens</a> bestemmelser.</article><article class="defaultP">9. <i>Kjøpsheving av brukt kjøretøy</i></article><article class="legalP" id="paragraf-6-ledd-16">Kjøper av brukt kjøretøy kan på søknad til skattekontoret få refundert betalt omregistreringsavgift ved kjøpsheving etter <a href="lov/1988-05-13-27">kjøpslovens</a> bestemmelser når<ol class="defaultList" type="a"><li data-name="a." value="1"><article class="listArticle" id="paragraf-6-ledd-16-punkt-1"><article class="legalP" id="paragraf-6-ledd-16-punkt-1-ledd-1">kjøper har betalt eller blitt belastet avgiften</article></article></li><li data-name="b." value="2"><article class="listArticle" id="paragraf-6-ledd-16-punkt-2"><article class="legalP" id="paragraf-6-ledd-16-punkt-2-ledd-1">kjøpesummen er tilbakebetalt til kjøperen og</article></article></li><li data-name="c." value="3"><article class="listArticle" id="paragraf-6-ledd-16-punkt-3"><article class="legalP" id="paragraf-6-ledd-16-punkt-3-ledd-1">selger ikke har refundert eller godskrevet kjøperen avgiften.</article></article></li></ol></article><article class="defaultP">10. <i>Omorganisering av virksomhet</i></article><article class="legalP" id="paragraf-6-ledd-17">Det gis fritak ved omorganiseringer som er gjennomført med lovfestet selskapsrettslig kontinuitet, samt omorganisering som kan gjennomføres med skattemessig kontinuitet etter <a href="lov/1999-03-26-14/§11-2">skatteloven § 11-2</a> til <a href="lov/1999-03-26-14/§11-5">§ 11-5</a>, <a href="lov/1999-03-26-14/§11-11">§ 11-11</a> og <a href="lov/1999-03-26-14/§11-20">§ 11-20</a> med tilhørende forskrifter.</article><article class="defaultP">11. <i>Sletting</i></article><article class="legalP" id="paragraf-6-ledd-18">Det oppstår ikke avgiftsplikt dersom medeier strykes (slettes) fra motorvognregisteret, eller der eier og medeier bytter plass i motorvognregisteret.</article><article class="defaultP">12. <i>Dokumentasjon for avgiftsfritak</i></article><article class="legalP" id="paragraf-6-ledd-19">Det skal kunne dokumenteres at vilkårene for avgiftsfritak er oppfylt.</article><article class="changesToParent">Endret ved <a href="forskrift/1999-01-27-35">forskrifter 27 jan 1999 nr. 35</a>, <a href="forskrift/2001-12-14-1495">14 des 2001 nr. 1495</a> (i kraft 1 jan 2002), <a href="forskrift/2002-12-10-1635">10 des 2002 nr. 1635</a> (i kraft 1 jan 2003), <a href="forskrift/2003-08-20-1079">20 aug 2003 nr. 1079</a>, <a href="forskrift/2003-11-25-1396">25 nov 2003 nr. 1396</a> (i kraft 1 jan 2004), <a href="forskrift/2003-12-12-1536">12 des 2003 nr. 1536</a> (i kraft 1 jan 2004), <a href="forskrift/2009-01-26-62">26 jan 2009 nr. 62</a>, <a href="forskrift/2009-12-15-1527">15 des 2009 nr. 1527</a> (i kraft 1 jan 2010), <a href="forskrift/2012-12-14-1264">14 des 2012 nr. 1264</a> (i kraft 1 jan 2013), <a href="forskrift/2013-09-25-1144">25 sep 2013 nr. 1144</a> (i kraft 1 okt 2013), <a href="forskrift/2015-12-15-1670">15 des 2015 nr. 1670</a> (i kraft 1 jan 2016), <a href="forskrift/2015-12-17-1706">17 des 2015 nr. 1706</a> (i kraft 1 jan 2016), <a href="forskrift/2016-02-16-155">16 feb 2016 nr. 155</a>, <a href="forskrift/2017-12-20-2304">20 des 2017 nr. 2304</a> (i kraft 1 jan 2018), <a href="forskrift/2021-03-22-959">22 mars 2021 nr. 959</a>, <a href="forskrift/2022-07-01-1276">1 juli 2022 nr. 1276</a>, <a href="forskrift/2022-11-28-2032">28 nov 2022 nr. 2032</a> (i kraft 1 jan 2023), <a href="forskrift/2022-12-16-2273">16 des 2022 nr. 2273</a> (i kraft 1 jan 2023).</article></article><article class="legalArticle" data-lovdata-URL="SF/forskrift/1986-07-02-1430/§7" data-name="§7" data-repealeddate="2017-01-01" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Opphevet)</span></h2><article class="changesToParent">Endret ved <a href="forskrift/2003-11-25-1396">forskrifter 25 nov 2003 nr. 1396</a> (i kraft 1 jan 2004), <a href="forskrift/2009-02-02-104">2 feb 2009 nr. 104</a>, <a href="forskrift/2013-03-08-259">8 mars 2013 nr. 259</a>, <a href="forskrift/2015-12-15-1670">15 des 2015 nr. 1670</a> (i kraft 1 jan 2016), opphevet ved <a href="forskrift/2016-12-09-1488">forskrift 9 des 2016 nr. 1488</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1986-07-02-1430/§8" data-name="§8" data-repealeddate="2017-01-01" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Opphevet)</span></h2><article class="changesToParent">Opphevet ved <a href="forskrift/2016-12-09-1488">forskrift 9 des 2016 nr. 1488</a> (i kraft 1 jan 2017).</article></article><article class="legalArticle" data-lovdata-URL="SF/forskrift/1986-07-02-1430/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h2><article class="legalP" id="paragraf-9-ledd-1">Skattedirektoratet kan gi nærmere bestemmelser til presisering, utfylling og gjennomføring av denne forskrift, herunder beregning, tilbakebetaling og kontroll mv.</article><article class="changesToParent">Endret ved <a href="forskrift/2015-12-15-1670">forskrift 15 des 2015 nr. 1670</a> (i kraft 1 jan 2016).</article></article><article class="legalArticle" data-lovdata-URL="SF/forskrift/1986-07-02-1430/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" id="paragraf-10-ledd-1">Denne forskrift trer i kraft 1. august 1986.</article><article class="legalP" id="paragraf-10-ledd-2">Fra samme tidspunkt oppheves Finansdepartementets forskrift av 20. februar 1979 om avgift ved registrering av motorvogner og tilhengere (omregistreringsavgift) og forskrift av 12. desember 1977 om fritak for omregistreringsavgift.</article></article></main></body></html>