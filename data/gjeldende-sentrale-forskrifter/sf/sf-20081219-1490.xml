<!DOCTYPE html><html lang="no"><head><title>Forskrift om pristilskudd i landbrukssektoren</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1490</dd><dt class="dokid">DokumentID</dt><dd class="dokid">SF/forskrift/2008-12-19-1490</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2008 hefte 14</dd><dt class="dateInForce">I kraft fra</dt><dd class="dateInForce">2009-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-03-24</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-03-24-502">forskrift/2025-03-24-502</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-06-12-599">forskrift/1997-06-12-599</a></li><li><a href="forskrift/1998-01-08-16">forskrift/1998-01-08-16</a></li><li><a href="forskrift/1998-09-29-986">forskrift/1998-09-29-986</a></li><li><a href="forskrift/1998-11-26-1092">forskrift/1998-11-26-1092</a></li><li><a href="forskrift/1999-08-26-965">forskrift/1999-08-26-965</a></li><li><a href="forskrift/2000-02-29-204">forskrift/2000-02-29-204</a></li><li><a href="forskrift/2001-05-23-548">forskrift/2001-05-23-548</a></li><li><a href="forskrift/2002-12-11-1591">forskrift/2002-12-11-1591</a></li><li><a href="forskrift/2004-07-08-1122">forskrift/2004-07-08-1122</a></li><li><a href="forskrift/2004-07-21-1131">forskrift/2004-07-21-1131</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2008-12-29 15:10</dd><dt class="lastupdated">Rettet</dt><dd class="lastupdated">2017-08-03 (korttittel)</dd><dt class="titleShort">Korttittel</dt><dd class="titleShort">Pristilskuddforskriften</dd><dt class="title">Tittel</dt><dd class="title">Forskrift om pristilskudd i landbrukssektoren</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2008 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§18">§ 18</a> og etter samråd med Norges Bondelag og Norsk Bonde- og Småbrukarlag. <br /><strong>Endret</strong> ved <a href="forskrift/2010-12-08-1554">forskrifter 8 des 2010 nr. 1554</a>, <a href="forskrift/2011-12-23-1502">23 des 2011 nr. 1502</a>, <a href="forskrift/2013-07-05-866">5 juli 2013 nr. 866</a>, <a href="forskrift/2013-12-16-1558">16 des 2013 nr. 1558</a>, <a href="forskrift/2014-09-03-1144">3 sep 2014 nr. 1144</a>, <a href="forskrift/2015-10-19-1221">19 okt 2015 nr. 1221</a>, <a href="forskrift/2016-07-20-940">20 juli 2016 nr. 940</a>, <a href="forskrift/2017-12-13-2001">13 des 2017 nr. 2001</a>, <a href="forskrift/2020-06-26-1405">26 juni 2020 nr. 1405</a>, <a href="forskrift/2021-08-30-2629">30 aug 2021 nr. 2629</a> (i kraft 15 sep 2021), <a href="forskrift/2022-06-30-1274">30 juni 2022 nr. 1274</a> (i kraft 1 juli 2022), <a href="forskrift/2022-08-19-1462">19 aug 2022 nr. 1462</a>, <a href="forskrift/2025-03-24-502">24 mars 2025 nr. 502</a>. <br /> <strong>Rettelser:</strong> 03.08.2017 (korttittel).</dd><dt class="refid">RefID</dt><dd class="refid">forskrift/2008-12-19-1490</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om pristilskudd i landbrukssektoren</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Grunnvilkår</a></li><li><a href="#paragraf-3">§ 3. Distrikts- og frakttilskudd for egg</a></li><li><a href="#paragraf-4">§ 4. Grunn-, distrikts-, frakt- og kvalitetstilskudd for slakt</a></li><li><a href="#paragraf-5">§ 5. Pristilskudd for melk</a></li><li><a href="#paragraf-6">§ 6. Tilskudd for ull</a></li><li><a href="#paragraf-7">§ 7. Tilskudd for korn, andre kraftfôrråvarer og kraftfôr</a></li><li><a href="#paragraf-8">§ 8. Beregning av tilskudd</a></li><li><a href="#paragraf-9">§ 9. Søknad, rapportering og utbetaling</a></li><li><a href="#paragraf-10">§ 10. Opplysningsplikt og kontroll</a></li><li><a href="#paragraf-11">§ 11. Retting av feilutbetalinger</a></li><li><a href="#paragraf-12">§ 12. Avkorting mv.</a></li><li><a href="#paragraf-13">§ 13. Innkreving av tilbakebetalings- eller avkortingsbeløp mv.</a></li><li><a href="#paragraf-14">§ 14. Forvaltningsmyndighet</a></li><li><a href="#paragraf-15">§ 15. Dispensasjon</a></li><li><a href="#paragraf-16">§ 16. Klage</a></li><li><a href="#paragraf-17">§ 17. Ikrafttredelse</a></li><li><a href="#paragraf-18">§ 18. Endringer i andre forskrifter</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-12-19-1490" id="dokument"><h1>Forskrift om pristilskudd i landbrukssektoren</h1><article class="legalArticle" data-lovdata-URL="SF/forskrift/2008-12-19-1490/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med pristilskudd etter denne forskriften er å øke inntekter, redusere kostnader og utjevne distriktsforskjeller i produksjon og omsetning av jordbruksprodukter i tråd med de målsetninger Stortinget har fastsatt.</article></article><article class="legalArticle" data-lovdata-URL="SF/forskrift/2008-12-19-1490/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnvilkår</span></h2><article class="legalP" id="paragraf-2-ledd-1">Med mindre annet fremgår av den enkelte bestemmelse, kan pristilskudd gis til produsent og omsetningsledd så fremt disse driver sin produksjon, foredling og transport i samsvar med regelverk for jordbruksvirksomhet og håndtering av jordbruksvarer. Omsetningsledd må i tillegg inneha de tillatelser som er nødvendig innenfor den type virksomhet som foretaket driver.</article><article class="legalP" id="paragraf-2-ledd-2">Med produsent menes ethvert foretak som produserer jordbruksråvarer omfattet av denne forskriften.</article><article class="legalP" id="paragraf-2-ledd-3">Med omsetningsledd menes i denne forskrift foretak som kjøper egg, slakt, melk, ull, skinn, korn og andre vekster omfattet av kap. 6.7 i jordbruksavtalen fra produsent for videre bearbeiding eller salg.</article><article class="legalP" id="paragraf-2-ledd-4">Pristilskudd gis per kilo, hele slakt, skinn eller liter vare etter satser fastsatt i eller i medhold av jordbruksavtalen. Det gis ikke tilskudd til vare som kasseres.</article><article class="changesToParent">Endret ved forskrifter <a href="forskrift/2015-10-19-1221">19 okt 2015 nr. 1221</a> (i kraft 1 jan 2016), <a href="forskrift/2016-07-20-940">20 juli 2016 nr. 940</a> (i kraft 1 aug 2016), <a href="forskrift/2017-12-13-2001">13 des 2017 nr. 2001</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2008-12-19-1490/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Distrikts- og frakttilskudd for egg</span></h2><article class="legalP" id="paragraf-3-ledd-1">Det kan gis distriktstilskudd til produsent for egg som er omsatt.</article><article class="legalP" id="paragraf-3-ledd-2">Det kan gis frakttilskudd til eggpakkeri som henter minst 500&#xa0;000 kg egg pr. år fra produsent utenom egen virksomhet og formidler eventuelle jordbruksavtalefastsatte pristilskudd sammen med betaling for eggene.</article><article class="changesToParent">Endret ved forskrift <a href="forskrift/2017-12-13-2001">13 des 2017 nr. 2001</a> (i kraft 1 jan 2018).</article></article><article class="legalArticle" data-lovdata-URL="SF/forskrift/2008-12-19-1490/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunn-, distrikts-, frakt- og kvalitetstilskudd for slakt</span></h2><article class="legalP" id="paragraf-4-ledd-1">Det kan gis grunntilskudd til produsent for slakt av sau, lam, geit og kje som er omsatt.</article><article class="legalP" id="paragraf-4-ledd-2">Det kan gis distriktstilskudd til produsent for slakt av gris, sau, lam, geit, kje, okse, ku, kvige og kalv som er omsatt.</article><article class="legalP" id="paragraf-4-ledd-3">Som omsatt slakt etter denne forskriften regnes også momsfri retur og leieslakt.</article><article class="legalP" id="paragraf-4-ledd-4">Det kan gis frakttilskudd til foretak som administrerer frakt av slaktedyr fra produsent til slakterianlegg som er godkjent av Mattilsynet og som avregner produsenten for slaktet. Det kan også gis frakttilskudd til mobile slakterier.</article><article class="legalP" id="paragraf-4-ledd-5">Det kan gis kvalitetstilskudd til produsent for slakt av storfe som er omsatt.</article><article class="legalP" id="paragraf-4-ledd-6">Det kan gis tilskudd til produsent for lamme- og kjeslakt som er omsatt.</article><article class="changesToParent">Endret ved forskrifter <a href="forskrift/2010-12-08-1554">8 des 2010 nr. 1554</a> (fra 1 jan 2011), <a href="forskrift/2013-12-16-1558">16 des 2013 nr. 1558</a> (i kraft 1 jan 2014), <a href="forskrift/2014-09-03-1144">3 sep 2014 nr. 1144</a>, <a href="forskrift/2015-10-19-1221">19 okt 2015 nr. 1221</a> (i kraft 1 jan 2016), <a href="forskrift/2022-06-30-1274">30 juni 2022 nr. 1274</a> (i kraft 1 juli 2022).</article></article><article class="legalArticle" data-lovdata-URL="SF/forskrift/2008-12-19-1490/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Pristilskudd for melk</span></h2><article class="legalP" id="paragraf-5-ledd-1">Det kan gis pristilskudd til produsent av ku- og geitemelk, som i henhold til kvotemyndighetenes vedtak er produsert innenfor kvote fastsatt i medhold av <a href="forskrift/2011-12-23-1502">forskrift 23. desember 2011 nr. 1502 om kvoteordningen for melk</a>.</article><article class="changesToParent">Endret ved forskrifter <a href="forskrift/2011-12-23-1502">23 des 2011 nr. 1502</a> (i kraft 1 jan 2012), <a href="forskrift/2020-06-26-1405">26 juni 2020 nr. 1405</a>, <a href="forskrift/2025-03-24-502">24 mars 2025 nr. 502</a>.</article></article><article class="legalArticle" data-lovdata-URL="SF/forskrift/2008-12-19-1490/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskudd for ull</span></h2><article class="legalP" id="paragraf-6-ledd-1">Det kan gis pristilskudd til produsent for norsk ull omsatt gjennom ullstasjon og for skinn av norsk sau (villsauskinn, pelsskinn og ulne skinn) omsatt gjennom slakteri.</article><article class="changesToParent">Endret ved <a href="forskrift/2016-07-20-940">forskrifter 20 juli 2016 nr. 940</a> (i kraft 1 aug 2016), <a href="forskrift/2021-08-30-2629">30 aug 2021 nr. 2629</a> (i kraft 15 sep 2021).</article></article><article class="legalArticle" data-lovdata-URL="SF/forskrift/2008-12-19-1490/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilskudd for korn, andre kraftfôrråvarer og kraftfôr</span></h2><article class="legalP" id="paragraf-7-ledd-1">Det kan gis prisnedskrivingstilskudd til foretak som kjøper norskprodusert korn og andre vekster omfattet av kap. 6.8 i jordbruksavtalen fra produsent (kornkjøper) og som videreselger varen eller anvender den i kommersiell matmel- eller kraftfôrindustri, med unntak av fremstilling av fiskefôr. Det kan også gis tilskudd til foretak som importerer karbohydratråvarer til kraftfôr, jf. jordbruksavtalen kapittel 6.8, eller forbruker innenlandsk foredlede karbohydratråvarer som omfattes av <a href="forskrift/2005-12-22-1723/§22">forskrift 22. desember 2005 nr. 1723 om administrative tollnedsettelser for landbruksvarer § 22</a> annet ledd.</article><article class="legalP" id="paragraf-7-ledd-2">Det kan gis matkorntilskudd til foretak som anvender norskprodusert korn i tilvirkning av mel eller andre cerealprodukter som nyttes til mat.</article><article class="legalP" id="paragraf-7-ledd-3">Det kan gis frakttilskudd til kornprodusent eller kornkjøper for transport av korn, durra, mais, kli og soya, og til husdyrprodusent for transport av kraftfôr.</article><article class="legalP" id="paragraf-7-ledd-4">Det gis ikke tilskudd etter første og annet ledd dersom varene eksporteres.</article><article class="changesToParent">Endret ved <a href="forskrift/2013-07-05-866">forskrifter 5 juli 2013 nr. 866</a>, <a href="forskrift/2017-12-13-2001">13 des 2017 nr. 2001</a> (i kraft 1 jan 2018), <a href="forskrift/2022-06-30-1274">30 juni 2022 nr. 1274</a> (i kraft 1 juli 2022), <a href="forskrift/2022-08-19-1462">19 aug 2022 nr. 1462</a>.</article></article><article class="legalArticle" data-lovdata-URL="SF/forskrift/2008-12-19-1490/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beregning av tilskudd</span></h2><article class="legalP" id="paragraf-8-ledd-1">Tilskudd beregnes med grunnlag i bestemmelser om soner, soneinnplassering, satser, definisjoner m.m. fastsatt i eller i medhold av jordbruksavtalen.</article></article><article class="legalArticle" data-lovdata-URL="SF/forskrift/2008-12-19-1490/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknad, rapportering og utbetaling</span></h2><article class="legalP" id="paragraf-9-ledd-1">Krav til søknad om tilskudd, rapportering og utbetaling, fastsettes av Landbruksdirektoratet.</article><article class="legalP" id="paragraf-9-ledd-2">Ved utbetaling av pristilskudd etter denne forskriften kan det gjøres fratrekk for jordbruks- og næringsmiddelrelaterte avgifter som tilskuddsmottaker er ansvarlig for. Omsetningsledd kan formidle utbetaling av tilskudd i medhold av <a href="forskrift/2008-12-19-1491">forskrift 19. desember 2008 nr. 1491</a> om formidling av pristilskudd i landbrukssektoren.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1490/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-10-ledd-1">Mottakere av pristilskudd plikter å gi alle opplysninger som Landbruksdirektoratet finner nødvendig for å kunne forvalte ordningen, eller for å kunne oppfylle jordbruksavtalen og administrere tollvernet. Landbruksdirektoratet kan i den forbindelse kreve prognoser over omsetningsleddets forventede mottak av tilskuddsberettigede varer. Prognosene skal være basert på de til enhver tid mest oppdaterte data som virksomheten er i besittelse av.</article><article class="legalP" id="paragraf-10-ledd-2">Krav til dokumentasjon og prognoser fastsettes av Landbruksdirektoratet.</article><article class="legalP" id="paragraf-10-ledd-3">Landbruksdirektoratet fører tilsyn med at utbetaling av pristilskudd er riktig, og har adgang til all bokføring, korrespondanse og opptegnelser som vedkommer pristilskuddet. Landbruksdirektoratet kan kreve at opplysningene bekreftes av revisor.</article><article class="legalP" id="paragraf-10-ledd-4">Landbruksdirektoratet kan foreta stedlig kontroll hos tilskuddsmottakeren.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1490/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Retting av feilutbetalinger</span></h2><article class="legalP" id="paragraf-11-ledd-1">Landbruksdirektoratet kan rette feil i utbetalt pristilskudd ved etterbetaling eller krav om tilbakebetaling av tilskudd fra mottaker av pristilskudd.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1490/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avkorting mv.</span></h2><article class="legalP" id="paragraf-12-ledd-1">Dersom mottaker uaktsomt eller forsettlig har gitt feil eller mangelfulle opplysninger i søknad, rapportering eller på annen måte, som har eller ville dannet grunnlag for en urettmessig utbetaling av tilskuddet, kan hele eller deler av pristilskuddet som tilfaller mottaker avkortes.</article><article class="legalP" id="paragraf-12-ledd-2">Dersom mottaker i henhold til Landbruksdirektoratets eller særlovsmyndighets vedtak driver eller har drevet sin virksomhet i strid med denne forskrift eller annet regelverk for jordbruksvirksomhet og håndtering av jordbruksvarer, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet som tilfaller mottaker avkortes.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1490/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Innkreving av tilbakebetalings- eller avkortingsbeløp mv.</span></h2><article class="legalP" id="paragraf-13-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter <a href="forskrift/2008-12-19-1490/§11">§ 11</a> eller avkorting etter <a href="forskrift/2008-12-19-1490/§12">§ 12</a>, kan kreves tilbakebetalt fra mottakeren eller motregnes i senere tilskuddsutbetalinger.</article><article class="legalP" id="paragraf-13-ledd-2">Krav fra offentlig myndighet som utspringer av mottakers jordbruksvirksomhet eller håndtering av jordbruksvarer kan motregnes i pristilskuddsutbetalinger til mottakeren.</article><article class="legalP" id="paragraf-13-ledd-3">Der mottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til mottaker. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="SF/forskrift/2008-12-19-1490/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forvaltningsmyndighet</span></h2><article class="legalP" id="paragraf-14-ledd-1">Landbruksdirektoratet forvalter tilskuddsordningene og kan gi utfyllende bestemmelser om gjennomføringen av denne forskriften.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1490/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h2><article class="legalP" id="paragraf-15-ledd-1">Landbruksdirektoratet kan i særlige tilfeller dispensere fra forskriftens bestemmelser.</article><article class="changesToParent">Endret ved <a href="forskrift/2014-09-03-1144">forskrift 3 sep 2014 nr. 1144</a>.</article></article><article class="legalArticle" data-lovdata-URL="SF/forskrift/2008-12-19-1490/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klage</span></h2><article class="legalP" id="paragraf-16-ledd-1">Vedtak fattet i medhold av denne forskriften kan påklages til Landbruks- og matdepartementet etter <a href="lov/1967-02-10">lov 10. februar 1967</a> om behandlingsmåten i forvaltningssaker <a href="lov/1967-02-10/kapvi">kapittel VI</a>.</article></article><article class="legalArticle" data-lovdata-URL="SF/forskrift/2008-12-19-1490/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Forskriften trer i kraft 1. januar 2009. Fra samme tidspunkt oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" id="paragraf-17-ledd-1-punkt-1"><article class="legalP" id="paragraf-17-ledd-1-punkt-1-ledd-1"><a href="forskrift/1997-06-12-599">forskrift 12. juni 1997 nr. 599</a> om tilskott til norsk ull</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-2"><article class="legalP" id="paragraf-17-ledd-1-punkt-2-ledd-1"><a href="forskrift/1998-01-08-16">forskrift 8. januar 1998 nr. 16</a> om frakttilskott på slakt</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-3"><article class="legalP" id="paragraf-17-ledd-1-punkt-3-ledd-1"><a href="forskrift/1998-09-29-986">forskrift 29. september 1998 nr. 986</a> om tilskudd til kjøttproduksjon</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-4"><article class="legalP" id="paragraf-17-ledd-1-punkt-4-ledd-1"><a href="forskrift/1998-11-26-1092">forskrift 26. november 1998 nr. 1092</a> om frakttilskudd for egg og krav til godkjenning av eggpakkerier</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-5"><article class="legalP" id="paragraf-17-ledd-1-punkt-5-ledd-1"><a href="forskrift/1999-08-26-965">forskrift 26. august 1999 nr. 965</a> om tilskott til mjølkeproduksjon</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-6"><article class="legalP" id="paragraf-17-ledd-1-punkt-6-ledd-1"><a href="forskrift/2000-02-29-204">forskrift 29. februar 2000 nr. 204</a> om distriktstilskudd for fjørfeslakt</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-7"><article class="legalP" id="paragraf-17-ledd-1-punkt-7-ledd-1"><a href="forskrift/2001-05-23-548">forskrift 23. mai 2001 nr. 548</a> om frakttilskuddsordninger for korn og kraftfôr under markedsordningen for korn</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-8"><article class="legalP" id="paragraf-17-ledd-1-punkt-8-ledd-1"><a href="forskrift/2002-12-11-1591">forskrift 11. desember 2002 nr. 1591</a> om distriktstilskudd til eggproduksjon</article></article></li><li data-li-identifier="-" data-name="-"><article class="listArticle" id="paragraf-17-ledd-1-punkt-9"><article class="legalP" id="paragraf-17-ledd-1-punkt-9-ledd-1"><a href="forskrift/2004-07-08-1122">forskrift 8. juli 2004 nr. 1122</a> om prisnedskrivingstilskudd, matkorntilskudd og prisutjevningsbeløp på kraftfôr under markedsordningen for korn.</article></article></li></ul></article></article><article class="legalArticle" data-lovdata-URL="SF/forskrift/2008-12-19-1490/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Endringer i andre forskrifter</span></h2><article class="legalP" id="paragraf-18-ledd-1">I <a href="forskrift/2004-07-21-1131">forskrift 21. juli 2004 nr. 1131</a> om erstatning etter offentlige pålegg og restriksjoner i plante- og husdyrproduksjon gjøres følgende endring: ---</article></article></main></body></html>