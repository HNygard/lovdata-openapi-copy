<!DOCTYPE html><html lang="no"><head><title>Forskrift om utforming og innmontering av sorteringsrist i reketrål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-26-1104</dd><dt class="dokid">DokumentID</dt><dd class="dokid">SF/forskrift/2012-11-26-1104</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="publishedIn">Publisert i</dt><dd class="publishedIn">I 2012 hefte 13</dd><dt class="dateInForce">I kraft fra</dt><dd class="dateInForce">2013-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-11-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-10-28-1968">forskrift/2022-10-28-1968</a> fra 2022-11-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2008-01-15-42">forskrift/2008-01-15-42</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2008-06-06-37/§16">lov/2008-06-06-37/§16</a></li><li><a href="forskrift/2004-12-22-1878/§98">forskrift/2004-12-22-1878/§98</a></li><li><a href="lov/1976-12-17-91/§4">lov/1976-12-17-91/§4</a></li><li><a href="forskrift/1977-05-13-2/§14">forskrift/1977-05-13-2/§14</a></li><li><a href="forskrift/1977-06-03-6/§3">forskrift/1977-06-03-6/§3</a></li><li><a href="forskrift/1994-09-21-881/§6a">forskrift/1994-09-21-881/§6a</a></li><li><a href="lov/1925-07-17-11/§4">lov/1925-07-17-11/§4</a></li><li><a href="forskrift/1978-04-28-20/§1">forskrift/1978-04-28-20/§1</a></li><li><a href="forskrift/1994-09-21-882/§6a">forskrift/1994-09-21-882/§6a</a></li></ul></dd><dt class="dateOfPublication">Kunngjort</dt><dd class="dateOfPublication">2012-11-30 14:10</dd><dt class="titleShort">Korttittel</dt><dd class="titleShort">Forskrift om sorteringsrist i reketrål</dd><dt class="title">Tittel</dt><dd class="title">Forskrift om utforming og innmontering av sorteringsrist i reketrål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 26. november 2012 med hjemmel i <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar (havressurslova) <a href="lov/2008-06-06-37/§16">§ 16</a>, <a href="forskrift/2004-12-22-1878">forskrift 22. desember 2004 nr. 1878</a> om utøvelse av fisket i sjøen <a href="forskrift/2004-12-22-1878/§98">§ 98</a>, <a href="lov/1976-12-17-91">lov 17. desember 1976 nr. 91</a> om Norges økonomiske sone <a href="lov/1976-12-17-91/§4">§ 4</a>, <a href="forskrift/1977-05-13-2">forskrift 13. mai 1977 nr. 2</a> om utlendingers fiske og fangst mv. i Norges økonomiske sone og landinger til norsk havn § 14, <a href="forskrift/1977-06-03-6">forskrift 3. juni 1977 nr. 6</a> om fiskevernsone ved Svalbard <a href="forskrift/1977-06-03-6/§3">§ 3</a>, <a href="forskrift/1994-09-21-881">forskrift 21. september 1994 nr. 881</a> om maskevidde, bifangst og minstemål m.m. ved fiske i fiskevernsonen ved Svalbard <a href="forskrift/2012-11-26-1104/§6">§ 6</a>a, <a href="lov/1925-07-17-11">lov 17. juli 1925 nr. 11</a> om Svalbard <a href="lov/1925-07-17-11/§4">§ 4</a>, <a href="forskrift/1978-04-28-20">forskrift 28. april 1978 nr. 20</a> om regulering av fiske og fangst mv. i Svalbards territorialfarvann og indre farvann <a href="forskrift/2012-11-26-1104/§1">§ 1</a> og <a href="forskrift/1994-09-21-882">forskrift 21. september 1994 nr. 882</a> om maskevidde, bifangst og minstemål m.m. ved fiske i Svalbards territorialfarvann <a href="forskrift/1994-09-21-882/§6a">§ 6a</a>. <br /><strong>Endret</strong> ved forskrifter <a href="forskrift/2013-11-14-1339">14 nov 2013 nr. 1339</a>, <a href="forskrift/2014-12-12-1699">12 des 2014 nr. 1699</a>, <a href="forskrift/2015-02-11-120">11 feb 2015 nr. 120</a>, <a href="forskrift/2015-12-17-1726">17 des 2015 nr. 1726</a>, <a href="forskrift/2016-04-01-347">1 april 2016 nr. 347</a>, <a href="forskrift/2017-10-24-1664">24 okt 2017 nr. 1664</a>, <a href="forskrift/2018-12-19-2170">19 des 2018 nr. 2170</a>, <a href="forskrift/2019-03-25-395">25 mars 2019 nr. 395</a> (i kraft 15 juni 2019), <a href="forskrift/2019-07-19-1019">19 juli 2019 nr. 1019</a>, <a href="forskrift/2019-08-15-1069">15 aug 2019 nr. 1069</a>, <a href="forskrift/2019-10-09-1321">9 okt 2019 nr. 1321</a>, <a href="forskrift/2020-02-27-221">27 feb 2020 nr. 221</a>, <a href="forskrift/2022-10-28-1968">28 okt 2022 nr. 1968</a> (i kraft 1 nov 2022).</dd><dt class="refid">RefID</dt><dd class="refid">forskrift/2012-11-26-1104</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utforming og innmontering av sorteringsrist i reketrål</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Påbud om bruk av sorteringsrist</a></li><li><a href="#paragraf-3">§ 3. Spileavstand</a></li><li><a href="#paragraf-4">§ 4. Montering</a></li><li><a href="#paragraf-5">§ 5. Fiskeutslipp</a></li><li><a href="#paragraf-6">§ 6. Krepseåpning</a></li><li><a href="#paragraf-7">§ 7. Ledetunnel/ledepanel</a></li><li><a href="#paragraf-8">§ 8. Støttekjetting/støttetau</a></li><li><a href="#paragraf-9">§ 9. Spesifikasjoner</a></li><li><a href="#paragraf-10">§ 10. Overtredelsesgebyr</a></li><li><a href="#paragraf-11">§ 11. Straff</a></li><li><a href="#paragraf-12">§ 12. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2012-11-26-1104" id="dokument"><h1>Forskrift om utforming og innmontering av sorteringsrist i reketrål</h1><article class="legalArticle" data-lovdata-URL="SF/forskrift/2012-11-26-1104/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for norske og utenlandske fartøy som fisker med reketrål i Norges territorialfarvann og økonomiske sone nord for 62° N, i Norges territorialfarvann og økonomiske sone sør for 62° N, i Skagerrak avgrenset mot vest av en rett linje gjennom Lindesnes fyr og Hanstholmen fyr og mot sør av en rett linje gjennom Skagen fyr og Tistlarna fyr, i fiskerisonen ved Jan Mayen, i fiskerivernsonen ved Svalbard og i Svalbards territorialfarvann.</article><article class="changesToParent">Endret ved <a href="forskrift/2014-12-12-1699">forskrifter 12 des 2014 nr. 1699</a> (i kraft 1 jan 2015), <a href="forskrift/2018-12-19-2170">19 des 2018 nr. 2170</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2012-11-26-1104/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Påbud om bruk av sorteringsrist</span></h2><article class="legalP" id="paragraf-2-ledd-1">Ved fiske med reketrål i områdene og med fartøy som nevnt i <a href="forskrift/2012-11-26-1104/§1">§ 1</a> skal det benyttes sorteringsrist som beskrevet i denne forskriften.</article><article class="legalP" id="paragraf-2-ledd-2">For å legge til rette for videreføring av kaisalg som omsetningsform kan Fiskeridirektoratet gi dispensasjon fra påbudet om sorteringsrist ved fiske innenfor 4 nautiske mil av grunnlinjen sør for 62° N til svenskegrensen. Dispensasjon kan kun gis til fartøy som drev med kaisalg som drifts- og omsetningsform i 2018 før 1. desember eller for fartøy som kommer til erstatning for slikt fartøy, og der dette fisket utgjorde en vesentlig del av driftsgrunnlaget. Fiskeridirektoratets klagesaksenhet er klageinstans for vedtak truffet av Fiskeridirektoratet.</article><article class="legalP" id="paragraf-2-ledd-3">Fiskeridirektoratet kan gjøre unntak fra påbudet om sorteringsrist i inntil 4 uker i et nærmere definert område sør for 62° N dersom det fremlegges dokumentasjon på at innblanding av maneter, tang, tare eller lignende naturgitte forhold i vesentlig grad hindrer utøvelsen av fisket.</article><article class="legalP" id="paragraf-2-ledd-4">Ved fiske etter reker uten sorteringsrist i unntaksområder fastsatt i medhold av tredje ledd skal det sendes melding til Fiskeridirektoratet før fisket starter. Meldingen skal sendes per e-post til <span class="underline"> <a data-link-type="external" href="mailto:stengtfelt@fiskeridir.no">stengtfelt@fiskeridir.no</a></span>. E-postens emnefelt skal være «Uten rist». Innholdet i e-posten skal angi følgende elementer: Fartøyets navn, registreringsmerke, radiokallesignal, og tidspunkt (UTC) for når fisket i unntaksområdet skal starte.</article><article class="changesToParent">Endret ved <a href="forskrift/2019-03-25-395">forskrifter 25 mars 2019 nr. 395</a> (i kraft 15 juni 2019), <a href="forskrift/2019-07-19-1019">19 juli 2019 nr. 1019</a>, <a href="forskrift/2019-10-09-1321">9 okt 2019 nr. 1321</a>, <a href="forskrift/2020-02-27-221">27 feb 2020 nr. 221</a>, <a href="forskrift/2022-10-28-1968">28 okt 2022 nr. 1968</a> (i kraft 1 nov 2022).</article></article><article class="legalArticle" data-lovdata-URL="SF/forskrift/2012-11-26-1104/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Spileavstand</span></h2><article class="legalP" id="paragraf-3-ledd-1">Sorteringsristens spileavstand skal ikke overstige 19 mm.</article><article class="changesToParent">Endret ved <a href="forskrift/2015-02-11-120">forskrifter 11 feb 2015 nr. 120</a>, <a href="forskrift/2015-12-17-1726">17 des 2015 nr. 1726</a>.</article></article><article class="legalArticle" data-lovdata-URL="SF/forskrift/2012-11-26-1104/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Montering</span></h2><article class="legalP" id="paragraf-4-ledd-1">Sorteringsristen skal monteres tverrveien i trålen på en slik måte at alle sidene av risten er festet til trålen. Sorteringsristen skal monteres i forkant av fiskeposen eller i fiskeposens forlengelse.</article><article class="legalP" id="paragraf-4-ledd-2">Helningsvinkelen på sorteringsristen skal ikke overstige 50°.</article><article class="changesToParent">Endret ved <a href="forskrift/2015-12-17-1726">forskrift 17 des 2015 nr. 1726</a>.</article></article><article class="legalArticle" data-lovdata-URL="SF/forskrift/2012-11-26-1104/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fiskeutslipp</span></h2><article class="legalP" id="paragraf-5-ledd-1">I trålens overpanel skal det være et fiskeutslipp i forkant av sorteringsristens overkant for å slippe ut fisk.</article><article class="legalP" id="paragraf-5-ledd-2">Fiskeutslippets åpning skal være i forkant av sorteringsristens overkant. Fiskeutslippets bakkant skal være lik sorteringsristens bredde. Fiskeutslippet skjæres stolperett fremover fra begge sider av risten til en spiss.</article><article class="legalP" id="paragraf-5-ledd-3">Ved fiske i Norges territorialfarvann og økonomiske sone sør for 62° N og i Skagerrak, avgrenset mot vest av en rett linje gjennom Lindesnes fyr og Hanstholm fyr og mot sør av en rett linje gjennom Skagen fyr og Tistlarna fyr, kan det benyttes fiskeutslipp i selve sorteringsristen. Fiskeutslippet skal da være i øvre del av rammen, ha en åpning på minimum 22 cm og være lik sorteringsristens bredde. Det kan også benyttes en oppsamlingspose montert over fiskeutslippet. Oppsamlingsposen skal være konstruert med et toppanel med kvadratmasker med maskevidde ikke mindre enn 120 mm. Ved fiske i Skagerrak innenfor grunnlinjen i området fra Telemark til svenskegrensen kan maskevidden ikke være mindre enn 160 mm. Toppanelet skal være festet til selve risten, være minimum 3 meter langt og ha en bredde ikke mindre enn sorteringsristen. Dersom det benyttes et sorteringsristkonsept hvor fiskeutslippet er i forkant av sorteringsristen (Nordmøre-rist), skal toppanelet være festet tverrveien i trålen i forkant av fiskeutslippet (spiss).</article><article class="changesToParent">Endret ved <a href="forskrift/2013-11-14-1339">forskrifter 14 nov 2013 nr. 1339</a>, <a href="forskrift/2014-12-12-1699">12 des 2014 nr. 1699</a> (i kraft 1 jan 2015), <a href="forskrift/2015-12-17-1726">17 des 2015 nr. 1726</a>, <a href="forskrift/2018-12-19-2170">19 des 2018 nr. 2170</a> (i kraft 1 jan 2019), <a href="forskrift/2019-03-25-395">25 mars 2019 nr. 395</a> (i kraft 15 juni 2019).</article></article><article class="legalArticle" data-lovdata-URL="SF/forskrift/2012-11-26-1104/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krepseåpning</span></h2><article class="legalP" id="paragraf-6-ledd-1">Ved fiske i Norges territorialfarvann og økonomiske sone sør for 62° N innenfor 4 nautiske mil fra grunnlinjen og i Skagerrak, avgrenset mot vest av en rett linje gjennom Lindesnes fyr og Hanstholm fyr og mot sør av en rett linje gjennom Skagen fyr og Tistlarna fyr, innenfor 4 nautiske mil fra grunnlinjen kan det benyttes krepseåpning i selve sorteringsristen. Krepseåpningen skal da være i nedre del av rammen, ha en åpning/spaltehøyde på maksimalt 15 cm, og være lik sorteringsristens bredde.</article><article class="changesToParent">Tilføyd ved <a href="forskrift/2019-08-15-1069">forskrift 15 aug 2019 nr. 1069</a>.</article></article><article class="legalArticle" data-lovdata-URL="SF/forskrift/2012-11-26-1104/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ledetunnel/ledepanel</span></h2><article class="legalP" id="paragraf-7-ledd-1">Det er tillatt å bruke ledetunnel/ledepanel. Dersom dette benyttes skal avstanden mellom sorteringsristens nedkant og ledetunnel/ledepanel ikke være mindre enn 50 cm.</article><article class="legalP" id="paragraf-7-ledd-2">Maskevidden i ledetunnel/ledepanel kan være mindre enn 35 mm.</article><article class="changesToParent">Endret ved <a href="forskrift/2019-08-15-1069">forskrift 15 aug 2019 nr. 1069</a> (tidligere § 6).</article></article><article class="legalArticle" data-lovdata-URL="SF/forskrift/2012-11-26-1104/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Støttekjetting/støttetau</span></h2><article class="legalP" id="paragraf-8-ledd-1">Det er tillatt å benytte støttekjetting/støttetau for å stabilisere vinkelen på risten.</article><article class="changesToParent">Endret ved <a href="forskrift/2015-12-17-1726">forskrifter 17 des 2015 nr. 1726</a>, <a href="forskrift/2019-08-15-1069">15 aug 2019 nr. 1069</a> (tidligere § 7).</article></article><article class="legalArticle" data-lovdata-URL="SF/forskrift/2012-11-26-1104/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Spesifikasjoner</span></h2><article class="legalP" id="paragraf-9-ledd-1">Sorteringsristens rammeverk skal lages av aluminium, stål eller plast.</article><article class="legalP" id="paragraf-9-ledd-2">Spilene skal lages av aluminium, stål, glassfiber eller plast. Tykkelsen på spilene skal være mellom 4 og 20 mm.</article><article class="legalP" id="paragraf-9-ledd-3">Største tillatte dimensjoner (lengde x bredde) for en rist er 2,50 m x 1,72 m.</article><article class="changesToParent">Endret ved <a href="forskrift/2015-12-17-1726">forskrifter 17 des 2015 nr. 1726</a>, <a href="forskrift/2016-04-01-347">1 april 2016 nr. 347</a>, <a href="forskrift/2019-08-15-1069">15 aug 2019 nr. 1069</a> (tidligere § 8).</article></article><article class="legalArticle" data-lovdata-URL="SF/forskrift/2012-11-26-1104/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h2><article class="legalP" id="paragraf-10-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til <a href="lov/2008-06-06-37/§59">havressurslova § 59</a> og <a href="forskrift/2011-12-20-1437">forskrift 20. desember 2011 nr. 1437</a> om bruk av tvangsmulkt og overtredelsesgebyr ved brudd på havressurslova og deltakerloven.</article><article class="changesToParent">Tilføyd ved <a href="forskrift/2017-10-24-1664">forskrift 24 okt 2017 nr. 1664</a>, endret ved <a href="forskrift/2019-08-15-1069">forskrift 15 aug 2019 nr. 1069</a> (tidligere § 9).</article></article><article class="legalArticle" data-lovdata-URL="SF/forskrift/2012-11-26-1104/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i denne forskriften straffes etter <a href="lov/2008-06-06-37">lov 6. juni 2008 nr. 37</a> om forvaltning av viltlevande marine ressursar <a href="lov/2008-06-06-37/§61">§ 61</a> og <a href="lov/2008-06-06-37/§64">§ 64</a>, <a href="lov/1976-12-17-91">lov 17. desember 1976 nr. 91</a> om Norges økonomiske sone <a href="lov/1976-12-17-91/§8">§ 8</a> og <a href="lov/1925-07-17-11">lov 17. juli 1925 nr. 11</a> om Svalbard <a href="lov/1925-07-17-11/§4">§ 4</a>. På samme måte straffes medvirkning og forsøk.</article><article class="changesToParent">Endret ved <a href="forskrift/2017-10-24-1664">forskrifter 24 okt 2017 nr. 1664</a> (tidligere § 9), <a href="forskrift/2019-08-15-1069">15 aug 2019 nr. 1069</a> (tidligere § 10).</article></article><article class="legalArticle" data-lovdata-URL="SF/forskrift/2012-11-26-1104/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskriften trer i kraft 1. januar 2013. Samtidig oppheves Fiskeridirektoratets <a href="forskrift/2008-01-15-42">forskrift 15. januar 2008 nr. 42</a> om utforming og innmontering av sorteringsrist i reketrål.</article><article class="changesToParent">Endret ved <a href="forskrift/2017-10-24-1664">forskrifter 24 okt 2017 nr. 1664</a> (tidligere § 10), <a href="forskrift/2019-08-15-1069">15 aug 2019 nr. 1069</a> (tidligere § 11).</article></article></main></body></html>