<!DOCTYPE html><html lang="no"><head><title>Forskrift om standardisert erstatning etter lov om yrkesskadeforsikring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1990-12-21-1027</dd><dt class="dokid">DokumentID</dt><dd class="dokid">SF/forskrift/1990-12-21-1027</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavd.</li></ul></dd><dt class="publishedIn">Publisert i</dt><dd class="publishedIn">I 1990 1161</dd><dt class="dateInForce">I kraft fra</dt><dd class="dateInForce">1991-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-04-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-04-01-500">forskrift/2022-04-01-500</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1989-06-16-65/§13">lov/1989-06-16-65/§13</a></li></ul></dd><dt class="lastupdated">Rettet</dt><dd class="lastupdated">2022-04-04 (struktur)</dd><dt class="titleShort">Korttittel</dt><dd class="titleShort">Forskrift om standardisert erstatning etter yforsl.</dd><dt class="title">Tittel</dt><dd class="title">Forskrift om standardisert erstatning etter lov om yrkesskadeforsikring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. av 21. desember 1990 med hjemmel i <a href="lov/1989-06-16-65">lov 16. juni 1989 nr. 65</a> om yrkesskadeforsikring <a href="lov/1989-06-16-65/§13">§ 13</a> annet ledd. Fremmet av Justis- og politidepartementet. <br /><strong>Endret</strong> ved <a href="forskrift/2000-12-21-1364">forskrifter 21 des 2000 nr. 1364</a>, <a href="forskrift/2016-02-19-163">19 feb 2016 nr. 163</a>, <a href="forskrift/2022-04-01-500">1 april 2022 nr. 500</a>. <br /> <strong>Rettelser:</strong> 04.04.2022 (struktur).</dd><dt class="refid">RefID</dt><dd class="refid">forskrift/1990-12-21-1027</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om standardisert erstatning etter lov om yrkesskadeforsikring</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Kapittel 1. Innledning</a><ul class="tocSubUl"><li><a href="#kapittel-1-paragraf-1">§ 1-1. Anvendelsesområde</a></li><li><a href="#kapittel-1-paragraf-2">§ 1-2. Tilleggserstatning</a></li><li><a href="#kapittel-1-paragraf-3">§ 1-3. Folketrygdens grunnbeløp</a></li><li><a href="#kapittel-1-paragraf-4">§ 1-4. Skadelidtes alder</a></li></ul></li><li><a href="#kapittel-2" data-child-interval="§§ 2-1 – 2-3">Kapittel 2. Påførte og framtidige utgifter, tapt inntekt</a><ul class="tocSubUl"><li><a href="#kapittel-2-paragraf-1">§ 2-1. Påførte utgifter</a></li><li><a href="#kapittel-2-paragraf-2">§ 2-2. Framtidige utgifter</a></li><li><a href="#kapittel-2-paragraf-3">§ 2-3. Tapt inntekt</a></li></ul></li><li><a href="#kapittel-3" data-child-interval="§§ 3-1 – 3-5">Kapittel 3. Tap av framtidig inntekt</a><ul class="tocSubUl"><li><a href="#kapittel-3-paragraf-1">§ 3-1. Grunnlaget for beregningen</a></li><li><a href="#kapittel-3-paragraf-2">§ 3-2. Grunnerstatning</a></li><li><a href="#kapittel-3-paragraf-3">§ 3-3. Skadelidtes alder</a></li><li><a href="#kapittel-3-paragraf-4">§ 3-4. Tap av deler av ervervsevnen</a></li><li><a href="#kapittel-3-paragraf-5">§ 3-5. Tidligere uføre</a></li></ul></li><li><a href="#kapittel-4" data-child-interval="§§ 4-1 – 4-2">Kapittel 4. Ménerstatning</a><ul class="tocSubUl"><li><a href="#kapittel-4-paragraf-1">§ 4-1. Grunnerstatning</a></li><li><a href="#kapittel-4-paragraf-2">§ 4-2. Skadelidtes alder</a></li></ul></li><li><a href="#kapittel-5" data-child-interval="§ 5-1">Kapittel 5. Etteroppgjør ved endringer i ervervsmessig uføregrad eller medisinsk invaliditet</a><ul class="tocSubUl"><li><a href="#kapittel-5-paragraf-1">§ 5-1.</a></li></ul></li><li><a href="#kapittel-6" data-child-interval="§§ 6-1 – 6-3">Kapittel 6. Erstatning ved dødsfall</a><ul class="tocSubUl"><li><a href="#kapittel-6-paragraf-1">§ 6-1. Erstatning til ektefelle eller samboer</a></li><li><a href="#kapittel-6-paragraf-2">§ 6-2. Erstatning til barn ved tap av forsørger</a></li><li><a href="#kapittel-6-paragraf-3">§ 6-3. Erstatning for begravelseskostnader</a></li></ul></li><li><a href="#kapittel-7" data-child-interval="§ 7-1">Kapittel 7. Ikrafttredelse</a><ul class="tocSubUl"><li><a href="#kapittel-7-paragraf-1">§ 7-1.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1990-12-21-1027" id="dokument"><h1>Forskrift om standardisert erstatning etter lov om yrkesskadeforsikring</h1><section class="section" data-name="kap1" id="kapittel-1" data-lovdata-URL="SF/forskrift/1990-12-21-1027/KAPITTEL_1"><h2>Kapittel 1. Innledning</h2><article class="legalArticle" data-lovdata-URL="SF/forskrift/1990-12-21-1027/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Anvendelsesområde</span></h3><article class="legalP" id="kapittel-1-paragraf-1-ledd-1">Beregningen av erstatning etter <a href="lov/1989-06-16-65">lov 16. juni 1989 nr. 65</a> om yrkesskadeforsikring skjer etter reglene i denne forskrift.</article><article class="legalP" id="kapittel-1-paragraf-1-ledd-2">Erstatning for tap av forsørger til andre enn personer som omfattes av forskriften §§ 6-1 og 6-2, skal likevel beregnes etter de alminnelige reglene i <a href="lov/1969-06-13-26">lov 13. juni 1969 nr. 26</a> om skadeserstatning <a href="lov/1969-06-13-26/§3-4">§ 3-4</a>.</article></article><article class="legalArticle" data-lovdata-URL="SF/forskrift/1990-12-21-1027/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Tilleggserstatning</span></h3><article class="legalP" id="kapittel-1-paragraf-2-ledd-1">Skadelidte som ikke fyller vilkårene for ytelser ved yrkesskade etter <a href="lov/1997-02-28-19/kap13">folketrygdloven kapittel 13</a>, kan kreve tilleggserstatning. Tilleggserstatningen skal fastsettes slik at skadelidte så langt det er mulig settes i samme stilling som om slike ytelser hadde vært tilstått. Ved fastsettelsen av tilleggserstatningen skal det gjøres fradrag for trygdeytelser og andre ytelser som gir tilsvarende kompensasjon.</article><article class="changesToParent">Endret ved <a href="forskrift/2016-02-19-163">forskrift 19 feb 2016 nr. 163</a>.</article></article><article class="legalArticle" data-lovdata-URL="SF/forskrift/1990-12-21-1027/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Folketrygdens grunnbeløp</span></h3><article class="legalP" id="kapittel-1-paragraf-3-ledd-1">Erstatningsberegningen etter forskriften <a href="forskrift/1990-12-21-1027/kap3">kapittel 3</a>, <a href="forskrift/1990-12-21-1027/kap4">4</a> og <a href="forskrift/1990-12-21-1027/kap6">6</a> skjer etter folketrygdens grunnbeløp (G) på oppgjørstidspunktet, jf. <a href="lov/1997-02-28-19/§1-4">folketrygdloven § 1-4</a>.</article><article class="changesToParent">Endret ved <a href="forskrift/2016-02-19-163">forskrift 19 feb 2016 nr. 163</a>.</article></article><article class="legalArticle" data-lovdata-URL="SF/forskrift/1990-12-21-1027/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Skadelidtes alder</span></h3><article class="legalP" id="kapittel-1-paragraf-4-ledd-1">Beregningen skal knyttes til skadelidtes alder ved tidspunktet for oppgjøret. I <a href="forskrift/1990-12-21-1027/§4-2">§ 4-2</a> knyttes beregningen til alderen da skaden eller sykdommen ble konstatert etter <a href="lov/1989-06-16-65/§5">lov om yrkesskadeforsikring § 5</a> annet ledd tredje punktum. I § 6-1 legges alderen ved dødsfallet til grunn.</article></article></section><section class="section" data-name="kap2" id="kapittel-2" data-lovdata-URL="SF/forskrift/1990-12-21-1027/KAPITTEL_2"><h2>Kapittel 2. Påførte og framtidige utgifter, tapt inntekt</h2><article class="legalArticle" data-lovdata-URL="SF/forskrift/1990-12-21-1027/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Påførte utgifter</span></h3><article class="legalP" id="kapittel-2-paragraf-1-ledd-1">Påførte utgifter frem til oppgjørstidspunktet erstattes individuelt, jf <a href="lov/1969-06-13-26/§3-1">skadeserstatningsloven § 3-1</a>.</article><article class="legalP" id="kapittel-2-paragraf-1-ledd-2">Skadelidte har krav på renter etter morarenteloven fra én måned etter at krav om dekning av en bestemt utgift er sendt til forsikringsselskapet.</article></article><article class="legalArticle" data-lovdata-URL="SF/forskrift/1990-12-21-1027/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Framtidige utgifter</span></h3><article class="legalP" id="kapittel-2-paragraf-2-ledd-1">Framtidige utgifter erstattes individuelt, jf <a href="lov/1969-06-13-26/§3-1">skadeserstatningsloven § 3-1</a>.</article><article class="legalP" id="kapittel-2-paragraf-2-ledd-2">Engangserstatning for gjennomsnittlige framtidige årlige utgifter fastsettes slik: <table><thead><tr><th data-text-align="left" data-vertical-align="top">Skadelidtes alder:</th><th data-text-align="left" data-vertical-align="top"> </th></tr></thead><tbody><tr><td data-text-align="left" data-vertical-align="top">under 35 år</td><td data-text-align="left" data-vertical-align="top">– 21 ganger årlige utgifter</td></tr><tr><td data-text-align="left" data-vertical-align="top">mellom 35 og 49 år</td><td data-text-align="left" data-vertical-align="top">– 19 ganger årlige utgifter</td></tr><tr><td data-text-align="left" data-vertical-align="top">mellom 50 og 59 år</td><td data-text-align="left" data-vertical-align="top">– 16 ganger årlige utgifter</td></tr><tr><td data-text-align="left" data-vertical-align="top">mellom 60 og 69 år</td><td data-text-align="left" data-vertical-align="top">– 14 ganger årlige utgifter</td></tr><tr><td data-text-align="left" data-vertical-align="top">over 70 år</td><td data-text-align="left" data-vertical-align="top">–  8 ganger årlige utgifter</td></tr></tbody></table></article></article><article class="legalArticle" data-lovdata-URL="SF/forskrift/1990-12-21-1027/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Tapt inntekt</span></h3><article class="legalP" id="kapittel-2-paragraf-3-ledd-1">Tapt inntekt i tiden fram til oppgjørstidspunktet erstattes individuelt, jf <a href="lov/1969-06-13-26/§3-1">skadeserstatningsloven § 3-1</a>.</article><article class="legalP" id="kapittel-2-paragraf-3-ledd-2">Skadelidte har krav på renter etter morarenteloven i tillegg til erstatningsbeløpet. Renten beregnes særskilt for hvert kalenderår. For inntektstap for et helt kalenderår regnes renten med utgangspunkt 1. juli dette året. Rente løper likevel tidligst fra én måned etter at melding om skadetilfellet er sendt til forsikringsselskapet.</article></article></section><section class="section" data-name="kap3" id="kapittel-3" data-lovdata-URL="SF/forskrift/1990-12-21-1027/KAPITTEL_3"><h2>Kapittel 3. Tap av framtidig inntekt</h2><article class="legalArticle" data-lovdata-URL="SF/forskrift/1990-12-21-1027/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Grunnlaget for beregningen</span></h3><article class="legalP" id="kapittel-3-paragraf-1-ledd-1">Grunnlaget for beregningen av det framtidige inntektstapet er den pensjonsgivende inntekt, jf. <a href="lov/1997-02-28-19/§3-15">folketrygdloven § 3-15</a>, i året før skaden eller sykdommen ble konstatert. Det tas ikke hensyn til begrensning som nevnt i <a href="lov/1997-02-28-19/§3-13">folketrygdloven § 3-13</a> fjerde ledd.</article><article class="legalP" id="kapittel-3-paragraf-1-ledd-2">Hvis skadelidtes antatte pensjonsgivende inntekt, uten skaden eller sykdommen, i året skaden eller sykdommen ble konstatert, gir et høyere grunnlag, legges denne til grunn. Tilsvarende gjelder hvis skadelidte i et senere inntektsår har oppnådd en pensjonsgivende inntekt som gir et høyere grunnlag.</article><article class="legalP" id="kapittel-3-paragraf-1-ledd-3">Hvis det er særlige holdepunkter for å anta at grunnlaget for beregningen etter første og annet ledd avviker vesentlig fra det som ville vært skadelidtes alminnelige inntektsnivå uten skaden eller sykdommen, skal grunnlaget for beregningen settes til dette nivået.</article><article class="changesToParent">Endret ved <a href="forskrift/2016-02-19-163">forskrift 19 feb 2016 nr. 163</a>.</article></article><article class="legalArticle" data-lovdata-URL="SF/forskrift/1990-12-21-1027/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Grunnerstatning</span></h3><article class="legalP" id="kapittel-3-paragraf-2-ledd-1">Grunnerstatningen fastsettes slik: <table><thead><tr><th data-text-align="left" data-vertical-align="top">Inntektsgrunnlaget for beregningen:</th><th data-text-align="center" data-vertical-align="top">Grunnerstatning:</th></tr></thead><tbody><tr><td data-text-align="left" data-vertical-align="top">Til og med 7 G</td><td data-text-align="center" data-vertical-align="top">22 G</td></tr><tr><td data-text-align="left" data-vertical-align="top">Over 7 G til og med 8 G</td><td data-text-align="center" data-vertical-align="top">24 G</td></tr><tr><td data-text-align="left" data-vertical-align="top">Over 8 G til og med 9 G</td><td data-text-align="center" data-vertical-align="top">26 G</td></tr><tr><td data-text-align="left" data-vertical-align="top">Over 9 G til og med 10 G</td><td data-text-align="center" data-vertical-align="top">28 G</td></tr><tr><td data-text-align="left" data-vertical-align="top">Over 10 G</td><td data-text-align="center" data-vertical-align="top">30 G</td></tr></tbody></table></article><article class="legalP" id="kapittel-3-paragraf-2-ledd-2">Fastsettelsen av inntektsgrunnlaget for beregningen skjer i forhold til G den 1. januar i det inntektsåret inntekten er opptjent.</article></article><article class="legalArticle" data-lovdata-URL="SF/forskrift/1990-12-21-1027/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Skadelidtes alder</span></h3><article class="legalP" id="kapittel-3-paragraf-3-ledd-1">Erstatningsbeløpet ved 100 % ervervsmessig uførhet beregnes slik i forhold til grunnerstatningen:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Er skadelidte 45 eller 46 år, svarer erstatningen til grunnerstatningen.</article></article></li><li data-name="b." value="2"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">For hvert år skadelidte er over 46 år, gjøres et fradrag som utgjør 5 % av grunnerstatningen. Erstatningen skal likevel utgjøre minst 10 % av grunnerstatningen.</article></article></li><li data-name="c." value="3"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Er skadelidte 35-44 år, forhøyes erstatningen for hvert år han eller hun er yngre enn 45 år med 3,5 prosent av grunnerstatningen.</article></article></li><li data-name="d." value="4"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">Er skadelidte 34 år eller yngre, forhøyes erstatningen for hvert år han eller hun er yngre enn 35 år med 2,5 prosent av grunnerstatningen. I tillegg forhøyes erstatningen med 35 prosent av grunnerstatningen.</article></article></li></ol></article></article><article class="legalArticle" data-lovdata-URL="SF/forskrift/1990-12-21-1027/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Tap av deler av ervervsevnen</span></h3><article class="legalP" id="kapittel-3-paragraf-4-ledd-1">Har skadelidte bare tapt deler av sin ervervsevne, reduseres erstatningen tilsvarende.</article></article><article class="legalArticle" data-lovdata-URL="SF/forskrift/1990-12-21-1027/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tidligere uføre</span></h3><article class="legalP" id="kapittel-3-paragraf-5-ledd-1">Var skadelidte uavhengig av den aktuelle skaden eller sykdommen 50 % ervervsmessig ufør eller mer, kan han eller hun kreve erstatningen utmålt etter <a href="lov/1969-06-13-26/§3-1">skadeserstatningsloven § 3-1</a> hvis dette leder til høyere erstatning enn utmåling etter reglene her.</article></article></section><section class="section" data-name="kap4" id="kapittel-4" data-lovdata-URL="SF/forskrift/1990-12-21-1027/KAPITTEL_4"><h2>Kapittel 4. Ménerstatning</h2><article class="legalArticle" data-lovdata-URL="SF/forskrift/1990-12-21-1027/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Grunnerstatning</span></h3><article class="legalP" id="kapittel-4-paragraf-1-ledd-1">Grunnerstatningen fastsettes slik: <table><thead><tr><th data-text-align="left" data-vertical-align="top">medisinsk invaliditet:</th><th colspan="2" data-text-align="left" data-vertical-align="top">grunnerstatning:</th></tr></thead><tbody><tr><td data-text-align="left" data-vertical-align="top">1. 15 – 24 %</td><td data-text-align="left" data-vertical-align="top">0,75</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">2. 25 – 34 %</td><td data-text-align="left" data-vertical-align="top">1</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">3. 35 – 44 %</td><td data-text-align="left" data-vertical-align="top">1,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">4. 45 – 54 %</td><td data-text-align="left" data-vertical-align="top">2</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">5. 55 – 64 %</td><td data-text-align="left" data-vertical-align="top">2,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">6. 65 – 74 %</td><td data-text-align="left" data-vertical-align="top">3</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">7. 75 – 84 %</td><td data-text-align="left" data-vertical-align="top">3,75</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">8. 85 – 100 %</td><td data-text-align="left" data-vertical-align="top">4,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">9. Skade som er betydelig større</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"> enn skade som gir grunnlag for</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"> invaliditetsgrad på 100 %</td><td data-text-align="left" data-vertical-align="top">5,5</td><td data-text-align="left" data-vertical-align="top">G</td></tr></tbody></table></article></article><article class="legalArticle" data-lovdata-URL="SF/forskrift/1990-12-21-1027/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Skadelidtes alder</span></h3><article class="legalP" id="kapittel-4-paragraf-2-ledd-1">Ménerstatningen beregnes slik i forhold til grunnerstatningen:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Er skadelidte 45 eller 46 år, svarer erstatningen til grunnerstatningen.</article></article></li><li data-name="b." value="2"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">For hvert år skadelidte er over 46 år, gjøres et fradrag som utgjør 2 % av grunnerstatningen. Erstatningen skal likevel utgjøre minst 50 % av grunnerstatningen.</article></article></li><li data-name="c." value="3"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">For hvert år skadelidte er yngre enn 45 år, forhøyes erstatningen med 2 % av grunnerstatningen.</article></article></li></ol></article></article></section><section class="section" data-name="kap5" id="kapittel-5" data-lovdata-URL="SF/forskrift/1990-12-21-1027/KAPITTEL_5"><h2>Kapittel 5. Etteroppgjør ved endringer i ervervsmessig uføregrad eller medisinsk invaliditet</h2><article class="legalArticle" data-lovdata-URL="SF/forskrift/1990-12-21-1027/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">Er erstatningen fastsatt etter <a href="forskrift/1990-12-21-1027/§2-2">§ 2-2</a>, <a href="forskrift/1990-12-21-1027/kap3">kap. 3</a> eller <a href="forskrift/1990-12-21-1027/kap4">kap. 4</a> og skadelidtes ervervsmessige uføregrad eller medisinske invaliditet som følge av ulykken endrer seg vesentlig, kan skadelidte kreve etteroppgjør. Krav om etteroppgjør må framsettes innen fem år etter at oppgjøret var avsluttet.</article><article class="legalP" id="kapittel-5-paragraf-1-ledd-2">Ved etteroppgjør etter <a href="forskrift/1990-12-21-1027/kap3">kap. 3</a> og <a href="forskrift/1990-12-21-1027/kap4">kap. 4</a> beregnes først differansen mellom erstatningen skadelidte fikk ved oppgjøret og den erstatningen skadelidte ville ha fått ved oppgjøret om den nye invaliditetsgraden var blitt lagt til grunn. Deretter beregnes tilleggserstatningen på grunnlag av G på det nye oppgjørstidspunktet.</article></article></section><section class="section" data-name="kap6" id="kapittel-6" data-lovdata-URL="SF/forskrift/1990-12-21-1027/KAPITTEL_6"><h2>Kapittel 6. Erstatning ved dødsfall</h2><article class="legalArticle" data-lovdata-URL="SF/forskrift/1990-12-21-1027/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Erstatning til ektefelle eller samboer</span></h3><article class="legalP" id="kapittel-6-paragraf-1-ledd-1">Erstatning til ektefelle eller samboer ved dødsfall er 15 G.</article><article class="legalP" id="kapittel-6-paragraf-1-ledd-2">En person anses ikke som ektefelle etter første ledd når det på dødsfallstidspunktet er avsagt dom for, eller gitt bevilling til separasjon eller skilsmisse. Dette gjelder selv om avgjørelsen ikke er rettskraftig eller endelig.</article><article class="legalP" id="kapittel-6-paragraf-1-ledd-3">Som samboer etter første ledd regnes<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-1-ledd-3-punkt-1"><article class="legalP" id="kapittel-6-paragraf-1-ledd-3-punkt-1-ledd-1">person som avdøde har levet sammen med i ekteskapslignende forhold hvis det i Folkeregisteret framgår at de to har hatt samme bolig de siste to årene, eller</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-3-punkt-2"><article class="legalP" id="kapittel-6-paragraf-1-ledd-3-punkt-2-ledd-1">person som hadde felles barn og felles bolig med avdøde.</article></article></li></ul><p class="leddfortsettelse">En person regnes likevel ikke som samboer dersom det på dødsfallstidspunktet forelå forhold som var til hinder for at lovlig ekteskap kunne inngås.</p></article><article class="legalP" id="kapittel-6-paragraf-1-ledd-4">Dersom avdøde tjenestegjorde i en internasjonal operasjon på dødsfallstidspunktet, regnes samboer etter første ledd som person som den avdøde har levd sammen med i et ekteskapslignende forhold, og som ifølge Folkeregisteret har hatt samme bolig som den avdøde de siste ni månedene før utreisetidspunktet. Kravet om ni måneders samboerskap gjelder ikke dersom avdøde har felles barn med samboeren.</article><article class="legalP" id="kapittel-6-paragraf-1-ledd-5">For hvert år avdøde var over 46 år, reduseres erstatningen etter første ledd med 5 prosent, likevel ikke med mer enn 80 prosent.</article><article class="legalP" id="kapittel-6-paragraf-1-ledd-6">Den erstatningsberettigede har krav på morarenter etter morarenteloven fra en måned etter at dødsfallet ble meldt til forsikringsselskapet.</article><article class="changesToParent">Endret ved <a href="forskrift/2000-12-21-1364">forskrifter 21 des 2000 nr. 1364</a>, <a href="forskrift/2022-04-01-500">1 april 2022 nr. 500</a>.</article></article><article class="legalArticle" data-lovdata-URL="SF/forskrift/1990-12-21-1027/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Erstatning til barn ved tap av forsørger</span></h3><article class="legalP" id="kapittel-6-paragraf-2-ledd-1">Erstatningen fastsettes slik: <table><thead><tr><th data-text-align="left" data-vertical-align="top">Barnets alder</th><th colspan="2" data-text-align="left" data-vertical-align="top">Erstatning:</th></tr><tr><th data-text-align="left" data-vertical-align="top">da forsørgeren døde:</th><th colspan="2" data-text-align="left" data-vertical-align="top" /></tr></thead><tbody><tr><td data-text-align="left" data-vertical-align="top">under 1 år</td><td data-text-align="left" data-vertical-align="top">6,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">1 år</td><td data-text-align="left" data-vertical-align="top">6</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">2 år</td><td data-text-align="left" data-vertical-align="top">6</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">3 år</td><td data-text-align="left" data-vertical-align="top">5,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">4 år</td><td data-text-align="left" data-vertical-align="top">5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">5 år</td><td data-text-align="left" data-vertical-align="top">5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">6 år</td><td data-text-align="left" data-vertical-align="top">4,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">7 år</td><td data-text-align="left" data-vertical-align="top">4</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">8 år</td><td data-text-align="left" data-vertical-align="top">4</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">9 år</td><td data-text-align="left" data-vertical-align="top">3,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">10 år</td><td data-text-align="left" data-vertical-align="top">3,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">11 år</td><td data-text-align="left" data-vertical-align="top">3</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">12 år</td><td data-text-align="left" data-vertical-align="top">2,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">13 år</td><td data-text-align="left" data-vertical-align="top">2,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">14 år</td><td data-text-align="left" data-vertical-align="top">2</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">15 år</td><td data-text-align="left" data-vertical-align="top">2</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">16 år</td><td data-text-align="left" data-vertical-align="top">1,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">17 år</td><td data-text-align="left" data-vertical-align="top">1,5</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">18 år</td><td data-text-align="left" data-vertical-align="top">1</td><td data-text-align="left" data-vertical-align="top">G</td></tr><tr><td data-text-align="left" data-vertical-align="top">19 år</td><td data-text-align="left" data-vertical-align="top">1</td><td data-text-align="left" data-vertical-align="top">G</td></tr></tbody></table></article><article class="legalP" id="kapittel-6-paragraf-2-ledd-2">Erstatningen beregnes særskilt for hvert barn.</article><article class="legalP" id="kapittel-6-paragraf-2-ledd-3">Var avdøde eneforsørger, får barnet dobbelt så stor erstatning.</article><article class="legalP" id="kapittel-6-paragraf-2-ledd-4">Den erstatningsberettigede har krav på morarenter etter morarenteloven fra én måned etter at dødsfallet ble meldt til forsikringsselskapet.</article></article><article class="legalArticle" data-lovdata-URL="SF/forskrift/1990-12-21-1027/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Erstatning for begravelseskostnader</span></h3><article class="legalP" id="kapittel-6-paragraf-3-ledd-1">Kostnader ved begravelsen erstattes med 1/2 G. Dette gjelder selv om avdøde ikke etterlater seg personer som har krav på erstatning for tap av forsørger.</article></article></section><section class="section" data-name="kap7" id="kapittel-7" data-lovdata-URL="SF/forskrift/1990-12-21-1027/KAPITTEL_7"><h2>Kapittel 7. Ikrafttredelse</h2><article class="legalArticle" data-lovdata-URL="SF/forskrift/1990-12-21-1027/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" id="kapittel-7-paragraf-1-ledd-1">Forskriften trer i kraft 1. januar 1991.</article><article class="legalP" id="kapittel-7-paragraf-1-ledd-2">Partene kan avtale at reglene i forskriften skal legges til grunn også for skader som er konstatert før ikrafttredelsen.</article></article></section></main></body></html>