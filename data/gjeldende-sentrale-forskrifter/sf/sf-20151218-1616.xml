<!DOCTYPE html><html lang="no"><head><title>Forskrift om krav til kassasystem (kassasystemforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-12-18-1616</dd><dt class="dokid">DokumentID</dt><dd class="dokid">SF/forskrift/2015-12-18-1616</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="publishedIn">Publisert i</dt><dd class="publishedIn">I 2015 hefte 15</dd><dt class="dateInForce">I kraft fra</dt><dd class="dateInForce">2017-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-11-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-11-20-1541">forskrift/2019-11-20-1541</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2015-06-19-58/§9">lov/2015-06-19-58/§9</a></li></ul></dd><dt class="dateOfPublication">Kunngjort</dt><dd class="dateOfPublication">2015-12-21 15:50</dd><dt class="titleShort">Korttittel</dt><dd class="titleShort">Kassasystemforskrifta</dd><dt class="title">Tittel</dt><dd class="title">Forskrift om krav til kassasystem (kassasystemforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Skattedirektoratet 18. desember 2015 med heimel i <a href="lov/2015-06-19-58">lov 19. juni 2015 nr. 58</a> om krav til kassasystem (kassasystemlova) § 9. <br /><strong>EØS-henvisninger:</strong> Forskriften § 2-7 første ledd siste punktum er meldt til EFTAs overvåkingsorgan i henhold til kravene i <a href="lov/2004-12-17-101">lov 17. desember 2004 nr. 101</a> om europeisk meldeplikt for tekniske regler m.m. (EØS-høringsloven) <a href="lov/2004-12-17-101/§11">§ 11</a>, jf. <a href="lov/2004-12-17-101/§10">§ 10</a>, jf. <a href="forskrift/2019-11-14-1510">kunngjøring 14 nov 2019 nr. 1510</a>. Tekniske regler stadfestet, jf. <a href="forskrift/2019-11-20-1541">kunngjøring 20 nov 2019 nr. 1541</a>. <br /><strong>Endra</strong> ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-09-21-1349">21 sep 2018 nr. 1349</a>, <a href="forskrift/2018-07-04-1128">4 juli 2018 nr. 1128</a>, <a href="forskrift/2019-02-12-85">12 feb 2019 nr. 85</a>.</dd><dt class="refid">RefID</dt><dd class="refid">forskrift/2015-12-18-1616</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til kassasystem (kassasystemforskrifta)</a><ul class="tocSubUl"><li><a href="#kapittel-1" data-child-interval="§§ 1-1 – 1-3">Kapittel 1. Virkefeltet til forskrifta. Definisjonar</a><ul class="tocSubUl"><li><a href="#kapittel-1-paragraf-1">§ 1-1. Virkefelt</a></li><li><a href="#kapittel-1-paragraf-2">§ 1-2. Definisjonar</a></li><li><a href="#kapittel-1-paragraf-3">§ 1-3. Tilpassing av kassasystem</a></li></ul></li><li><a href="#kapittel-2" data-child-interval="§§ 2-1 – 2-8-8">Kapittel 2. Krav til kassasystem og systemskildring</a><ul class="tocSubUl"><li><a href="#kapittel-2-paragraf-1">§ 2-1. Systemskildring</a></li><li><a href="#kapittel-2-paragraf-2">§ 2-2. Kassaskuff</a></li><li><a href="#kapittel-2-paragraf-3">§ 2-3. Skrivar mv.</a></li><li><a href="#kapittel-2-paragraf-4">§ 2-4. Krav til språk</a></li><li><a href="#kapittel-2-paragraf-5">§ 2-5. Funksjonar som eit kassasystem skal ha</a></li><li><a href="#kapittel-2-paragraf-6">§ 2-6. Funksjonar som eit kassasystem ikkje skal ha</a></li><li><a href="#kapittel-2-paragraf-7">§ 2-7. Elektronisk journal</a></li><li><a href="#kapittel-2-paragraf-8">§ 2-8. Rapportar og kvitteringar</a></li><li><a href="#kapittel-2-paragraf-9">§ 2-8-1. X-rapport, Z-rapport, salskvittering mv.</a></li><li><a href="#kapittel-2-paragraf-10">§ 2-8-2. X-rapport</a></li><li><a href="#kapittel-2-paragraf-11">§ 2-8-3. Z-rapport</a></li><li><a href="#kapittel-2-paragraf-12">§ 2-8-4. Salskvittering</a></li><li><a href="#kapittel-2-paragraf-13">§ 2-8-5. Returkvittering</a></li><li><a href="#kapittel-2-paragraf-14">§ 2-8-6. Kopikvittering, STEB-kvittering, foreløpig kvittering og treningskvittering</a></li><li><a href="#kapittel-2-paragraf-15">§ 2-8-7. Utleveringskvittering</a></li><li><a href="#kapittel-2-paragraf-16">§ 2-8-8. Kvittering frå betalingsterminal</a></li></ul></li><li><a href="#kapittel-3" data-child-interval="§§ 3-1 – 3-2">Kapittel 3. Produktfråsegn og utbetring av manglar mv .</a><ul class="tocSubUl"><li><a href="#kapittel-3-paragraf-1">§ 3-1. Produktfråsegn</a></li><li><a href="#kapittel-3-paragraf-2">§ 3-2. Tilbaketrekkjing av kassasystemet frå marknaden mv.</a></li></ul></li><li><a href="#kapittel-4" data-child-interval="§ 4-1">Kapittel 4. Iverksetjing</a><ul class="tocSubUl"><li><a href="#kapittel-4-paragraf-1">§ 4-1. Iverksetjing</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2015-12-18-1616" id="dokument"><h1>Forskrift om krav til kassasystem (kassasystemforskrifta)</h1><section class="section" data-name="kap1" id="kapittel-1" data-lovdata-URL="SF/forskrift/2015-12-18-1616/KAPITTEL_1"><h2>Kapittel 1. Virkefeltet til forskrifta. Definisjonar</h2><article class="legalArticle" data-lovdata-URL="SF/forskrift/2015-12-18-1616/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkefelt</span></h3><article class="legalP" id="kapittel-1-paragraf-1-ledd-1">Forskrifta utfyller og gjennomfører føresegnene i kassasystemlova.</article></article><article class="legalArticle" data-lovdata-URL="SF/forskrift/2015-12-18-1616/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjonar</span></h3><article class="legalP" id="kapittel-1-paragraf-2-ledd-1">I denne forskrifta tyder<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>kassaskuff:</i> oppbevaringsplass for betalingsmiddel som blir registrert i eit kassasystem,</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>kassapunkt:</i> ei eining innan eit kassasystem som kan avslutte eit kontantsal ved å beordre utskrift av ei salskvittering.</article></article></li><li data-name="c." value="3"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>opning av kassaskuff (nullinnslag):</i> integrert kassaskuff opnast utan at det har skjedd nokon registrering av kontantsal eller tilbakebetaling,</article></article></li><li data-name="d." value="4"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>salskvittering:</i> utskrift frå kassasystem som viser gjennomført kontantsalstransaksjon,</article></article></li><li data-name="e." value="5"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>returkvittering:</i> utskrift frå kassasystem som viser at den salskvitteringa som er skrive ut tidlegare inneheld feilaktige opplysningar eller opplysningar om tilbakebetaling for prisjusterte eller returnerte varer eller tenester,</article></article></li><li data-name="f." value="6"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>kopikvittering:</i> kopi av salskvittering,</article></article></li><li data-name="g." value="7"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>foreløpig kvittering:</i> utskrift frå kassasystem som viser foreløpig registrert sal,</article></article></li><li data-name="h." value="8"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>utleveringskvittering:</i> stadfesting av kredittsal,</article></article></li><li data-name="i." value="9"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>treningskvittering:</i> utskrift frå kassasystemet for treningsformål som viser same slags opplysningar som ei salskvittering,</article></article></li><li data-name="j." value="10"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>kvittering frå betalingsterminal:</i> utskrift frå betalingsterminal som viser bruk av betalingskort,</article></article></li><li data-name="k." value="11"><article class="listArticle" id="kapittel-1-paragraf-2-ledd-1-punkt-11"><article class="legalP" id="kapittel-1-paragraf-2-ledd-1-punkt-11-ledd-1"><i>kontinuerleg bruk:</i> all bruk av kassasystemet, blant anna registrering av sal mv. og utskrift av kvitteringar som nemnt i bokstavane d til h, endring av priser, korreksjonar, opningar av kassaskuff (nullinnslag), utskrift av rapportar og liknande, samt endringar av programvare og førebels tilkopling av ekstern programvare,</article></article></li><li data-name="l." value="12"><article class="listArticle" id="kapittel-1-paragraf-2-ledd-1-punkt-12"><article class="legalP" id="kapittel-1-paragraf-2-ledd-1-punkt-12-ledd-1"><i>elektronisk journal:</i> dokumentasjon av den kontinuerlege bruken av kassasystemet i elektronisk form,</article></article></li><li data-name="m." value="13"><article class="listArticle" id="kapittel-1-paragraf-2-ledd-1-punkt-13"><article class="legalP" id="kapittel-1-paragraf-2-ledd-1-punkt-13-ledd-1"><i>Z-rapport:</i> samanstilling av dagens registreringar i kassasystemet,</article></article></li><li data-name="n." value="14"><article class="listArticle" id="kapittel-1-paragraf-2-ledd-1-punkt-14"><article class="legalP" id="kapittel-1-paragraf-2-ledd-1-punkt-14-ledd-1"><i>X-rapport:</i> samanstilling av registreringar i kassasystemet sidan førre Z-rapport,</article></article></li><li data-name="o." value="15"><article class="listArticle" id="kapittel-1-paragraf-2-ledd-1-punkt-15"><article class="legalP" id="kapittel-1-paragraf-2-ledd-1-punkt-15-ledd-1"><i>grand total retur:</i> akkumulert verdi av returar og andre postar som har redusert kontantsalet,</article></article></li><li data-name="p." value="16"><article class="listArticle" id="kapittel-1-paragraf-2-ledd-1-punkt-16"><article class="legalP" id="kapittel-1-paragraf-2-ledd-1-punkt-16-ledd-1"><i>grand total sal:</i> akkumulert kontantsal, utan frådrag av grand total retur,</article></article></li><li data-name="q." value="17"><article class="listArticle" id="kapittel-1-paragraf-2-ledd-1-punkt-17"><article class="legalP" id="kapittel-1-paragraf-2-ledd-1-punkt-17-ledd-1"><i>grand total netto:</i> grand total sal redusert for grand total retur,</article></article></li><li data-name="r." value="18"><article class="listArticle" id="kapittel-1-paragraf-2-ledd-1-punkt-18"><article class="legalP" id="kapittel-1-paragraf-2-ledd-1-punkt-18-ledd-1"><i>STEB-kvittering</i>: kopikvittering som skal leggjast i forsegla pose (Security Tamper Evident Bag) ved kjøp av taxfree-varer i lufthavner,</article></article></li><li data-name="s." value="19"><article class="listArticle" id="kapittel-1-paragraf-2-ledd-1-punkt-19"><article class="legalP" id="kapittel-1-paragraf-2-ledd-1-punkt-19-ledd-1"><i>Integrert betalingsløysing:</i> løysing kor informasjon om salet, beløp mv. sendast frå kassasystemet til betalingsløysinga, betalinga blir registrert automatisk i kassasystemet og betalingsmiddelet er anna enn setlar og myntar.</article></article></li></ol></article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-07-04-1128">4 juli 2018 nr. 1128</a>, <a href="forskrift/2018-09-21-1349">21 sep 2018 nr. 1349</a>, <a href="forskrift/2018-07-04-1128">4 juli 2018 nr. 1128</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2015-12-18-1616/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Tilpassing av kassasystem</span></h3><article class="legalP" id="kapittel-1-paragraf-3-ledd-1">Med tilpassing av kassasystem, jf. <a href="lov/2015-06-19-58/§2">kassasystemlova § 2</a> bokstav e) meinast tilpassingar som påverkar kassasystemet sine funksjonar eller oppbygging.</article></article></section><section class="section" data-name="kap2" id="kapittel-2" data-lovdata-URL="SF/forskrift/2015-12-18-1616/KAPITTEL_2"><h2>Kapittel 2. Krav til kassasystem og systemskildring</h2><article class="legalArticle" data-lovdata-URL="SF/forskrift/2015-12-18-1616/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Systemskildring</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Av systemskildringa som nemnt i <a href="lov/2015-06-19-58/§3">kassasystemlova § 3</a> andre ledd skal det gå fram korleis kassasystemet kan kontrollerast. Dersom kassasystemet oppbevarer dokumentasjon av bokførte opplysningar, og det er nødvendig for å kunne kontrollere bokførte opplysningar på ein enkel måte, skal systemskildringa også dokumentere kontrollsporet, blant anna korleis systemgenererte poster kan etterprøvast.</article><article class="numberedLegalP" data-numerator="2" id="kapittel-2-paragraf-1-nummer-2">(2) Dersom eit kassasystem vert endra ved at det blir tilført nye funksjonar eller det blir gjort endringar som påverkar oppbygginga av systemet, skal det enten utarbeidast eit tillegg til systemskildringa over dei endringane som er gjort eller ei heilt ny systemskildring. Dokumentasjonen skal følgje med kassasystemet.</article></article><article class="legalArticle" data-lovdata-URL="SF/forskrift/2015-12-18-1616/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Kassaskuff</span></h3><article class="legalP" id="kapittel-2-paragraf-2-ledd-1">Kassasystemet skal ha integrert kassaskuff på kvart kassapunkt. Dette gjeld likevel ikkje dersom kassasystemet har funksjonar for å registrere kontantsal mv. på den enkelte operatør og utskrift av salskvittering ikkje blir beordra frå faste kassapunkt. Kravet gjeld heller ikkje ved kassapunkt kor det ikkje er mogeleg å betale med setlar og myntar.</article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-07-04-1128">4 juli 2018 nr. 1128</a>.</article></article><article class="legalArticle" data-lovdata-URL="SF/forskrift/2015-12-18-1616/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Skrivar mv.</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Kassasystemet skal ved det enkelte kassapunkt vere utstyrt med ein skrivar. Skrivaren skal kunne produsere dokumentasjon som nemnt i <a href="forskrift/2015-12-18-1616/§1-2">§ 1-2</a> bokstavane d til i, l til n og r.</article><article class="numberedLegalP" data-numerator="2" id="kapittel-2-paragraf-3-nummer-2">(2) Kassasystemet skal for det enkelte kassapunkt vere utstyrt med ein eksportfunksjon, slik at det er mogeleg å overføre opplysningane i elektronisk journal til eksternt lagringsmedium.</article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-07-04-1128">4 juli 2018 nr. 1128</a>.</article></article><article class="legalArticle" data-lovdata-URL="SF/forskrift/2015-12-18-1616/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Krav til språk</span></h3><article class="legalP" id="kapittel-2-paragraf-4-ledd-1">Systemskildring, programvare, servicemanual, programmeringsverktøy og programmeringsmanual skal vere på norsk, svensk, dansk eller engelsk. Det same gjeld tekst på kvitteringar, X-rapport og Z-rapport samt registrering av kontinuerleg bruk.</article></article><article class="legalArticle" data-lovdata-URL="SF/forskrift/2015-12-18-1616/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Funksjonar som eit kassasystem skal ha</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Kassasystemet skal kunne registrere vekselkasse.</article><article class="numberedLegalP" data-numerator="2" id="kapittel-2-paragraf-5-nummer-2">(2) Kassasystemet skal kunne registrere betaling med ulike typar betalingsmiddel.</article><article class="numberedLegalP" data-numerator="3" id="kapittel-2-paragraf-5-nummer-3">(3) Kassasystemet skal ha klokke. Klokka skal vere stilt til norsk normaltid og justerast for sommartid.</article><article class="numberedLegalP" data-numerator="4" id="kapittel-2-paragraf-5-nummer-4">(4) Kassasystemet skal klart skilje mellom positive og negative beløp på alle kvitteringar, rapportar og i elektronisk journal.</article><article class="numberedLegalP" data-numerator="5" id="kapittel-2-paragraf-5-nummer-5">(5) Kassasystem som er tenkt til bruk for fleire bokføringspliktige, skal vere lagt til rette for at all kontinuerleg bruk, blant anna betalingsmiddel, blir registrert særskilt for kvar enkelt bokføringspliktige verksemd.</article></article><article class="legalArticle" data-lovdata-URL="SF/forskrift/2015-12-18-1616/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Funksjonar som eit kassasystem ikkje skal ha</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Programvaren i eit kassasystem skal ikkje ha andre funksjonar enn det som går fram av systemskildringa, jf. <a href="lov/2015-06-19-58/§3">kassasystemlova § 3</a> andre ledd.</article><article class="numberedLegalP" data-numerator="2" id="kapittel-2-paragraf-6-nummer-2">(2) Programvaren i eit kassasystem skal ikkje kunne koplast saman med eller integrerast med utrustning eller programvare som gjer det mogeleg å endre eller slette elektronisk journal.</article><article class="numberedLegalP" data-numerator="3" id="kapittel-2-paragraf-6-nummer-3">(3) Programvaren i eit kassasystem skal ikkje ha funksjonar som gjer det mogeleg for brukaren å ta bort, endre eller legge til opplysningar i registreringane. Programmert tekst på varer og tenester skal ikkje kunne endrast ved eller etter registreringa.</article><article class="numberedLegalP" data-numerator="4" id="kapittel-2-paragraf-6-nummer-4">(4) Det skal ikkje vere mogeleg å avslutte sal utan at systemet fullfører salet og skriv ut ei salskvittering. Kravet til at kassasystemet skal generere utskrift automatisk gjeld ikkje dersom det i samband med salet nyttast ei betalingsløysing som er integrert i kassasystemet. For drivstoff-, parkerings- og billettautomatar, samt andre ubetjente automatar som har funksjon til å skrive salskvittering, kan systemet ha ein funksjon som gjer det frivillig for kunden å ta ut salskvittering. Systemet skal ikkje kunne skrive ut meir enn éi kopikvittering. Dette er ikkje til hinder for at taxfree-butikkar i lufthavner har system som kan skrive ut fleire STEB-kvitteringar.</article><article class="numberedLegalP" data-numerator="5" id="kapittel-2-paragraf-6-nummer-5">(5) Det skal ikkje vere mogeleg å foreta registreringar i kassasystemet dersom integrert kassaskuff er open.</article><article class="numberedLegalP" data-numerator="6" id="kapittel-2-paragraf-6-nummer-6">(6) Det skal ikkje vere mogeleg å foreta registreringar i kassasystemet dersom lagringsminnet er fullt.</article><article class="numberedLegalP" data-numerator="7" id="kapittel-2-paragraf-6-nummer-7">(7) Det skal ikkje vere mogeleg å merke særskilte varer eller tenester i kassasystemet slik at dei ikkje blir tekne med på X- og Z-rapport.</article><article class="numberedLegalP" data-numerator="8" id="kapittel-2-paragraf-6-nummer-8">(8) Eit kassasystem som blir kopla saman med ei ikkje-automatisk vekt, skal ikkje kunne påverke vekta sine måletekniske eigenskapar, jf. <a href="forskrift/2007-12-21-1735">forskrift 21. desember 2007 nr. 1735</a> om krav til ikke-automatiske vekter.</article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-07-04-1128">4 juli 2018 nr. 1128</a>, <a href="forskrift/2018-09-21-1349">21 sep 2018 nr. 1349</a>.</article></article><article class="legalArticle" data-lovdata-URL="SF/forskrift/2015-12-18-1616/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Elektronisk journal</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) All kontinuerleg bruk skal lagrast fortløpande i elektronisk journal. Dette omfattar også opplysningar på kvitteringar som nemnt i <a href="forskrift/2015-12-18-1616/§1-2">§ 1-2</a> bokstavane d til h. Elektronisk journal skal vere sikra mot endring og sletting. Elektronisk journal kan overførast til eit anna elektronisk medium i eit filformat som ikkje enkelt lar seg redigere. Slik overføring skal ikkje kunne gjerast før kassasystemet har produsert ein Z-rapport. Systemet skal kunne produsere ei fil direkte frå elektronisk journal eller anna elektronisk medium i ei standardisert form fastsett av Skattedirektoratet.</article><article class="numberedLegalP" data-numerator="2" id="kapittel-2-paragraf-7-nummer-2">(2) Tidspunkta for opning av integrert kassaskuff skal gå fram av elektronisk journal.</article><article class="numberedLegalP" data-numerator="3" id="kapittel-2-paragraf-7-nummer-3">(3) Dersom kassasystemet har funksjonar for fastsetjing av prisar for varer og tenester, skal det vere mogeleg å ta fram opplysningar om aktuelle prisar frå kassasystemet. Det skal i slike tilfelle gå fram av den elektroniske journalen når prisane har blitt endra. Det same gjeld ved andre endringar i dei faste opplysningane.</article><article class="numberedLegalP" data-numerator="4" id="kapittel-2-paragraf-7-nummer-4">(4) Dersom kassasystemet har funksjonar for å undersøke pris, skal slike prisundersøkingar registrerast i elektronisk journal.</article><article class="numberedLegalP" data-numerator="5" id="kapittel-2-paragraf-7-nummer-5">(5) Dersom kassasystemet har funksjonar for identifikasjon av den enkelte operatør ved bruk av kort eller liknande, skal elektronisk journal innehalde opplysningar om vedkomande sitt namn eller tilsettnummer i samband med salstransaksjonane og andre registreringar.</article><article class="numberedLegalP" data-numerator="6" id="kapittel-2-paragraf-7-nummer-6">(6) All kontinuerleg bruk må kunne identifiserast og skiljast ut med eit startpunkt.</article><article class="changesToParent">Endra ved <a href="forskrift/2016-07-06-901">forskrift 6 juli 2016 nr. 901</a>.</article></article><article class="legalArticle" data-lovdata-URL="SF/forskrift/2015-12-18-1616/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Rapportar og kvitteringar</span></h3></article><article class="legalArticle" data-lovdata-URL="SF/forskrift/2015-12-18-1616/§2-8-1" data-name="§2-8-1" id="kapittel-2-paragraf-9"><h3 class="legalArticleHeader"><span class="legalArticleValue">§ 2-8-1</span>. <span class="legalArticleTitle">X-rapport, Z-rapport, salskvittering mv.</span></h3><article class="legalP" id="kapittel-2-paragraf-9-ledd-1">Kassasystemet skal for kvart kassapunkt kunne produsere X-rapportar, Z-rapportar, salskvitteringar og returkvitteringar. Dersom kassasystemet har funksjonar for å registrere kredittsal som blir fakturert på eit seinare tidspunkt, skal også utleveringskvittering kunne produserast.</article><article class="changesToParent">Endra ved <a href="forskrift/2016-07-06-901">forskrift 6 juli 2016 nr. 901</a>.</article></article><article class="legalArticle" data-lovdata-URL="SF/forskrift/2015-12-18-1616/§2-8-2" data-name="§2-8-2" id="kapittel-2-paragraf-10"><h3 class="legalArticleHeader"><span class="legalArticleValue">§ 2-8-2</span>. <span class="legalArticleTitle">X-rapport</span></h3><article class="legalP" id="kapittel-2-paragraf-10-ledd-1">Ein X-rapport skal minst innehalde desse opplysningane:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-10-ledd-1-punkt-1"><article class="legalP" id="kapittel-2-paragraf-10-ledd-1-punkt-1-ledd-1">påskrift om at rapporten er ein X-rapport,</article></article></li><li data-name="b." value="2"><article class="listArticle" id="kapittel-2-paragraf-10-ledd-1-punkt-2"><article class="legalP" id="kapittel-2-paragraf-10-ledd-1-punkt-2-ledd-1">namn og organisasjonsnummer til føretaket,</article></article></li><li data-name="c." value="3"><article class="listArticle" id="kapittel-2-paragraf-10-ledd-1-punkt-3"><article class="legalP" id="kapittel-2-paragraf-10-ledd-1-punkt-3-ledd-1">dato og klokkeslett,</article></article></li><li data-name="d." value="4"><article class="listArticle" id="kapittel-2-paragraf-10-ledd-1-punkt-4"><article class="legalP" id="kapittel-2-paragraf-10-ledd-1-punkt-4-ledd-1">ID-nummeret til kassapunktet,</article></article></li><li data-name="e." value="5"><article class="listArticle" id="kapittel-2-paragraf-10-ledd-1-punkt-5"><article class="legalP" id="kapittel-2-paragraf-10-ledd-1-punkt-5-ledd-1">totalt kontantsal,</article></article></li><li data-name="f." value="6"><article class="listArticle" id="kapittel-2-paragraf-10-ledd-1-punkt-6"><article class="legalP" id="kapittel-2-paragraf-10-ledd-1-punkt-6-ledd-1">talet på kontantsal og beløp minimum fordelt på hovudgrupper,</article></article></li><li data-name="g." value="7"><article class="listArticle" id="kapittel-2-paragraf-10-ledd-1-punkt-7"><article class="legalP" id="kapittel-2-paragraf-10-ledd-1-punkt-7-ledd-1">talet på kontantsal og beløp fordelt på ulike betalingsmiddel,</article></article></li><li data-name="h." value="8"><article class="listArticle" id="kapittel-2-paragraf-10-ledd-1-punkt-8"><article class="legalP" id="kapittel-2-paragraf-10-ledd-1-punkt-8-ledd-1">talet på kontantsal og beløp fordelt på ulike betalingsmiddel spesifisert for kvar enkelt operatør, dersom kassasystemet har funksjonar for dette,</article></article></li><li data-name="i." value="9"><article class="listArticle" id="kapittel-2-paragraf-10-ledd-1-punkt-9"><article class="legalP" id="kapittel-2-paragraf-10-ledd-1-punkt-9-ledd-1">talet på tips og beløp, dersom kassasystemet har funksjonar for dette,</article></article></li><li data-name="j." value="10"><article class="listArticle" id="kapittel-2-paragraf-10-ledd-1-punkt-10"><article class="legalP" id="kapittel-2-paragraf-10-ledd-1-punkt-10-ledd-1">avgiftspliktig og avgiftsfritt kontantsal mv. samt meirverdiavgift fordelt på ulike meirverdiavgiftssatsar,</article></article></li><li data-name="k." value="11"><article class="listArticle" id="kapittel-2-paragraf-10-ledd-1-punkt-11"><article class="legalP" id="kapittel-2-paragraf-10-ledd-1-punkt-11-ledd-1">inngåande vekselkasse,</article></article></li><li data-name="l." value="12"><article class="listArticle" id="kapittel-2-paragraf-10-ledd-1-punkt-12"><article class="legalP" id="kapittel-2-paragraf-10-ledd-1-punkt-12-ledd-1">talet på salskvitteringar,</article></article></li><li data-name="m." value="13"><article class="listArticle" id="kapittel-2-paragraf-10-ledd-1-punkt-13"><article class="legalP" id="kapittel-2-paragraf-10-ledd-1-punkt-13-ledd-1">talet på opningar av kassaskuff,</article></article></li><li data-name="n." value="14"><article class="listArticle" id="kapittel-2-paragraf-10-ledd-1-punkt-14"><article class="legalP" id="kapittel-2-paragraf-10-ledd-1-punkt-14-ledd-1">talet på kopikvitteringar og beløp,</article></article></li><li data-name="o." value="15"><article class="listArticle" id="kapittel-2-paragraf-10-ledd-1-punkt-15"><article class="legalP" id="kapittel-2-paragraf-10-ledd-1-punkt-15-ledd-1">talet på foreløpige kvitteringar og beløp,</article></article></li><li data-name="p." value="16"><article class="listArticle" id="kapittel-2-paragraf-10-ledd-1-punkt-16"><article class="legalP" id="kapittel-2-paragraf-10-ledd-1-punkt-16-ledd-1">talet på returkvitteringar og beløp,</article></article></li><li data-name="q." value="17"><article class="listArticle" id="kapittel-2-paragraf-10-ledd-1-punkt-17"><article class="legalP" id="kapittel-2-paragraf-10-ledd-1-punkt-17-ledd-1">talet på rabattar og beløp,</article></article></li><li data-name="r." value="18"><article class="listArticle" id="kapittel-2-paragraf-10-ledd-1-punkt-18"><article class="legalP" id="kapittel-2-paragraf-10-ledd-1-punkt-18-ledd-1">talet på avbrotne kontantsal og beløp,</article></article></li><li data-name="s." value="19"><article class="listArticle" id="kapittel-2-paragraf-10-ledd-1-punkt-19"><article class="legalP" id="kapittel-2-paragraf-10-ledd-1-punkt-19-ledd-1">talet på linjekorreksjonar spesifisert på type og beløp,</article></article></li><li data-name="t." value="20"><article class="listArticle" id="kapittel-2-paragraf-10-ledd-1-punkt-20"><article class="legalP" id="kapittel-2-paragraf-10-ledd-1-punkt-20-ledd-1">talet på prisundersøkingar spesifisert på varegruppe og beløp,</article></article></li><li data-name="u." value="21"><article class="listArticle" id="kapittel-2-paragraf-10-ledd-1-punkt-21"><article class="legalP" id="kapittel-2-paragraf-10-ledd-1-punkt-21-ledd-1">talet på andre korreksjonar spesifisert på type og beløp,</article></article></li><li data-name="v." value="22"><article class="listArticle" id="kapittel-2-paragraf-10-ledd-1-punkt-22"><article class="legalP" id="kapittel-2-paragraf-10-ledd-1-punkt-22-ledd-1">talet på utleveringskvitteringar og beløp,</article></article></li><li data-name="w." value="23"><article class="listArticle" id="kapittel-2-paragraf-10-ledd-1-punkt-23"><article class="legalP" id="kapittel-2-paragraf-10-ledd-1-punkt-23-ledd-1">talet på treningskvitteringar og beløp,</article></article></li><li data-name="x." value="24"><article class="listArticle" id="kapittel-2-paragraf-10-ledd-1-punkt-24"><article class="legalP" id="kapittel-2-paragraf-10-ledd-1-punkt-24-ledd-1">grand total sal,</article></article></li><li data-name="y." value="25"><article class="listArticle" id="kapittel-2-paragraf-10-ledd-1-punkt-25"><article class="legalP" id="kapittel-2-paragraf-10-ledd-1-punkt-25-ledd-1">grand total retur,</article></article></li><li data-name="z." value="26"><article class="listArticle" id="kapittel-2-paragraf-10-ledd-1-punkt-26"><article class="legalP" id="kapittel-2-paragraf-10-ledd-1-punkt-26-ledd-1">grand total netto.</article></article></li></ol></article><article class="legalP" id="kapittel-2-paragraf-10-ledd-2">Dersom det vert skrive ut kvitteringar for kredittsal frå kassapunktet, skal talet på kredittsal og beløp spesifiserast. Det same gjeld innbetalingar og returkvitteringar som gjeld kredittsal. Også talet på andre inn- og utbetalingar som blir registrert på kassapunktet, skal spesifiserast på type og beløp.</article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-07-04-1128">4 juli 2018 nr. 1128</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2015-12-18-1616/§2-8-3" data-name="§2-8-3" id="kapittel-2-paragraf-11"><h3 class="legalArticleHeader"><span class="legalArticleValue">§ 2-8-3</span>. <span class="legalArticleTitle">Z-rapport</span></h3><article class="numberedLegalP" data-numerator="1" id="kapittel-2-paragraf-11-nummer-1">(1) Ein Z-rapport skal minst innehalde opplysningar som nemnt i <a href="forskrift/2015-12-18-1616/§2-8-2">§ 2-8-2</a>, med unntak av opplysninga i første ledd bokstav a. I tillegg skal Z-rapporten vere fortløpande nummerert og innehalde ei påskrift om at rapporten er ein Z-rapport. Z-rapporten kan ikkje innehalde registreringar som er omfatta av ein tidlegare Z-rapport.</article><article class="numberedLegalP" data-numerator="2" id="kapittel-2-paragraf-11-nummer-2">(2) Det skal ikkje vere mogeleg å utarbeide ein Z-rapport utan at alle sal er avslutta. Ein Z-rapport kan ikkje ha same nummer som ein tidlegare Z-rapport.</article><article class="changesToParent">Endra ved <a href="forskrift/2016-07-06-901">forskrift 6 juli 2016 nr. 901</a>.</article></article><article class="legalArticle" data-lovdata-URL="SF/forskrift/2015-12-18-1616/§2-8-4" data-name="§2-8-4" id="kapittel-2-paragraf-12"><h3 class="legalArticleHeader"><span class="legalArticleValue">§ 2-8-4</span>. <span class="legalArticleTitle">Salskvittering</span></h3><article class="legalP" id="kapittel-2-paragraf-12-ledd-1">Ei salskvittering skal minst innehalde opplysningar som nemnt i <a href="forskrift/2004-12-01-1558">forskrift 1. desember 2004 nr. 1558</a> om bokføring <a href="forskrift/2004-12-01-1558/§5-3-12">§ 5-3-12</a> samt opplysningar om type betalingsmiddel og ID-nummeret til kassapunktet. Ordet «Salskvittering» skal visast øvst på kvitteringa. Dersom salskvitteringa er framstilt i elektronisk form skal orda «Elektronisk salskvittering» visast. Dersom betalingsløysinga er integrert med kassasystemet, skal salskvitteringa også innehalde transaksjons-ID.</article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-09-21-1349">21 sep 2018 nr. 1349</a>, <a href="forskrift/2019-02-12-85">12 feb 2019 nr. 85</a>.</article></article><article class="legalArticle" data-lovdata-URL="SF/forskrift/2015-12-18-1616/§2-8-5" data-name="§2-8-5" id="kapittel-2-paragraf-13"><h3 class="legalArticleHeader"><span class="legalArticleValue">§ 2-8-5</span>. <span class="legalArticleTitle">Returkvittering</span></h3><article class="legalP" id="kapittel-2-paragraf-13-ledd-1">Ordet «Returkvittering» skal gå fram øvst på kvitteringa. I tillegg gjeld føresegnene i <a href="forskrift/2015-12-18-1616/§2-8-4">§ 2-8-4</a> tilsvarande for returkvittering.</article></article><article class="legalArticle" data-lovdata-URL="SF/forskrift/2015-12-18-1616/§2-8-6" data-name="§2-8-6" id="kapittel-2-paragraf-14"><h3 class="legalArticleHeader"><span class="legalArticleValue">§ 2-8-6</span>. <span class="legalArticleTitle">Kopikvittering, STEB-kvittering, foreløpig kvittering og treningskvittering</span></h3><article class="legalP" id="kapittel-2-paragraf-14-ledd-1">Dersom kassasystemet har funksjonar til å skrive ut kopikvittering, STEB-kvittering, foreløpig kvittering eller treningskvittering skal desse vere tydeleg merka respektive «KOPI», «STEB-kvittering», «Foreløpig kvittering – IKKJE KVITTERING FOR KJØP» og «Treningskvittering – IKKJE KVITTERING FOR KJØP». Fonten på den markerte teksten skal vere minst 50&#xa0;% større enn den teksten som angir beløp. Treningskvitteringar skal daterast og nummererast fortløpande i eigen nummerserie.</article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-07-04-1128">4 juli 2018 nr. 1128</a>, <a href="forskrift/2018-07-04-1128">4 juli 2018 nr. 1128</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2015-12-18-1616/§2-8-7" data-name="§2-8-7" id="kapittel-2-paragraf-15"><h3 class="legalArticleHeader"><span class="legalArticleValue">§ 2-8-7</span>. <span class="legalArticleTitle">Utleveringskvittering</span></h3><article class="legalP" id="kapittel-2-paragraf-15-ledd-1">Dersom kassasystemet blir nytta til å registrere kredittsal som blir fakturert på eit seinare tidspunkt, skal det skrivast ut ei kvittering som viser kva slags varer og tenester som er levert. Kvitteringa skal tydeleg merkast «Utleveringskvittering – IKKJE KVITTERING FOR KJØP». Fonten på den markerte teksten skal vere minst 50&#xa0;% større enn den teksten som angir beløp. Utleveringskvitteringar skal daterast og nummererast fortløpande i eigen nummerserie.</article><article class="changesToParent">Endra ved <a href="forskrift/2016-07-06-901">forskrifter 6 juli 2016 nr. 901</a>, <a href="forskrift/2018-07-04-1128">4 juli 2018 nr. 1128</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2015-12-18-1616/§2-8-8" data-name="§2-8-8" id="kapittel-2-paragraf-16"><h3 class="legalArticleHeader"><span class="legalArticleValue">§ 2-8-8</span>. <span class="legalArticleTitle">Kvittering frå betalingsterminal</span></h3><article class="legalP" id="kapittel-2-paragraf-16-ledd-1">Kvittering frå betalingsterminal som ikkje er integrert med kassasystemet skal tydeleg merkast «IKKJE KVITTERING FOR KJØP». Fonten på den markerte teksten skal vere minst 50&#xa0;% større enn den teksten som angir beløp.</article><article class="changesToParent">Endra ved <a href="forskrift/2016-07-06-901">forskrift 6 juli 2016 nr. 901</a>.</article></article></section><section class="section" data-name="kap3" id="kapittel-3" data-lovdata-URL="SF/forskrift/2015-12-18-1616/KAPITTEL_3"><h2>Kapittel 3. Produktfråsegn og utbetring av manglar mv .</h2><article class="legalArticle" data-lovdata-URL="SF/forskrift/2015-12-18-1616/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Produktfråsegn</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Produktfråsegn som nemnt i <a href="lov/2015-06-19-58/§5">kassasystemlova § 5</a> skal leverast elektronisk via Altinn.</article><article class="numberedLegalP" data-numerator="2" id="kapittel-3-paragraf-1-nummer-2">(2) Det skal ikkje leverast meir enn ei produktfråsegn for same versjon av kassasystemet. Dersom ein utanlandsk produsent ikkje sjølv leverer produktfråsegn, skal alle importørar av kassasystemet levere kvar si produktfråsegn med unik versjonsidentifikasjon.</article><article class="changesToParent">Endra ved <a href="forskrift/2018-07-04-1128">forskrift 4 juli 2018 nr. 1128</a>.</article></article><article class="legalArticle" data-lovdata-URL="SF/forskrift/2015-12-18-1616/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Tilbaketrekkjing av kassasystemet frå marknaden mv.</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Dersom leverandøren trekkjer kassasystemet frå marknaden eller skattekontoret gjev leverandøren pålegg om å trekkje kassasystemet frå marknaden, jf. <a href="lov/2015-06-19-58/§6">kassasystemlova § 6</a>, må leverandøren utan ugrunna opphald melde frå om det til sine kundar.</article><article class="numberedLegalP" data-numerator="2" id="kapittel-3-paragraf-2-nummer-2">(2) Eit pålegg frå skattekontoret om å utbetre manglar eller trekkje kassasystemet frå marknaden, jf. <a href="lov/2015-06-19-58/§6">kassasystemlova § 6</a> andre ledd, skal innehalde ein frist for å gjennomføre pålegget.</article></article></section><section class="section" data-name="kap4" id="kapittel-4" data-lovdata-URL="SF/forskrift/2015-12-18-1616/KAPITTEL_4"><h2>Kapittel 4. Iverksetjing</h2><article class="legalArticle" data-lovdata-URL="SF/forskrift/2015-12-18-1616/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Iverksetjing</span></h3><article class="legalP" id="kapittel-4-paragraf-1-ledd-1">Forskrifta tek til å gjelde 1. januar 2017.</article></article></section></main></body></html>