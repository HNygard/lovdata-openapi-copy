<!DOCTYPE html><html lang="no"><head><title>Forskrift om samordnet innkreving av avgift på fiskeeksport</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-13-1253</dd><dt class="dokid">DokumentID</dt><dd class="dokid">SF/forskrift/2000-12-13-1253</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Handelspolitisk avdeling</li></ul></dd><dt class="publishedIn">Publisert i</dt><dd class="publishedIn">I 2000 2676</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-06-16-940">forskrift/2023-06-16-940</a> fra 2023-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1990-04-27-9/§6">lov/1990-04-27-9/§6</a></li><li><a href="lov/2000-07-07-68/§2">lov/2000-07-07-68/§2</a></li></ul></dd><dt class="lastupdated">Rettet</dt><dd class="lastupdated">2022-01-01 (tegnsetting i lister tilpasset universell utforming)</dd><dt class="titleShort">Korttittel</dt><dd class="titleShort">Forskrift om innkreving av fiskeeksportavgift</dd><dt class="title">Tittel</dt><dd class="title">Forskrift om samordnet innkreving av avgift på fiskeeksport</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet (nå Nærings- og fiskeridepartementet) 13. desember 2000 med hjemmel i <a href="lov/1990-04-27-9">lov 27. april 1990 nr. 9</a> om regulering av eksporten av fisk og fiskevarer <a href="lov/1990-04-27-9/§6">§ 6</a> og <a href="lov/2000-07-07-68">lov 7. juli 2000 nr. 68</a> om avgift til forskning og utvikling i fiskeri- og havbruksnæringen <a href="lov/2000-07-07-68/§2">§ 2</a>. <br /><strong>Endret</strong> ved <a href="forskrift/2003-02-27-236">forskrifter 27 feb 2003 nr. 236</a>, <a href="forskrift/2003-11-05-1306">5 nov 2003 nr. 1306</a>, <a href="forskrift/2005-08-19-906">19 aug 2005 nr. 906</a>, <a href="forskrift/2006-12-21-1567">21 des 2006 nr. 1567</a>, <a href="forskrift/2009-08-21-1100">21 aug 2009 nr. 1100</a>, <a href="forskrift/2010-01-19-43">19 jan 2010 nr. 43</a>, <a href="forskrift/2010-06-08-790">8 juni 2010 nr. 790</a>, <a href="forskrift/2013-07-25-929">25 juli 2013 nr. 929</a>, <a href="forskrift/2013-12-20-1665">20 des 2013 nr. 1665</a>, <a href="forskrift/2014-11-10-1418">10 nov 2014 nr. 1418</a>, <a href="forskrift/2015-06-01-579">1 juni 2015 nr. 579</a>, <a href="forskrift/2015-12-02-1384">2 des 2015 nr. 1384</a>, <a href="forskrift/2015-12-17-1712">17 des 2015 nr. 1712</a>, <a href="forskrift/2016-01-20-52">20 jan 2016 nr. 52</a>, <a href="forskrift/2016-12-16-1639">16 des 2016 nr. 1639</a>, <a href="forskrift/2019-11-29-1614">29 nov 2019 nr. 1614</a> (i kraft 1 jan 2020), <a href="forskrift/2021-12-23-3912">23 des 2021 nr. 3912</a> (i kraft 1 jan 2022), <a href="forskrift/2023-01-31-124">31 jan 2023 nr. 124</a> (i kraft 1 feb 2023), <a href="forskrift/2023-06-16-940">16 juni 2023 nr. 940</a> (i kraft 1 juli 2023). <br /><strong>Rettet</strong> 01.01.2022 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2000-12-13-1253</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om samordnet innkreving av avgift på fiskeeksport</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Eksportavgift</a></li><li><a href="#paragraf-3">§ 3. Fastsettelse og innkreving mv.</a></li><li><a href="#paragraf-4">§ 3a. Fastsettelse mv. ved direkte leveranser til utlandet eller til utenlandsk fartøy</a></li><li><a href="#paragraf-5">§ 4. Fordeling av eksportavgiften</a></li><li><a href="#paragraf-6">§ 5. Regnskap</a></li><li><a href="#paragraf-7">§ 6. Klage</a></li><li><a href="#paragraf-8">§ 7. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-13-1253" id="dokument"><h1>Forskrift om samordnet innkreving av avgift på fiskeeksport</h1><article class="legalArticle" data-lovdata-URL="SF/forskrift/2000-12-13-1253/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften har til formål å samordne innkrevingen av avgifter på eksport av fisk, fiskevarer og marine produkter. Den samlede avgiften utgjør eksportavgiften og omfatter markedsavgift jf. <a href="forskrift/1991-03-22-157">forskrift 22. mars 1991 nr. 157 om regulering av eksporten av fisk, fiskevarer og marine produkter</a>, og FoU-avgift jf. <a href="forskrift/2018-09-05-1320">forskrift 5. september 2018 nr. 1320 om avgift til forskning og utvikling i fiskeri- og havbruksnæringen</a>.</article><article class="changesToParent">Endret ved forskrifter <a href="forskrift/2005-08-19-906">19 aug 2005 nr. 906</a> (i kraft 1 sep 2005), <a href="forskrift/2023-06-16-940">16 juni 2023 nr. 940</a>.</article></article><article class="legalArticle" data-lovdata-URL="SF/forskrift/2000-12-13-1253/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Eksportavgift</span></h2><article class="legalP" id="paragraf-2-ledd-1">Det skal svares eksportavgift beregnet av fob-verdien av eksportert fisk, fiskevarer og marine produkter.<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Avgiftssatsen skal utgjøre 1,05 pst. av avgiftsgrunnlaget for fisk, krepsdyr, bløtdyr og makroalger som hører under tolltariffens posisjoner 03.01 til 03.08, 12.12, 16.05 og 20.08, med unntak av produkter nevnt i bokstav b, c og d.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Avgiftssatsen skal utgjøre 0,6 pst. av avgiftsgrunnlaget for laks og ørret som hører under tolltariffens posisjoner 03.01 til 03.05, med unntak av varer som omfattes av bokstav d.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Avgiftssatsen skal utgjøre 0,8 pst. av avgiftsgrunnlaget for sild, vassild, makrell, lodde, kolmule, taggmakrell (hestemakrell), øyepål og brisling, som hører under tolltariffens posisjoner 03.01 til 03.05, med unntak av varer som omfattes av bokstav d.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Avgiftssatsen skal utgjøre 0,3 pst. av avgiftsgrunnlaget for varer som omfattes av tolltariffens posisjon 03.09, 15.04 og 16.04, underposisjon 0511.91 samt varenummer 12.12.2110, 12.12.2910, 12.12.2990, 15.16.1012, 15.16.1020, 16.03.0020, 23.01.2010 og 23.01.2090.</article></article></li></ol></article><article class="legalP" id="paragraf-2-ledd-2">Det svares ikke eksportavgift for følgende forsendelser:<ol class="defaultList" type="a"><li data-name="a." value="1"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">Varer hvor eksportavgiften for en sending er mindre enn 100 kroner.</article></article></li><li data-name="b." value="2"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">Fisk, fiskevarer og marine produkter til Verdens matvareprogram.</article></article></li><li data-name="c." value="3"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">Fisk, fiskevarer og marine produkter kanalisert via hjelpeorganisasjoner.</article></article></li><li data-name="d." value="4"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">Varer som Mattilsynet ikke godkjenner for import og som derfor sendes ut av Norge.</article></article></li><li data-name="e." value="5"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">Utenlandsfanget fisk og utenlandske fiskevarer og marine produkter som i henhold til gjeldende regelverk ikke har vært tollbehandlet inn i Norge og som transporteres direkte til utlandet eller fra tollager til utlandet.</article></article></li><li data-name="f." value="6"><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">Utenlandsfanget fisk og utenlandske fiskevarer og marine produkter som returneres som følge av reklamasjon.</article></article></li></ol></article><article class="changesToParent">Endret ved <a href="forskrift/2003-02-27-236">forskrifter 27 feb 2003 nr. 236</a> (i kraft 1 mars 2003), <a href="forskrift/2003-11-05-1306">5 nov 2003 nr. 1306</a> (i kraft 1 jan 2004), <a href="forskrift/2005-08-19-906">19 aug 2005 nr. 906</a> (i kraft 1 sep 2005), <a href="forskrift/2010-01-19-43">19 jan 2010 nr. 43</a> (i kraft 1 april 2010, se endringsforskriften for overgangsbestemmelser), <a href="forskrift/2010-06-08-790">8 juni 2010 nr. 790</a>, <a href="forskrift/2013-07-25-929">25 juli 2013 nr. 929</a>, <a href="forskrift/2014-11-10-1418">10 nov 2014 nr. 1418</a>, <a href="forskrift/2015-06-01-579">1 juni 2015 nr. 579</a> (i kraft 1 jan 2016), <a href="forskrift/2015-12-02-1384">2 des 2015 nr. 1384</a> (i kraft 1 jan 2016), <a href="forskrift/2016-01-20-52">20 jan 2016 nr. 52</a> (i kraft 1 feb 2016), <a href="forskrift/2016-12-16-1639">16 des 2016 nr. 1639</a> (i kraft 1 jan 2017), <a href="forskrift/2019-11-29-1614">29 nov 2019 nr. 1614</a> (i kraft 1 jan 2020), <a href="forskrift/2021-12-23-3912">23 des 2021 nr. 3912</a> (i kraft 1 jan 2022), <a href="forskrift/2023-01-31-124">31 jan 2023 nr. 124</a> (i kraft 1 feb 2023), <a href="forskrift/2023-06-16-940">16 juni 2023 nr. 940</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2000-12-13-1253/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsettelse og innkreving mv.</span></h2><article class="legalP" id="paragraf-3-ledd-1">Tollmyndighetene er avgiftsmyndighet for eksportavgiften. Skattekontoret er innkrevingsmyndighet for eksportavgiften. De innkrevde midlene overføres til en konto som forvaltes av Norges sjømatråd AS og Fiskeri- og havbruksnæringens forskningsfinansiering AS. Eksportavgiften er tvangsgrunnlag for utlegg.</article><article class="legalP" id="paragraf-3-ledd-2">Bestemmelsene om utførsel av varer, saksbehandling, fastsetting og kontroll i <a href="lov/2022-03-11-9">lov 11. mars 2022 nr. 9 om inn- og utførsel av varer (vareførselsloven)</a> gjelder tilsvarende så langt de passer ved deklarering, saksbehandling, fastsetting og kontroll av avgift på fiskeeksport.</article><article class="legalP" id="paragraf-3-ledd-3">Avgiftsplikten oppstår på utførselstidspunktet.</article><article class="legalP" id="paragraf-3-ledd-4">Bestemmelsene om betaling og innkreving av tollavgift, herunder reglene om tvangsgrunnlag, betaling, forfall, renter og foreldelse, gitt i <a href="lov/2005-06-17-67">lov 17. juni 2005 nr. 67 om betaling og innkreving av skatte- og avgiftskrav (skattebetalingsloven)</a>, gjelder tilsvarende så langt de passer ved innkreving av avgift på fiskeeksport.</article><article class="legalP" id="paragraf-3-ledd-5">Når det er beregnet for lite, for mye eller ikke er beregnet avgift, kan tollmyndighetene treffe vedtak om endring. Vedtak om endring til ugunst må treffes innen tre år etter at utførselsdeklarasjonen eller avgiftsoppgaven er godkjent av tollmyndighetene. Fristen er likevel tre år fra tollmyndighetene oppdaget feilen dersom den avgiftspliktige eller dennes representant forsettlig eller uaktsomt har gitt uriktige eller mangelfulle opplysninger. Spørsmål om endring til gunst må tas opp innen tre år etter fastsettelsen. Tollmyndighetene kan likevel av rimelighetsgrunner treffe vedtak om endring til gunst også i andre tilfeller der det er beregnet for mye avgift på grunn av feil som skyldes tollmyndighetene.</article><article class="legalP" id="paragraf-3-ledd-6">Bestemmelsene i denne paragraf gjelder tilsvarende ved direkte levering av fisk, fiskevarer og marine produkter fra norsk fiskefartøy fra fangstfelt utenfor tollområdet til utlandet eller til utenlandsk fartøy med de særlige bestemmelsene som følger av <a href="forskrift/2000-12-13-1253/§3a">§ 3a</a>.</article><article class="changesToParent">Endret ved <a href="forskrift/2005-08-19-906">forskrifter 19 aug 2005 nr. 906</a> (i kraft 1 sep 2005), <a href="forskrift/2006-12-21-1567">21 des 2006 nr. 1567</a> (fom 1 nov 2006), <a href="forskrift/2009-08-21-1100">21 aug 2009 nr. 1100</a> (fom 1 sep 2009), <a href="forskrift/2010-06-08-790">8 juni 2010 nr. 790</a>, <a href="forskrift/2013-07-25-929">25 juli 2013 nr. 929</a>, <a href="forskrift/2015-12-17-1712">17 des 2015 nr. 1712</a> (i kraft 1 jan 2016), <a href="forskrift/2021-12-23-3912">23 des 2021 nr. 3912</a> (i kraft 1 jan 2022), <a href="forskrift/2023-01-31-124">31 jan 2023 nr. 124</a> (i kraft 1 feb 2023), <a href="forskrift/2023-06-16-940">16 juni 2023 nr. 940</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2000-12-13-1253/§3a" data-name="§3a" id="paragraf-4"><h2 class="legalArticleHeader"><span class="legalArticleValue">§ 3a</span>. <span class="legalArticleTitle">Fastsettelse mv. ved direkte leveranser til utlandet eller til utenlandsk fartøy</span></h2><article class="legalP" id="paragraf-4-ledd-1">Ved direkte levering av fisk, fiskevarer og marine produkter fra norsk fiskefartøy fra fangstfelt utenfor tollområdet til utlandet eller til utenlandsk fartøy oppstår avgiftsplikten ved levering.</article><article class="legalP" id="paragraf-4-ledd-2">Leveransene skal deklareres til tollmyndighetene av fiskesalgslagene. Leveransene deklareres på utførselsdeklarasjon med prosedyrekode for direkte levering til utlandet, og ellers etter de regler som fremgår av <a href="forskrift/2022-10-27-1901/§5-6-1">forskrift 27. oktober 2022 nr. 1901 om inn- og utførsel av varer (vareførselsforskriften) § 5-6-1</a>. Leveransene deklareres fortløpende med mindre andre tillatelser er gitt av tollmyndighetene. Grunnlaget for avgiften og statistisk verdi som deklareres skal være varens verdi ved levering.</article><article class="legalP" id="paragraf-4-ledd-3">I særskilte tilfeller kan tollmyndighetene etter søknad gi tillatelse til at et rederi deklarerer egne landinger av fisk, fiskevarer og marine produkter i utlandet. Skriftlig avtale mellom rederiet og ansvarlig salgslag skal ligge til grunn for en slik søknad.</article><article class="changesToParent">Tilføyd ved <a href="forskrift/2010-06-08-790">forskrift 8 juni 2010 nr. 790</a> (i kraft 1 juli 2010), endret ved <a href="forskrift/2013-12-20-1665">forskrifter 20 des 2013 nr. 1665</a> (i kraft 1 jan 2014), <a href="forskrift/2015-12-17-1712">17 des 2015 nr. 1712</a> (i kraft 1 jan 2016), <a href="forskrift/2023-01-31-124">31 jan 2023 nr. 124</a> (i kraft 1 feb 2023), <a href="forskrift/2023-06-16-940">16 juni 2023 nr. 940</a> (i kraft 1 juli 2023).</article></article><article class="legalArticle" data-lovdata-URL="SF/forskrift/2000-12-13-1253/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling av eksportavgiften</span></h2><article class="legalP" id="paragraf-5-ledd-1">De innkrevde midlene, samt renter bokført på kontoen, fordeles av Norges sjømatråd AS og Fiskeri- og havbruksnæringens forskningsfinansiering AS i fellesskap på grunnlag av avgiftsbestemmelsene i forskriftene omhandlet i <a href="forskrift/2000-12-13-1253/§1">§ 1</a>. Fordelingen skal skje i henhold til en særskilt utarbeidet fordelingsmodell. Fordelingsmodellen skal godkjennes av departementet. Dersom Norges sjømatråd AS og Fiskeri- og havbruksnæringens forskningsfinansiering AS ikke blir enige om fordeling i henhold til modellen, sendes saken til departementet for avgjørelse.</article><article class="changesToParent">Endret ved <a href="forskrift/2006-12-21-1567">forskrifter 21 des 2006 nr. 1567</a> (fom 1 nov 2006, tidligere § 4), <a href="forskrift/2009-08-21-1100">21 aug 2009 nr. 1100</a> (fom 1 sep 2009, tidligere § 5), <a href="forskrift/2013-07-25-929">25 juli 2013 nr. 929</a>, <a href="forskrift/2021-12-23-3912">23 des 2021 nr. 3912</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2000-12-13-1253/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regnskap</span></h2><article class="legalP" id="paragraf-6-ledd-1">Norges sjømatråd AS og Fiskeri- og havbruksnæringens forskningsfinansiering AS skal legge frem separat regnskap for kontoen, herunder hvordan fordelingen av innkrevde midler og renter bokført på kontoen har funnet sted.</article><article class="changesToParent">Endret ved <a href="forskrift/2006-12-21-1567">forskrifter 21 des 2006 nr. 1567</a> (fom 1 nov 2006, tidligere § 5), <a href="forskrift/2009-08-21-1100">21 aug 2009 nr. 1100</a> (fom 1 sep 2009, tidligere § 6), <a href="forskrift/2013-07-25-929">25 juli 2013 nr. 929</a>, <a href="forskrift/2021-12-23-3912">23 des 2021 nr. 3912</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2000-12-13-1253/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-7-ledd-1"><a href="lov/1967-02-10">Lov av 10. februar 1967</a> om behandlingsmåten i forvaltningssaker <a href="lov/1967-02-10/§28">§ 28</a> gjelder for behandling av saker etter denne forskrift.</article><article class="changesToParent">Endret ved <a href="forskrift/2006-12-21-1567">forskrifter 21 des 2006 nr. 1567</a> (tidligere § 6), <a href="forskrift/2009-08-21-1100">21 aug 2009 nr. 1100</a> (tidligere § 7).</article></article><article class="legalArticle" data-lovdata-URL="SF/forskrift/2000-12-13-1253/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. januar 2001.</article><article class="changesToParent">Endret ved <a href="forskrift/2006-12-21-1567">forskrifter 21 des 2006 nr. 1567</a> (tidligere § 7), <a href="forskrift/2009-08-21-1100">21 aug 2009 nr. 1100</a> (tidligere § 8).</article></article></main></body></html>