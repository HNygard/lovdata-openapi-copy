<!DOCTYPE html><html lang="nb"><head><title>Forskrift om gebyr for visse overtredelser av yrkestransportregelverket</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-02-02-194</dd><dt class="dokid">DokumentID</dt><dd class="dokid">SF/forskrift/2024-02-02-194</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2024-03-01</dd><dt class="basedOn">Hjemmel</dt><dd class="basedOn"><ul><li><a href="lov/2002-06-21-45/§38">lov/2002-06-21-45/§38</a></li><li><a href="lov/2002-06-21-45/§40a">lov/2002-06-21-45/§40a</a></li></ul></dd><dt class="dateOfPublication">Kunngjort</dt><dd class="dateOfPublication">2024-02-07 14:30</dd><dt class="title">Tittel</dt><dd class="title">Forskrift om gebyr for visse overtredelser av yrkestransportregelverket</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 2. februar 2024 med hjemmel i <a href="lov/2002-06-21-45/§38">lov 21. juni 2002 nr. 45 om yrkestransport med motorvogn og fartøy (yrkestransportlova) § 38</a> og <a href="lov/2002-06-21-45/§40a">§ 40a</a>.</dd><dt class="refid">RefID</dt><dd class="refid">forskrift/2024-02-02-194</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om gebyr for visse overtredelser av yrkestransportregelverket</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel 1. Fellesbestemmelser</a><ul class="tocSubUl"><li><a href="#kapittel-1-paragraf-1">§ 1. Myndighet</a></li><li><a href="#kapittel-1-paragraf-2">§ 2. Ileggelse og betaling av overtredelsesgebyr</a></li><li><a href="#kapittel-1-paragraf-3">§ 3. Straffeprosessuell forfølgning</a></li><li><a href="#kapittel-1-paragraf-4">§ 4. Klage</a></li></ul></li><li><a href="#kapittel-2" data-child-interval="§§ 5 – 7">Kapittel 2. Visse overtredelser av yrkestransportregelverket</a><ul class="tocSubUl"><li><a href="#kapittel-2-paragraf-1">§ 5. Førerattest</a></li><li><a href="#kapittel-2-paragraf-2">§ 6. Løyve</a></li><li><a href="#kapittel-2-paragraf-3">§ 7. Ulovlig kabotasje</a></li></ul></li><li><a href="#kapittel-3" data-child-interval="§§ 8 – 9">Kapittel 3. Avsluttende bestemmelser</a><ul class="tocSubUl"><li><a href="#kapittel-3-paragraf-1">§ 8. Justering av gebyrsatsene</a></li><li><a href="#kapittel-3-paragraf-2">§ 9. Ikrafttreden</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2024-02-02-194" id="dokument"><h1>Forskrift om gebyr for visse overtredelser av yrkestransportregelverket</h1><section class="section" data-name="kap1" id="kapittel-1" data-lovdata-URL="SF/forskrift/2024-02-02-194/KAPITTEL_1"><h2>Kapittel 1. Fellesbestemmelser</h2><article class="legalArticle" data-lovdata-URL="SF/forskrift/2024-02-02-194/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Myndighet</span></h3><article class="legalP" id="kapittel-1-paragraf-1-ledd-1">Politiet og Statens vegvesen kan ilegge overtredelsesgebyr etter denne forskriften.</article></article><article class="legalArticle" data-lovdata-URL="SF/forskrift/2024-02-02-194/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Ileggelse og betaling av overtredelsesgebyr</span></h3><article class="legalP" id="kapittel-1-paragraf-2-ledd-1">Overtredelsesgebyr kan ilegges det transportforetaket som har overtrådt bestemmelsene i <a href="forskrift/2024-02-02-194/kap2">kapittel 2</a> i denne forskriften. Transportforetak etter denne forskriften omfatter den som driver transport mot vederlag som krever løyve etter <a href="lov/2002-06-21-45/kap2">yrkestransportlova kapittel 2</a>.</article><article class="legalP" id="kapittel-1-paragraf-2-ledd-2">Foreligger det flere overtredelser som alle kan avgjøres ved overtredelsesgebyr, kan flere overtredelsesgebyr føres på samme gebyrskjema.</article><article class="legalP" id="kapittel-1-paragraf-2-ledd-3">Overtredelsesgebyret kan ilegges på stedet der overtredelsen avdekkes.</article><article class="legalP" id="kapittel-1-paragraf-2-ledd-4">Fristen for betaling av overtredelsesgebyret er fire uker. Er overtredelsesgebyret ikke betalt innen fristen, forhøyes gebyret med 50 prosent. Dette gjelder selv om overtredelsesgebyret er påklaget. Overtredelsesgebyr som ikke betales innen fristen, kan inndrives fjorten dager etter at varsel om inndriving er kommet fram til den skyldige. Overtredelsesgebyret tilfaller staten.</article></article><article class="legalArticle" data-lovdata-URL="SF/forskrift/2024-02-02-194/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Straffeprosessuell forfølgning</span></h3><article class="legalP" id="kapittel-1-paragraf-3-ledd-1">Dersom overtredelsen framstår som særlig graverende, ved gjentagelser eller dersom forholdet av andre grunner bør følges opp ved vanlig straffeprosessuell forfølgning, kan kontrollmyndigheten anmelde forholdet i stedet for å ilegge gebyr.</article></article><article class="legalArticle" data-lovdata-URL="SF/forskrift/2024-02-02-194/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Klage</span></h3><article class="legalP" id="kapittel-1-paragraf-4-ledd-1">Overtredelsesgebyr ilagt etter denne forskriften kan påklages etter <a href="lov/1967-02-10">forvaltningslovens</a> regler.</article></article></section><section class="section" data-name="kap2" id="kapittel-2" data-lovdata-URL="SF/forskrift/2024-02-02-194/KAPITTEL_2"><h2>Kapittel 2. Visse overtredelser av yrkestransportregelverket</h2><article class="legalArticle" data-lovdata-URL="SF/forskrift/2024-02-02-194/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Førerattest</span></h3><article class="legalP" id="kapittel-2-paragraf-1-ledd-1">Transportforetaket kan ilegges overtredelsesgebyr på kr 6&#xa0;000 for manglende medbringelse av førerattest, jf. <a href="forskrift/2003-03-26-401/§13">yrkestransportforskriften § 13</a> og <a href="forskrift/2003-03-26-401/§53">§ 53</a>, jf. forordning <a href="eu/32009r1072">(EF) 1072/2009</a> artikkel 3 og 5(6).</article><article class="legalP" id="kapittel-2-paragraf-1-ledd-2">I det tilfellet transportforetaket ikke innehar førerattest, jf. <a href="forskrift/2003-03-26-401/§13">yrkestransportforskriften § 13</a>, forordning <a href="eu/32009r1072">(EF) 1072/2009</a> artikkel 5 er gebyret kr 60&#xa0;000.</article></article><article class="legalArticle" data-lovdata-URL="SF/forskrift/2024-02-02-194/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Løyve</span></h3><article class="legalP" id="kapittel-2-paragraf-2-ledd-1">Transportforetaket kan ilegges overtredelsesgebyr på kr 6&#xa0;000 ved manglende medbringelse av gyldig løyvedokument, jf. <a href="forskrift/2003-03-26-401/§13">yrkestransportforskriften § 13</a>, <a href="forskrift/2003-03-26-401/§53">§ 53</a> og <a href="forskrift/2003-03-26-401/§55">§ 55</a>, jf. forordning <a href="eu/32009r1072">(EF) 1072/2009</a> artikkel 3 og 4(6) og forordning <a href="eu/32009r1073">(EF) 1073/2009</a> artikkel 4(1) og 4(3).</article><article class="legalP" id="kapittel-2-paragraf-2-ledd-2">I det tilfellet transportforetaket ikke innehar gyldig løyvedokument, jf. <a href="lov/2002-06-21-45/§4">yrkestransportloven § 4</a>, <a href="lov/2002-06-21-45/§5">§ 5</a> og <a href="lov/2002-06-21-45/§10">§ 10</a> er gebyret kr 60&#xa0;000.</article></article><article class="legalArticle" data-lovdata-URL="SF/forskrift/2024-02-02-194/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ulovlig kabotasje</span></h3><article class="legalP" id="kapittel-2-paragraf-3-ledd-1">Transportforetak som driver godstransport mot vederlag med motorvogn, eller motorvogn med tilhenger, med tillatt totalvekt over 3500 kg, kan ilegges overtredelsesgebyr for følgende overtredelser av <a href="forskrift/2003-03-26-401/§53">yrkestransportforskriften § 53</a>, jf. forordning <a href="eu/32009r1072">(EF) 1072/2009</a> artikkel 8:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">der det ikke kan dokumenteres innkommende internasjonal transport, jf. artikkel 8(2),</article></article></li><li data-name="b." value="2"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">der kabotasje er utført mer enn sju dager etter at siste internasjonale tur ble avsluttet, jf. artikkel 8(2),</article></article></li><li data-name="c." value="3"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">der det er utført mer enn tre kabotasjeturer med grunnlag i fellesskapstillatelsen etter den grensekryssende transporten, jf. artikkel 8(2),</article></article></li><li data-name="d." value="4"><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">der det er kjørt mer enn én transittkabotasje, jf. artikkel 8(2),</article></article></li><li data-name="e." value="5"><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">der det er utført transittkabotasje mer enn tre dager etter ankomst til Norge uten last, jf. artikkel 8(2),</article></article></li><li data-name="f." value="6"><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">der fraktbrev er mangelfullt utfylt eller har mangelfullt utfylt dokumentasjon, jf. artikkel 8(3) andre ledd bokstav a–d og bokstav g,</article></article></li><li data-name="g." value="7"><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">der fraktbrev/dokumentasjon for nasjonal transport ikke følger med i kjøretøyet, jf. artikkel 8(3),</article></article></li><li data-name="h." value="8"><article class="listArticle" id="kapittel-2-paragraf-3-ledd-1-punkt-8"><article class="legalP" id="kapittel-2-paragraf-3-ledd-1-punkt-8-ledd-1">der kabotasje er påbegynt før lossing av internasjonal transport, jf. artikkel 8(2).</article></article></li></ol></article><article class="legalP" id="kapittel-2-paragraf-3-ledd-2">For overtredelser som faller inn under første ledd bokstav a til e er gebyret kr 60&#xa0;000. Ved flere overtredelser av bestemmelsens første ledd bokstav a til e i samme kontroll gis ett samlet gebyr på kr 60&#xa0;000.</article><article class="legalP" id="kapittel-2-paragraf-3-ledd-3">For overtredelser som faller inn under første ledd bokstav f, er gebyret kr 6&#xa0;000 per mangel, men likevel ikke mer enn kr 25&#xa0;000.</article><article class="legalP" id="kapittel-2-paragraf-3-ledd-4">For overtredelser som faller inn under første ledd bokstav g, er gebyret kr 6&#xa0;000.</article><article class="legalP" id="kapittel-2-paragraf-3-ledd-5">For overtredelser som faller inn under første ledd bokstav h, er gebyret kr 25&#xa0;000.</article></article></section><section class="section" data-name="kap3" id="kapittel-3" data-lovdata-URL="SF/forskrift/2024-02-02-194/KAPITTEL_3"><h2>Kapittel 3. Avsluttende bestemmelser</h2><article class="legalArticle" data-lovdata-URL="SF/forskrift/2024-02-02-194/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Justering av gebyrsatsene</span></h3><article class="legalP" id="kapittel-3-paragraf-1-ledd-1">Gebyrsatsene og gebyrtaket justeres i henhold til konsumprisindeks hvert femte år. Satsen avrundes til nærmeste kr 1000.</article></article><article class="legalArticle" data-lovdata-URL="SF/forskrift/2024-02-02-194/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h3><article class="legalP" id="kapittel-3-paragraf-2-ledd-1">Forskriften trer i kraft 1. mars 2024.</article></article></section></main></body></html>