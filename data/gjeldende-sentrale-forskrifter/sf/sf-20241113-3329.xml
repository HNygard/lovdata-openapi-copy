<!DOCTYPE html><html lang="nb"><head><title>Forskrift om krav til nullutslipp av klimagasser ved offentlig anskaffelse av sjøtransport</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2024-11-13-3329</dd><dt class="dokid">DokumentID</dt><dd class="dokid">SF/forskrift/2024-11-13-3329</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane-, plan- og miljøavdelingen</li></ul></dd><dt class="dateInForce">I kraft fra</dt><dd class="dateInForce">2025-01-01</dd><dt class="basedOn">Hjemmel</dt><dd class="basedOn"><ul><li><a href="lov/2016-06-17-73/§5">lov/2016-06-17-73/§5</a></li><li><a href="lov/2016-06-17-73/§16">lov/2016-06-17-73/§16</a></li></ul></dd><dt class="dateOfPublication">Kunngjort</dt><dd class="dateOfPublication">2024-12-20 17:00</dd><dt class="title">Tittel</dt><dd class="title">Forskrift om krav til nullutslipp av klimagasser ved offentlig anskaffelse av sjøtransport</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 13. november 2024 med hjemmel i <a href="lov/2016-06-17-73/§5">lov 17. juni 2016 nr. 73 om offentlige anskaffelser (anskaffelsesloven) § 5</a> og <a href="lov/2016-06-17-73/§16">§ 16</a>.</dd><dt class="refid">RefID</dt><dd class="refid">forskrift/2024-11-13-3329</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til nullutslipp av klimagasser ved offentlig anskaffelse av sjøtransport</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Krav om nullutslipp av klimagasser for ferjer og ferjetjenester</a></li><li><a href="#paragraf-5">§ 5. Unntak fra krav om nullutslipp av klimagasser for ferjer og ferjetjenester</a></li><li><a href="#paragraf-6">§ 6. Rapporteringsplikt når det gjøres unntak fra krav etter § 5</a></li><li><a href="#paragraf-7">§ 6. Ikrafttredelse</a></li><li><a href="#paragraf-8">§ 7. Overgangsbestemmelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2024-11-13-3329" id="dokument"><h1>Forskrift om krav til nullutslipp av klimagasser ved offentlig anskaffelse av sjøtransport</h1><article class="legalArticle" data-lovdata-URL="SF/forskrift/2024-11-13-3329/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å bidra til lavere utslipp og mer energieffektiv sjøtransport.</article></article><article class="legalArticle" data-lovdata-URL="SF/forskrift/2024-11-13-3329/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder kontrakter for alle anskaffelser av ferjer og ferjetjenester, som foretas av oppdragsgiver som er omfattet av <a href="forskrift/2016-08-12-974">forskrift 12. august 2016 nr. 974 om offentlige anskaffelser (anskaffelsesforskriften)</a>.</article></article><article class="legalArticle" data-lovdata-URL="SF/forskrift/2024-11-13-3329/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften menes med:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Ferje:</i> ferjer i riksvegsamband, fylkesvegsamband og kommunale samband.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Nullutslipp av klimagasser:</i> bruk av teknologi og energibærere som ikke gir direkte utslipp av CO<sub>2</sub>, CH<sub>4</sub> (metan) og N<sub>2</sub>O (lystgass) fra skipet.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Ordinær drift:</i> all drift i henhold til gjeldende rutetabell. Annen drift og forflytning anses ikke som ordinær drift.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Økonomisk gjennomførbarhet:</i> ferjer og ferjetjenester med en anslått tiltakskostnad under 6000 kroner per tonn redusert CO<sub>2</sub>-ekvivalenter. Tiltakskostnaden defineres som netto nåverdi av samlet kostnad for oppdragsgiver fra basisår til tiltakets slutt delt på summen av totale CO<sub>2</sub>-ekvivalenter redusert fra basisår til tiltakets slutt.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Hybride løsninger:</i> fremdriftsløsninger som kombinerer nullutslippsdrift og fossildrift.</article></article></li></ol></article></article><article class="legalArticle" data-lovdata-URL="SF/forskrift/2024-11-13-3329/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om nullutslipp av klimagasser for ferjer og ferjetjenester</span></h2><article class="legalP" id="paragraf-4-ledd-1">Oppdragsgiver som inngår kontrakter om anskaffelse av ferjer og ferjetjenester skal stille krav i kravspesifikasjon om at ferjer i ordinær drift skal bruke løsninger med nullutslipp av klimagasser. Det stilles ikke krav til at hjelpemotorer og andre reservesystemer skal bruke løsninger med nullutslipp av klimagasser i ordinær drift.</article></article><article class="legalArticle" data-lovdata-URL="SF/forskrift/2024-11-13-3329/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav om nullutslipp av klimagasser for ferjer og ferjetjenester</span></h2><article class="legalP" id="paragraf-5-ledd-1">Oppdragsgiver kan unnlate å stille krav etter <a href="forskrift/2024-11-13-3329/§4">§ 4</a> dersom:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Ferjen bruker biogass der dette er økonomisk gjennomførbart.</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Kontrakten er knyttet til ferjesamband der ferjeavløsningsprosjekt er nært forestående og vedtatt utbygd.</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Oppdragsgiver ikke kan sikre tilstrekkelig tilgang til strømforsyning eller andre bunkringsfasiliteter på land for å oppfylle kravet om nullutslipp av klimagasser.</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Det ikke er teknisk eller økonomisk gjennomførbart.</article></article></li></ol></article><article class="legalP" id="paragraf-5-ledd-2">Der det ikke er teknisk eller økonomisk gjennomførbart å følge kravet etter <a href="forskrift/2024-11-13-3329/§4">§ 4</a> skal bruk av hybride løsninger tilstrebes.</article></article><article class="legalArticle" data-lovdata-URL="SF/forskrift/2024-11-13-3329/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapporteringsplikt når det gjøres unntak fra krav etter § 5</span></h2><article class="legalP" id="paragraf-6-ledd-1">Oppdragsgiver som fraviker krav om nullutslipp av klimagasser for ferjer og ferjetjenester etter <a href="forskrift/2024-11-13-3329/§5">§ 5</a>, skal rapportere til Direktoratet for forvaltning og økonomistyring innen en måned etter at anskaffelsen er avsluttet.</article><article class="legalP" id="paragraf-6-ledd-2">Rapporten skal angi hvilket av unntakene i <a href="forskrift/2024-11-13-3329/§5">§ 5</a> som er benyttet og hvorfor. Rapporteringen skal gjøres elektronisk på fastsatt <a data-link-type="external" href="https://anskaffelser.no/nullutslippsforskrift-ferjer">skjema</a>.</article></article><article class="legalArticle" data-lovdata-URL="SF/forskrift/2024-11-13-3329/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2025.</article></article><article class="legalArticle" data-lovdata-URL="SF/forskrift/2024-11-13-3329/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsbestemmelse</span></h2><article class="legalP" id="paragraf-8-ledd-1">Forskriften gjelder for anskaffelser som kunngjøres etter forskriftens ikrafttredelse.</article></article></main></body></html>