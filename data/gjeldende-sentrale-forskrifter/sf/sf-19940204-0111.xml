<!DOCTYPE html><html lang="no"><head><title>Forskrift om register over befolkningen på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1994-02-04-111</dd><dt class="dokid">DokumentID</dt><dd class="dokid">SF/forskrift/1994-02-04-111</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Polaravd.</li></ul></dd><dt class="publishedIn">Publisert i</dt><dd class="publishedIn">Avd I 1994 175</dd><dt class="dateInForce">I kraft fra</dt><dd class="dateInForce">1994-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-06-23-2222">forskrift/2021-06-23-2222</a> fra 2021-07-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li><a href="lov/1925-07-17-11/§4">lov/1925-07-17-11/§4</a></li></ul></dd><dt class="lastupdated">Rettet</dt><dd class="lastupdated">2021-07-01 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om folkeregister på Svalbard</dd><dt class="title">Tittel</dt><dd class="title">Forskrift om register over befolkningen på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 4. februar 1994 med hjemmel i <a href="lov/1925-07-17-11">lov av 17. juli 1925 nr. 11</a> om Svalbard <a href="lov/1925-07-17-11/§4">§ 4</a>. Fremmet av Justis- og politidepartementet (nå Justis- og beredskapsdepartementet). <br /> <strong>Endret</strong> ved <a href="forskrift/1994-10-24-977">forskrifter 24 okt 1994 nr. 977</a> (ikrafttr.), <a href="forskrift/1995-03-09-244">9 mars 1995 nr. 244</a>, <a href="forskrift/1999-04-21-530">21 april 1999 nr. 530</a> jf. <a href="forskrift/1999-12-07-1261">7 des 1999 nr. 1261</a>, <a href="forskrift/2006-12-01-1323">1 des 2006 nr. 1323</a>, <a href="forskrift/2008-01-03-19">3 jan 2008 nr. 19</a>, <a href="forskrift/2011-06-23-676">23 juni 2011 nr. 676</a>, <a href="forskrift/2013-05-31-561">31 mai 2013 nr. 561</a>, <a href="forskrift/2006-12-01-1323">1 des 2006 nr. 1323</a> som endret ved <a href="forskrift/2016-11-07-1288">forskrift 7 nov 2016 nr. 1288</a>, <a href="forskrift/2021-06-23-2222">23 juni 2021 nr. 2222</a> (i kraft 1 juli 2021). <br /> <strong>Rettelser:</strong> 01.07.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/1994-02-04-111</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om register over befolkningen på Svalbard</a><ul class="tocSubUl"><li><a href="#paragraf-1">§ 1.</a></li><li><a href="#paragraf-2">§ 2.</a></li><li><a href="#paragraf-3">§ 3.</a></li><li><a href="#paragraf-4">§ 4.</a></li><li><a href="#paragraf-5">§ 5.</a></li><li><a href="#paragraf-6">§ 5a.</a></li><li><a href="#paragraf-7">§ 5b.</a></li><li><a href="#paragraf-8">§ 6.</a></li><li><a href="#paragraf-9">§ 7.</a></li><li><a href="#paragraf-10">§ 8.</a></li><li><a href="#paragraf-11">§ 9.</a></li><li><a href="#paragraf-12">§ 10.</a></li><li><a href="#paragraf-13">§ 11.</a></li><li><a href="#paragraf-14">§ 12.</a></li><li><a href="#paragraf-15">§ 13.</a></li></ul></li></ul></dd></dl></header><main class="documentBody" data-lovdata-URL="SF/forskrift/1994-02-04-111" id="dokument"><h1>Forskrift om register over befolkningen på Svalbard</h1><article class="legalArticle" data-lovdata-URL="SF/forskrift/1994-02-04-111/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det etableres et register over befolkningen på Svalbard. Registeret føres av skattekontoret.</article><article class="changesToParent">Endret ved <a href="forskrift/1999-04-21-530">forskrift 21 april 1999 nr. 530</a> (i kraft 15 des 1999 jf <a href="forskrift/1999-12-07-1261">forskrift 7 des 1999 nr. 1261</a>), <a href="forskrift/2008-01-03-19">3 jan 2008 nr. 19</a> (i kraft 1 jan 2008).</article></article><article class="legalArticle" data-lovdata-URL="SF/forskrift/1994-02-04-111/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Registeret skal omfatte alle personer som bor på Svalbard. En person regnes for å bo på Svalbard når han eller hun har tatt opphold på øygruppen og har til hensikt å oppholde seg der i minst 6 måneder.</article><article class="legalP" id="paragraf-2-ledd-2">En person regnes for å ha flyttet fra Svalbard fra og med det år personen har oppholdt seg utenfor Svalbard mer enn 183 dager i en tolvmånedersperiode.</article><article class="legalP" id="paragraf-2-ledd-3">Annet ledd gjelder ikke sjøfolk, personer under utdanning, vernepliktige mannskaper og sivilarbeidere under førstegangstjeneste, innsatte i fengsel, innlagte på sykehus eller medlemmer av storting eller regjering, med mindre bostedsforholdene endrer seg slik at det er naturlig å regne dem som boende utenfor Svalbard. Personer under utdanning som velger å la seg registrere på nytt bosted ved studiested i Norge, skal likevel regnes for å ha flyttet fra Svalbard.</article><article class="changesToParent">Endret ved <a href="forskrift/2006-12-01-1323">forskrifter 1 des 2006 nr. 1323</a> (i kraft 1 jan 2007), <a href="forskrift/2011-06-23-676">23 juni 2011 nr. 676</a>.</article></article><article class="legalArticle" data-lovdata-URL="SF/forskrift/1994-02-04-111/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Registeret skal inneholde følgende opplysninger om personer som nevnt i <a href="forskrift/1994-02-04-111/§2">§ 2</a>.<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fullt navn</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fødselsdato</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">kjønn</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">statsborgerskap</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">dato for begynnelse og slutt på Svalbard oppholdet</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">adresse på Svalbard</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">siste bosted før svalbardoppholdet. For personer som flytter til Svalbard fra annen del av Norge, angis bostedsadresse og -kommune, for andre angis land.</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">ekteskapelig status</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">familienummer</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">fødselsnummer for personer med norsk fødselsnummer</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">D-nummer for personer som ikke har norsk fødselsnummer. D-nummer tildeles i samsvar med <a href="forskrift/2007-11-09-1268">forskrift 9. november 2007 nr. 1268</a> om folkeregistrering.</article></article></li></ol></article><article class="legalP" id="paragraf-3-ledd-2">Registeret kan inneholde arbeidsgivers navn og organisasjonsnummer.</article><article class="changesToParent">Endret ved <a href="forskrift/1995-03-09-244">forskrifter 9 mars 1995 nr. 244</a>, <a href="forskrift/2006-12-01-1323">1 des 2006 nr. 1323</a> (i kraft 1 jan 2007), <a href="forskrift/2008-01-03-19">3 jan 2008 nr. 19</a> (i kraft 1 jan 2008), <a href="forskrift/2006-12-01-1323">1 des 2006 nr. 1323</a> som endret ved <a href="forskrift/2016-11-07-1288">forskrift 7 nov 2016 nr. 1288</a> (i kraft 7 nov 2016).</article></article><article class="legalArticle" data-lovdata-URL="SF/forskrift/1994-02-04-111/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Enhver som omfattes av <a href="forskrift/1994-02-04-111/§2">§ 2</a>, skal innen 8 dager etter oppholdets begynnelse melde seg til registerfører og vise fram pass eller tilsvarende legitimasjonsdokument. Dersom det først etter oppholdets begynnelse blir klart at dette vil vare ut over 6 måneder, skal melding sendes snarest mulig etter slik avklaring. Melding skal skrives på skjema fastsatt av registerfører. På samme måte plikter enhver å sende melding dersom det inntrer endringer i de opplysninger som er nevnt i <a href="forskrift/1994-02-04-111/§3">§ 3</a>. Ved flytting fra Svalbard må melding sendes senest ved avreise.</article><article class="legalP" id="paragraf-4-ledd-2">Vergen eller nærmeste pårørende er ansvarlig for at meldinger som nevnt i første ledd også blir sendt for barn og personer som er fratatt rettslig handleevne. Ved fødsel og dødsfall påhviler plikten også legen, eventuelt jordmoren dersom det ikke var lege til stede ved fødselen.</article><article class="legalP" id="paragraf-4-ledd-3">Registerfører kan kreve at opplysninger som nevnt i <a href="forskrift/1994-02-04-111/§3">§ 3</a>, jf. <a href="forskrift/1994-02-04-111/§4">§ 4</a> første og annet ledd bekreftes årlig.</article><article class="legalP" id="paragraf-4-ledd-4">Registerfører kan treffe vedtak, om at en person strykes i registeret, når det foreligger opplysninger fra fastlandskommune om flytting fra Svalbard eller når meldeplikt som nevnt i <a href="forskrift/1994-02-04-111/§4">§ 4</a> første, annet eller tredje ledd ikke er overholdt. Registerførers avgjørelse om å stryke en person i registeret er et enkeltvedtak, jf. <a href="lov/1967-02-10/§2">forvaltningsloven § 2</a>b.</article><article class="legalP" id="paragraf-4-ledd-5">Klageorgan er Skattedirektoratet.</article><article class="changesToParent">Endret ved <a href="forskrift/1999-04-21-530">forskrifter 21 april 1999 nr. 530</a> (nytt femte ledd i kraft 15 des 1999 jf <a href="forskrift/1999-12-07-1261">forskrift 7 des 1999 nr. 1261</a>), <a href="forskrift/2006-12-01-1323">1 des 2006 nr. 1323</a> (i kraft 1 jan 2007), <a href="forskrift/2013-05-31-561">31 mai 2013 nr. 561</a> (i kraft 1 juli 2013).</article></article><article class="legalArticle" data-lovdata-URL="SF/forskrift/1994-02-04-111/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Registerfører kan av arbeidsgiver kreve opplysninger om ansatte som oppholder seg på Svalbard og om start og opphør av arbeidsforhold.</article><article class="legalP" id="paragraf-5-ledd-2">Arbeidsgivere med ansatte som ikke er registrert i Arbeidsgiver-/Arbeidstakerregisteret, plikter årlig å sende registerføreren en oversikt over de ansatte som bor på Svalbard. Registerføreren fastsetter nærmere frist for innsending, og kan i særlige tilfeller kreve slik oversikt oftere enn en gang i året.</article><article class="legalP" id="paragraf-5-ledd-3">Arbeidsgivere har plikt til å orientere nyansatte på Svalbard om plikten til å sende melding til registeret, og utlevere skjema som nevnt i <a href="forskrift/1994-02-04-111/§4">§ 4</a>.</article><article class="changesToParent">Endret ved <a href="forskrift/1999-04-21-530">forskrifter 21 april 1999 nr. 530</a>, <a href="forskrift/2006-12-01-1323">1 des 2006 nr. 1323</a> (i kraft 1 jan 2007).</article></article><article class="legalArticle" data-lovdata-URL="SF/forskrift/1994-02-04-111/§5a" data-name="§5a" id="paragraf-6"><h2 class="legalArticleHeader"><span class="legalArticleValue">§ 5a</span>.</h2><article class="legalP" id="paragraf-6-ledd-1">Etter pålegg fra registerfører for befolkningsregisteret på Svalbard plikter offentlige myndigheter å gi opplysninger som er nødvendig for registrering i befolkningsregisteret. Det samme gjelder Posten og den som avgir hus eller husrom.</article><article class="changesToParent">Tilføyd ved <a href="forskrift/1999-04-21-530">forskrift 21 april 1999 nr. 530</a>.</article></article><article class="legalArticle" data-lovdata-URL="SF/forskrift/1994-02-04-111/§5b" data-name="§5b" id="paragraf-7"><h2 class="legalArticleHeader"><span class="legalArticleValue">§ 5b</span>.</h2><article class="legalP" id="paragraf-7-ledd-1">Den som avgir hus eller husrom til beboelse for andre, plikter å gi melding som nevnt i <a href="forskrift/1994-02-04-111/§4">§ 4</a> om de personer som flytter til eller fra hans eiendom eller husvære. Denne plikt faller bort når den som flytter, viser bevitnelse fra befolkningsregisteret for at han selv har gitt påbudt melding.</article><article class="legalP" id="paragraf-7-ledd-2">Gårdens bestyrer eller forretningsfører har samme ansvar som eieren for at melding som nevnt i <a href="forskrift/1994-02-04-111/§4">§ 4</a> blir avgitt i rett tid.</article><article class="changesToParent">Tilføyd ved <a href="forskrift/2006-12-01-1323">forskrift 1 des 2006 nr. 1323</a> (i kraft 1 jan 2007).</article></article><article class="legalArticle" data-lovdata-URL="SF/forskrift/1994-02-04-111/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-8-ledd-1">Enhver som i stillings medfør eller i medhold av bestemmelser i denne forskrift har adgang til å gjøre seg kjent med opplysninger i registeret om noens personlige forhold, er pliktig til å bevare taushet om det han eller hun får kjennskap til. Taushetsplikten gjelder også etter at tjenesten eller arbeidet er avsluttet. Opplysninger som nevnt i første punktum kan heller ikke utnyttes i egen virksomhet eller i tjeneste eller arbeid for andre.</article></article><article class="legalArticle" data-lovdata-URL="SF/forskrift/1994-02-04-111/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-9-ledd-1">En norsk offentlig myndighet kan til bruk for sin virksomhet gis opplysninger om navngitte, identifiserbare personer fra registeret uten hinder av taushetsplikt.</article><article class="legalP" id="paragraf-9-ledd-2">Registerføreren bestemmer ut fra hensynet til registerets daglige gjøremål i hvilken utstrekning slike opplysninger skal gis.</article><article class="legalP" id="paragraf-9-ledd-3">Registerføreren kan også gis opplysninger til offentlig myndighet som krever opplysningene med hjemmel i særskilt lov.</article><article class="legalP" id="paragraf-9-ledd-4">Statistisk sentralbyrå har rett til å utnytte registeret for statistikkformål og å bli varslet om planlagte endringer av registeret.</article><article class="legalP" id="paragraf-9-ledd-5">Registerføreren kan etter skriftlig søknad gi offentlige tjenestemenn adgang til registrene for å foreta undersøkelser som en offentlig myndighet trenger i sitt arbeid. Det kan knyttes vilkår til slik tillatelse.</article><article class="changesToParent">Endret ved <a href="forskrift/1999-04-21-530">forskrift 21 april 1999 nr. 530</a>.</article></article><article class="legalArticle" data-lovdata-URL="SF/forskrift/1994-02-04-111/§8" data-name="§8" id="paragraf-10"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-10-ledd-1">Registerføreren kan gi private personer og institusjoner som har et begrunnet behov, opplysninger om noen få navngitte, identifiserbare personers fulle navn, fødselsdato og personnummer, adresse og eventuell dødsdato, hvis ikke opplysningene er undergitt taushetsplikt.</article><article class="legalP" id="paragraf-10-ledd-2">Forskere kan gis opplysninger fra registeret dersom det godtgjøres et begrunnet behov.</article><article class="legalP" id="paragraf-10-ledd-3">Registerføreren avgjør ut fra hensynet til registerets daglige gjøremål om og i hvilken utstrekning slike opplysninger som nevnt i første og annet ledd skal gis.</article></article><article class="legalArticle" data-lovdata-URL="SF/forskrift/1994-02-04-111/§9" data-name="§9" id="paragraf-11"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-11-ledd-1">Alle har rett til å få opplyst hvilke opplysninger som finnes om dem selv i registeret.</article></article><article class="legalArticle" data-lovdata-URL="SF/forskrift/1994-02-04-111/§10" data-name="§10" id="paragraf-12"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-12-ledd-1">Sysselmesteren kan engasjere lokale registerførere til hjelp for registerføringen i de utenlandske bosettingene på Svalbard. Etter nærmere bestemmelser gitt av Sysselmesteren kan disse forestå den daglige registerføringen, og sende periodiske utskrifter av registeret til Sysselmesteren.</article><article class="legalP" id="paragraf-12-ledd-2">Dersom særlige grunner tilsier det, kan en ordning som nevnt i første ledd også gjennomføres for norske bosettinger utenfor Longyearbyen.</article><article class="changesToParent">Endret ved forskrift <a href="forskrift/2021-06-23-2222">23 juni 2021 nr. 2222</a> (i kraft 1 juli 2021).</article></article><article class="legalArticle" data-lovdata-URL="SF/forskrift/1994-02-04-111/§11" data-name="§11" id="paragraf-13"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-13-ledd-1">Den som forsettlig eller uaktsomt overtrer meldingsplikten i <a href="forskrift/1994-02-04-111/§4">§ 4</a> eller <a href="forskrift/1994-02-04-111/§5">§ 5</a> eller pålegg gitt i medhold av disse bestemmelser, straffes i medhold av <a href="lov/1925-07-17-11/§4">Svalbardloven § 4</a>.</article></article><article class="legalArticle" data-lovdata-URL="SF/forskrift/1994-02-04-111/§12" data-name="§12" id="paragraf-14"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-14-ledd-1">Justisdepartementet kan endre denne forskriften.</article></article><article class="legalArticle" data-lovdata-URL="SF/forskrift/1994-02-04-111/§13" data-name="§13" id="paragraf-15"><h2 class="legalArticleHeader"><span class="legalArticleValue">§ 13</span>.</h2><article class="legalP" id="paragraf-15-ledd-1">Denne forskrift trer i kraft fra den tid Justisdepartementet bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> 1 nov 1994 iflg. <a href="forskrift/1994-10-24-977">forskrift 24 okt 1994 nr. 977</a>.</article></footer></article></main></body></html>