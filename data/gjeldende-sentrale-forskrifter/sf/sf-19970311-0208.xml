<!DOCTYPE html><html lang="no"><head><title>Forskrift om beregning av uførepensjon og godskriving av pensjonspoeng ved yrkesskade.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-11-208</dd><dt class="dokid">DokumentID</dt><dd class="dokid">SF/forskrift/1997-03-11-208</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Trygdeavd.</li></ul></dd><dt class="publishedIn">Publisert i</dt><dd class="publishedIn">I 1997 524</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2002-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2001-12-21-1555">forskrift/2001-12-21-1555</a> fra 2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§3-30">lov/1997-02-28-19/§3-30</a></li></ul></dd><dt class="titleShort">Korttittel</dt><dd class="titleShort">Forskr. om beregning av ytelser ved yrkesskade</dd><dt class="title">Tittel</dt><dd class="title">Forskrift om beregning av uførepensjon og godskriving av pensjonspoeng ved yrkesskade.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 11. mars 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§3-30">§ 3-30</a> femte ledd. Endret <a href="forskrift/2001-12-21-1555">21 des 2001 nr. 1555</a> (bl.a tittel).</dd><dt class="refid">RefID</dt><dd class="refid">forskrift/1997-03-11-208</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beregning av uførepensjon og godskriving av pensjonspoeng ved yrkesskade.</a><ul class="tocSubUl"><li><a href="#paragraf-1">§ 1. Omfang</a></li><li><a href="#paragraf-2">§ 2. Ytelser som delvis skyldes yrkesskade</a></li><li><a href="#paragraf-3">§ 3. Ytterligere nedsatt inntektsevne</a></li><li><a href="#paragraf-4">§ 4. Godskriving av pensjonspoeng når uførheten helt eller delvis skyldes yrkesskade</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-11-208" id="dokument"><h1>Forskrift om beregning av uførepensjon og godskriving av pensjonspoeng ved yrkesskade.</h1><article class="legalArticle" data-lovdata-URL="SF/forskrift/1997-03-11-208/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" id="paragraf-1-ledd-1">Denne forskriften gjelder<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">beregning av uførepensjon når uførheten på grunn av en yrkesskade er gradert, og</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">godskriving av pensjonspoeng for en person som mottar uførepensjon som helt eller delvis skyldes yrkesskade.</article></article></li></ol></article><article class="changesToParent">Endret ved <a href="forskrift/2001-12-21-1555">forskrift 21 des 2001 nr. 1555</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1997-03-11-208/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ytelser som delvis skyldes yrkesskade</span></h2><article class="legalP" id="paragraf-2-ledd-1">Når en person har rett til uførepensjon og uførheten bare delvis skyldes en yrkesskade, skal den delen som skyldes yrkesskaden og den delen som skyldes andre forhold, beregnes hver for seg. Samlet ytelse skal svare til summen av delytelsene.</article><article class="legalP" id="paragraf-2-ledd-2">Den delen som skyldes yrkesskade beregnes etter forholdene på uføretidspunktet, se <a href="lov/1997-02-28-19/§12-10">folketrygdloven § 12-10</a>, jf. <a href="lov/1997-02-28-19/§12-18">§ 12-18</a> første ledd bokstav d.</article><article class="changesToParent">Endret ved <a href="forskrift/2001-12-21-1555">forskrift 21 des 2001 nr. 1555</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1997-03-11-208/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ytterligere nedsatt inntektsevne</span></h2><article class="legalP" id="paragraf-3-ledd-1">Når et medlem som har rett til uførepensjon får sin inntektsevne ytterligere nedsatt på grunn av en yrkesskade, oppjusteres antatt årlig arbeidsinntekt på skadetidspunktet. Dette gjøres ved at denne inntekten divideres med en så stor brøkdel som restarbeidsevnen utgjorde av hel arbeidsevne.</article><article class="legalP" id="paragraf-3-ledd-2">Dersom den opprinnelige uførheten skyldes en yrkesskade, skal det når tilleggspensjonen blir beregnet legges til grunn det av de to følgende alternativene som gir høyest poengtall:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Det poengtallet som ble lagt til grunn da tilleggspensjonen for den første yrkesskaden ble beregnet.</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Det poengtallet som etter <a href="lov/1997-02-28-19/§3-30">folketrygdloven § 3-30</a> første ledd bokstav c, legges til grunn når antatt inntekt er oppjustert etter første ledd i paragrafen her.</article></article></li></ol></article><article class="changesToParent">Endret ved <a href="forskrift/2001-12-21-1555">forskrift 21 des 2001 nr. 1555</a> (i kraft 1 jan 2002).</article></article><article class="legalArticle" data-lovdata-URL="SF/forskrift/1997-03-11-208/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godskriving av pensjonspoeng når uførheten helt eller delvis skyldes yrkesskade</span></h2><article class="legalP" id="paragraf-4-ledd-1">Den som mottar uførepensjon som helt eller delvis skyldes yrkesskade, får godskrevet pensjonspoeng for hvert år han eller hun har mottatt slik pensjon etter et av de følgende alternativene:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Dersom pensjonisten mottar hel uførepensjon på grunn av en yrkesskade, skal de godskrevne pensjonspoengene for hvert år svare til det poengtallet som etter <a href="lov/1997-02-28-19/§3-30">folketrygdloven § 3-30</a> første ledd bokstav c legges til grunn for beregningen av tilleggspensjonen.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Dersom pensjonisten mottar gradert uførepensjon på grunn av en yrkesskade, skal de godskrevne pensjonspoengene svare til en så stor del av det nevnte poengtallet som den graderte pensjonen utgjør av hel pensjon.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Dersom bare en del av uførepensjonen gis på grunnlag av en yrkesskade, skal de godskrevne pensjonspoengene svare til summen av det framtidig poengtallet som godskrives etter <a href="lov/1997-02-28-19/§3-19">folketrygdloven § 3-19</a>, og det poengtallet som godskrives etter bokstav b i paragrafen her.</article></article></li></ol></article></article><article class="legalArticle" data-lovdata-URL="SF/forskrift/1997-03-11-208/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft den 1. mai 1997.</article></article></main></body></html>