<!DOCTYPE html><html lang="no"><head><title>Forskrift om adgang til å kreve gebyr og sektoravgift for tilsyn og annen oppfølging med arbeidsmiljø og sikkerhet i petroleumsvirksomheten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2013-01-08-16</dd><dt class="dokid">DokumentID</dt><dd class="dokid">SF/forskrift/2013-01-08-16</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1</dd><dt class="dateInForce">I kraft fra</dt><dd class="dateInForce">2013-01-08</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-18-2278">forskrift/2023-12-18-2278</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1996-11-29-72/§10-18">lov/1996-11-29-72/§10-18</a></li><li><a href="lov/1996-11-29-72/§10-3">lov/1996-11-29-72/§10-3</a></li><li><a href="forskrift/2009-05-15-512">forskrift/2009-05-15-512</a></li><li><a href="lov/2005-06-17-62/§18-3">lov/2005-06-17-62/§18-3</a></li></ul></dd><dt class="dateOfPublication">Kunngjort</dt><dd class="dateOfPublication">2013-01-11 15:50</dd><dt class="titleShort">Korttittel</dt><dd class="titleShort">Forskrift om gebyrinnkreving ved petroleumstilsyn</dd><dt class="title">Tittel</dt><dd class="title">Forskrift om adgang til å kreve gebyr og sektoravgift for tilsyn og annen oppfølging med arbeidsmiljø og sikkerhet i petroleumsvirksomheten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 8. januar 2013 med hjemmel i <a href="lov/1996-11-29-72">lov 29. november 1996 nr. 72</a> om petroleumsvirksomhet <a href="lov/1996-11-29-72/§10-18">§ 10-18</a>, jf. <a href="lov/1996-11-29-72/§10-3">§ 10-3</a> og <a href="forskrift/2009-05-15-512">delegeringsvedtak 15. mai 2009 nr. 512</a> og <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§18-3">§ 18-3</a>. <br /> <strong>Endret</strong> ved forskrifter <a href="forskrift/2023-06-20-996">20 juni 2023 nr. 996</a> (i kraft 1 juli 2023, endret departementstilhørighet), <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</dd><dt class="refid">RefID</dt><dd class="refid">forskrift/2013-01-08-16</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om adgang til å kreve gebyr og sektoravgift for tilsyn og annen oppfølging med arbeidsmiljø og sikkerhet i petroleumsvirksomheten</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Gebyr</a></li><li><a href="#paragraf-3">§ 3. Krav om gebyr</a></li><li><a href="#paragraf-4">§ 4. Sektoravgift</a></li><li><a href="#paragraf-5">§ 5. Krav om sektoravgift</a></li><li><a href="#paragraf-6">§ 6. Beregningsgrunnlaget for sektoravgift</a></li><li><a href="#paragraf-7">§ 7. Fordelingsnøkkel for sektoravgift</a></li><li><a href="#paragraf-8">§ 8. Timesats</a></li><li><a href="#paragraf-9">§ 9. Utgifter i forbindelse med tjenestereiser</a></li><li><a href="#paragraf-10">§ 10. Dokumentasjon</a></li><li><a href="#paragraf-11">§ 11. Krav om sikkerhet for krav på gebyr og sektoravgift mv.</a></li><li><a href="#paragraf-12">§ 12. Tvangsgrunnlag</a></li><li><a href="#paragraf-13">§ 13. Klage</a></li><li><a href="#paragraf-14">§ 14. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2013-01-08-16" id="dokument"><h1>Forskrift om adgang til å kreve gebyr og sektoravgift for tilsyn og annen oppfølging med arbeidsmiljø og sikkerhet i petroleumsvirksomheten</h1><article class="legalArticle" data-lovdata-URL="SF/forskrift/2013-01-08-16/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften regulerer tilsynsmyndighetens adgang til å kreve gebyr og sektoravgift for utgifter ved tilsyn og annen oppfølging av petroleumsvirksomheten i medhold av petroleumsloven og arbeidsmiljøloven.</article></article><article class="legalArticle" data-lovdata-URL="SF/forskrift/2013-01-08-16/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyr</span></h2><article class="legalP" id="paragraf-2-ledd-1">Det kan kreves gebyr for utgifter ved forarbeid, gjennomføring, etterarbeid og reisevirksomhet for følgende oppgaver:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">revisjoner og verifikasjoner,</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">kontroll av dokumentasjon,</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">deltakelse i statusmøter med virksomheter,</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">deltakelse som observatør på komitémøter i tillatelser som nevnt i <a href="lov/1996-11-29-72">lov 29. november 1996 nr. 72</a> om petroleumsvirksomhet,</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">oppfølging av inntrådte fare- og ulykkessituasjoner, herunder granskning</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">deltakelse i virksomhetenes beredskapsøvelser,</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">møter med bistands- og koordineringsetater,</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">administrasjon, herunder ledelse, regnskap og andre serviceytelser i den utstrekning det angår ovennevnte.</article></article></li></ol></article><article class="legalP" id="paragraf-2-ledd-2">Det kan også kreves gebyr for saksforberedelse og behandling av søknader om samtykke, plan for utbygging og drift, plan for anlegg og drift, avslutningsplaner, samsvarsuttalelser og aktørvurderinger mv. innenfor forskriftens virkeområde, samt arbeid med etablering av avtaler med utenlandske myndigheter for å avgrense tilsynsansvar i forhold til konkrete felt og virksomheter.</article></article><article class="legalArticle" data-lovdata-URL="SF/forskrift/2013-01-08-16/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om gebyr</span></h2><article class="legalP" id="paragraf-3-ledd-1">Gebyr kan kreves fra den virksomhet tilsynet retter seg mot eller finner sted hos. Gebyret fastsettes på grunnlag av anvendt tid og gjeldende timesats, jf. <a href="forskrift/2013-01-08-16/§8">§ 8</a>.</article><article class="legalP" id="paragraf-3-ledd-2">Dersom det benyttes andre offentlige eller private juridiske eller fysiske personer til å bistå i tilsynet, kan tilsynsmyndighetens utgifter ved dette belastes virksomheten.</article></article><article class="legalArticle" data-lovdata-URL="SF/forskrift/2013-01-08-16/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sektoravgift</span></h2><article class="legalP" id="paragraf-4-ledd-1">Det kan kreves sektoravgift for utgifter ved andre oppfølgingsoppgaver rettet mot petroleumsnæringen. Sektoravgift kan kreves for følgende aktiviteter:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">etablering av helhetlig risikobilde,</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">forberedelse og tilrettelegging av tilsynskampanjer,</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">kunnskapsutvikling knyttet til sikkerhetsmessige utfordringer,</article></article></li><li data-name="d." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">kunnskapsinnhenting fra ulykker og hendelser utenfor tilsynets myndighetsområde,</article></article></li><li data-name="e." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">erfaringsoverføring og veiledning,</article></article></li><li data-name="f." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">døgnkontinuerlig beredskapsvakt,</article></article></li><li data-name="g." value="7"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">administrasjon, herunder ledelse, regnskap og andre serviceytelser i den utstrekning det angår ovennevnte.</article></article></li></ol></article></article><article class="legalArticle" data-lovdata-URL="SF/forskrift/2013-01-08-16/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om sektoravgift</span></h2><article class="legalP" id="paragraf-5-ledd-1">Sektoravgift kan kreves fra:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">rettighetshaverne ved operatøren</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">eierne av landanlegg ved operatøren.</article></article></li></ol></article></article><article class="legalArticle" data-lovdata-URL="SF/forskrift/2013-01-08-16/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beregningsgrunnlaget for sektoravgift</span></h2><article class="legalP" id="paragraf-6-ledd-1">Grunnlaget for beregning av sektoravgift er tilsynets samlede kostnader ved oppfølging som nevnt i <a href="forskrift/2013-01-08-16/§4">§ 4</a>. Dette omfatter tilsynets anvendte tid basert på gjeldende timesats, samt kostnader ved kjøp av tjenester og reisevirksomhet.</article></article><article class="legalArticle" data-lovdata-URL="SF/forskrift/2013-01-08-16/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fordelingsnøkkel for sektoravgift</span></h2><article class="legalP" id="paragraf-7-ledd-1">Sektoravgift skal fordeles mellom virksomhetene på grunnlag av en fordelingsnøkkel som fastsettes av Havindustritilsynet.</article><article class="legalP" id="paragraf-7-ledd-2">Det skal fastsettes en felles fordelingsnøkkel som gjelder både virksomheter på sokkelen og landanleggene, en fordelingsnøkkel som bare gjelder virksomheter på sokkelen og en fordelingsnøkkel som bare gjelder for virksomheter på landanleggene.</article><article class="legalP" id="paragraf-7-ledd-3">Fordelingsnøkkelen fastsettes årlig med bakgrunn i den enkelte virksomhets andel av det totale aktivitetsnivå.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2013-01-08-16/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Timesats</span></h2><article class="legalP" id="paragraf-8-ledd-1">Tilsyn og annen oppfølging etter denne forskrift, skal faktureres på grunnlag av gjeldende timesats. Timesatsen for 2013 skal være 870,- kroner. Havindustritilsynet kan indeksregulere timesatsene årlig i samsvar med justeringene i statsbudsjettet for lønns- og prisvekst.</article><article class="changesToParent">Endret ved forskrift <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2013-01-08-16/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utgifter i forbindelse med tjenestereiser</span></h2><article class="legalP" id="paragraf-9-ledd-1">Utgifter ved tjenestereiser i forbindelse med aktiviteter hvor det kan kreves gebyr eller sektoravgift etter denne forskrift, skal faktureres etter statens regulativ for tjenestereiser.</article></article><article class="legalArticle" data-lovdata-URL="SF/forskrift/2013-01-08-16/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon</span></h2><article class="legalP" id="paragraf-10-ledd-1">Den som skal betale gebyr eller sektoravgift etter denne forskrift kan kreve fremlagt dokumentasjon for kravet, herunder timeoppgaver, dokumentasjon for kostnader ved bruk av bistandsetater, dokumentasjon for kjøp av tjenester og dokumentasjon for utgifter til tjenestereiser.</article></article><article class="legalArticle" data-lovdata-URL="SF/forskrift/2013-01-08-16/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Krav om sikkerhet for krav på gebyr og sektoravgift mv.</span></h2><article class="legalP" id="paragraf-11-ledd-1">Tilsynsmyndigheten kan kreve at det blir stilt bankgaranti eller annen sikkerhet som dekker krav på gebyr og sektoravgift.</article><article class="legalP" id="paragraf-11-ledd-2">Dersom gebyr eller sektoravgift ikke betales innen forfall, skal det betales renter av beløpet i samsvar med <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article></article><article class="legalArticle" data-lovdata-URL="SF/forskrift/2013-01-08-16/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tvangsgrunnlag</span></h2><article class="legalP" id="paragraf-12-ledd-1">Skyldig gebyr eller sektoravgift inkludert utgifter ved tjenestereiser, er tvangsgrunnlag for utlegg.</article></article><article class="legalArticle" data-lovdata-URL="SF/forskrift/2013-01-08-16/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage</span></h2><article class="legalP" id="paragraf-13-ledd-1">Enkeltvedtak fattet i medhold av denne forskrift kan påklages til departementet.</article><article class="legalP" id="paragraf-13-ledd-2">Fastsettelse av fordelingsnøkkel er et enkeltvedtak som må påklages særskilt innen 3 uker fra underretning om vedtaket om fordelingsnøkkel er kommet frem til den det retter seg mot eller vedtaket er kunngjort.</article></article><article class="legalArticle" data-lovdata-URL="SF/forskrift/2013-01-08-16/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft straks.</article></article></main></body></html>