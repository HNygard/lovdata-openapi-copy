<!DOCTYPE html><html lang="no"><head><title>Forskrift om krav til instrumenter til flerdimensjonale målinger (flerdimensjonsmålere)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-12-21-1746</dd><dt class="dokid">DokumentID</dt><dd class="dokid">SF/forskrift/2007-12-21-1746</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Justervesenet</li></ul></dd><dt class="publishedIn">Publisert i</dt><dd class="publishedIn">I 2008 hefte 1</dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-01-1989">forskrift/2023-12-01-1989</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2007-01-26-4/§7">lov/2007-01-26-4/§7</a></li><li><a href="lov/2007-01-26-4/§8">lov/2007-01-26-4/§8</a></li><li><a href="lov/2007-01-26-4/§10">lov/2007-01-26-4/§10</a></li><li><a href="lov/2007-01-26-4/§19">lov/2007-01-26-4/§19</a></li><li><a href="lov/2007-01-26-4/§30">lov/2007-01-26-4/§30</a></li><li><a href="lov/2007-01-26-4/§35">lov/2007-01-26-4/§35</a></li><li><a href="forskrift/2007-12-20-1723/§5-2">forskrift/2007-12-20-1723/§5-2</a></li></ul></dd><dt class="dateOfPublication">Kunngjort</dt><dd class="dateOfPublication">2008-01-11 15:40</dd><dt class="lastupdated">Rettet</dt><dd class="lastupdated">2020-10-21 (EØS-henvisningsfeltet)</dd><dt class="titleShort">Korttittel</dt><dd class="titleShort">Forskrift om krav til flerdimensjonsmålere</dd><dt class="title">Tittel</dt><dd class="title">Forskrift om krav til instrumenter til flerdimensjonale målinger (flerdimensjonsmålere)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 21. desember 2007 med hjemmel i <a href="lov/2007-01-26-4">lov 26. januar 2007 nr. 4</a> om målenheter, måling og normaltid <a href="lov/2007-01-26-4/§35">§ 35</a>, jf. <a href="lov/2007-01-26-4/§7">§ 7</a> og <a href="lov/2007-01-26-4/§10">§ 10</a>, og <a href="lov/2007-01-26-4/§8">§ 8</a>, <a href="lov/2007-01-26-4/§19">§ 19</a> og <a href="lov/2007-01-26-4/§30">§ 30</a> og <a href="forskrift/2007-12-20-1723">forskrift 20. desember 2007 nr. 1723</a> om målenheter og måling <a href="forskrift/2007-12-20-1723/§5-2">§ 5-2</a> annet ledd. <br /> <strong>EØS-henvisninger:</strong> <a href="avtale/avt-1992-05-02-1-v2">EØS-avtalen vedlegg II</a> kap. IX nr. 27e (direktiv <a href="eu/32014l0032*">2014/32/EU</a>). <br /> Sendt til notifisering etter <a href="lov/2004-12-17-101">lov 17. desember 2004 nr. 101</a> om europeisk meldeplikt for tekniske regler m.m. (EØS-høringsloven) <a href="lov/2004-12-17-101/§11">§ 11</a>, jf. <a href="lov/2004-12-17-101/§10">§ 10</a>, jf. EØS-avtalen vedlegg II kap. XIX nr. 1 (direktiv <a href="eu/31998l0034">98/34/EF</a>, som endret ved direktiv <a href="eu/31998l0048">98/48/EF</a>). <br /> Tekniske regler stadfestet, jf. <a href="forskrift/2016-05-03-471">kunngjøring 3 mai 2016 nr. 471</a>. <br /><strong>Endret</strong> ved <a href="forskrift/2013-12-16-1529">forskrifter 16 des 2013 nr. 1529</a>, <a href="forskrift/2016-02-01-89">1 feb 2016 nr. 89</a>, <a href="forskrift/2016-05-03-471">3 mai 2016 nr. 471</a>, <a href="forskrift/2017-10-23-1682">23 okt 2017 nr. 1682</a>, <a href="forskrift/2021-06-25-2229">25 juni 2021 nr. 2229</a> (i kraft 1 juli 2021), <a href="forskrift/2023-12-01-1989">1 des 2023 nr. 1989</a> (i kraft 1 jan 2024). <br /><strong>Rettelser:</strong> 25.06.2018 (EØS-henvisningsfeltet), 21.10.2020 (EØS-henvisningsfeltet).</dd><dt class="refid">RefID</dt><dd class="refid">forskrift/2007-12-21-1746</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om krav til instrumenter til flerdimensjonale målinger (flerdimensjonsmålere)</a><ul class="tocSubUl"><li><a href="#kapittel-1" data-child-interval="§§ 1 – 5">Kapittel 1 – Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Virkeområde</a></li><li><a href="#kapittel-1-paragraf-2">§ 2. Definisjoner</a></li><li><a href="#kapittel-1-paragraf-3">§ 3. Krav til flerdimensjonsmålere</a></li><li><a href="#kapittel-1-paragraf-4">§ 4. Kontroll og godkjenning ved salg av flerdimensjonsmålere</a></li><li><a href="#kapittel-1-paragraf-5">§ 5. Tilsynet med en flerdimensjonsmåler som brukes</a></li></ul></li><li><a href="#kapittel-2" data-child-interval="§§ 6 – 29">Kapittel 2 – Krav til flerdimensjonsmålere</a><ul class="tocSubUl"><li><a href="#kapittel-2-kapittel-1" data-child-interval="§§ 6 – 26">Avsnitt I – Generelle krav</a><ul class="tocSubUl"><li><a href="#kapittel-2-kapittel-1-paragraf-1">§ 6. Måleteknisk beskyttelse og kvalitetsnivå</a></li><li><a href="#kapittel-2-kapittel-1-paragraf-2">§ 7. Påtenkt bruk og påregnelig feilbruk</a></li><li><a href="#kapittel-2-kapittel-1-paragraf-3">§ 8. Tillatte feil</a></li><li><a href="#kapittel-2-kapittel-1-paragraf-4">§ 9. Påvirkende størrelser</a></li><li><a href="#kapittel-2-kapittel-1-paragraf-5">§ 10. Klimatiske miljø</a></li><li><a href="#kapittel-2-kapittel-1-paragraf-6">§ 11. Mekaniske miljø</a></li><li><a href="#kapittel-2-kapittel-1-paragraf-7">§ 12. Elektromagnetiske miljø</a></li><li><a href="#kapittel-2-kapittel-1-paragraf-8">§ 13. Grunnleggende regler for forsøk og bestemmelse av feil</a></li><li><a href="#kapittel-2-kapittel-1-paragraf-9">§ 14. Luftfuktighet</a></li><li><a href="#kapittel-2-kapittel-1-paragraf-10">§ 15. Reproduserbarhet</a></li><li><a href="#kapittel-2-kapittel-1-paragraf-11">§ 16. Repeterbarhet</a></li><li><a href="#kapittel-2-kapittel-1-paragraf-12">§ 17. Oppløsning og følsomhet</a></li><li><a href="#kapittel-2-kapittel-1-paragraf-13">§ 18. Holdbarhet</a></li><li><a href="#kapittel-2-kapittel-1-paragraf-14">§ 19. Pålitelighet</a></li><li><a href="#kapittel-2-kapittel-1-paragraf-15">§ 20. Egnethet</a></li><li><a href="#kapittel-2-kapittel-1-paragraf-16">§ 21. Beskyttelse mot manipulering</a></li><li><a href="#kapittel-2-kapittel-1-paragraf-17">§ 22. Opplysninger som skal påføres eller følge flerdimensjonsmåleren</a></li><li><a href="#kapittel-2-kapittel-1-paragraf-18">§ 23. Angivelse av måleverdi</a></li><li><a href="#kapittel-2-kapittel-1-paragraf-19">§ 24. Visning av resultat</a></li><li><a href="#kapittel-2-kapittel-1-paragraf-20">§ 25. Ytterligere behandling av data for å avslutte en handelstransaksjon</a></li><li><a href="#kapittel-2-kapittel-1-paragraf-21">§ 26. Samsvarsvurdering</a></li></ul></li><li><a href="#kapittel-2-kapittel-2" data-child-interval="§§ 27 – 29">Avsnitt II – Spesifikke krav</a><ul class="tocSubUl"><li><a href="#kapittel-2-kapittel-2-paragraf-1">§ 27. Elektromagnetisk immunitet</a></li><li><a href="#kapittel-2-kapittel-2-paragraf-2">§ 28. Driftsforhold</a></li><li><a href="#kapittel-2-kapittel-2-paragraf-3">§ 29. Maksimal tillatte målefeil</a></li></ul></li></ul></li><li><a href="#kapittel-3" data-child-interval="§§ 30 – 31">Kapittel 3 – Avsluttende bestemmelser</a><ul class="tocSubUl"><li><a href="#kapittel-3-paragraf-1">§ 30. Overtredelsesgebyr</a></li><li><a href="#kapittel-3-paragraf-2">§ 31. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2007-12-21-1746" id="dokument"><h1>Forskrift om krav til instrumenter til flerdimensjonale målinger (flerdimensjonsmålere)</h1><section class="section" data-name="kap1" id="kapittel-1" data-lovdata-URL="SF/forskrift/2007-12-21-1746/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="SF/forskrift/2007-12-21-1746/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder når det er fastsatt krav til instrumenter til flerdimensjonale målinger (flerdimensjonsmålere) i <a href="forskrift/2007-12-20-1723/§3-1">forskrift 20. desember 2007 nr. 1723 om målenheter og måling § 3-1</a>.</article><article class="legalP" id="kapittel-1-paragraf-1-ledd-2">Forskriften setter ikke krav til elektromagnetisk stråling som avgis av måleinstrumentet.</article><article class="changesToParent">Endret ved <a href="forskrift/2017-10-23-1682">forskrifter 23 okt 2017 nr. 1682</a>, <a href="forskrift/2023-12-01-1989">1 des 2023 nr. 1989</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2007-12-21-1746/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-punkt-1"><article class="legalP" id="kapittel-1-paragraf-2-punkt-1-ledd-1"><i>Instrument til flerdimensjonale målinger (flerdimensjonsmåler):</i> Et instrument som anvendes til å bestemme kantlengden (lengde, høyde, bredde) til den minste omsluttende parallelepiped av et produkt</article></article></li><li data-name="b." value="2"><article class="listArticle" id="kapittel-1-paragraf-2-punkt-2"><article class="legalP" id="kapittel-1-paragraf-2-punkt-2-ledd-1"><i>Målestørrelsen:</i> Den bestemte størrelsen som skal måles</article></article></li><li data-name="c." value="3"><article class="listArticle" id="kapittel-1-paragraf-2-punkt-3"><article class="legalP" id="kapittel-1-paragraf-2-punkt-3-ledd-1"><i>Påvirkende størrelse:</i> En størrelse som ikke er målestørrelsen, men som påvirker måleresultatet</article></article></li><li data-name="d." value="4"><article class="listArticle" id="kapittel-1-paragraf-2-punkt-4"><article class="legalP" id="kapittel-1-paragraf-2-punkt-4-ledd-1"><i>Angitte driftsbetingelser:</i> De verdier av målestørrelsen og påvirkende størrelser som utgjør flerdimensjonsmålerens normale driftsbetingelser</article></article></li><li data-name="e." value="5"><article class="listArticle" id="kapittel-1-paragraf-2-punkt-5"><article class="legalP" id="kapittel-1-paragraf-2-punkt-5-ledd-1"><i>Forstyrrelse:</i> En påvirkende størrelse med en verdi som er innenfor de grenser som er spesifisert i hensiktsmessige krav, men utenfor flerdimensjonsmålerens angitte driftsbetingelser. En påvirkende størrelse er uansett en forstyrrelse dersom den ikke er spesifisert i de angitte driftsbetingelser</article></article></li><li data-name="f." value="6"><article class="listArticle" id="kapittel-1-paragraf-2-punkt-6"><article class="legalP" id="kapittel-1-paragraf-2-punkt-6-ledd-1"><i>Kritiske endringsverdi:</i> Den verdien der endringen i måleresultatet anses som uønsket</article></article></li><li data-name="g." value="7"><article class="listArticle" id="kapittel-1-paragraf-2-punkt-7"><article class="legalP" id="kapittel-1-paragraf-2-punkt-7-ledd-1"><i>Direktesalg:</i> En handelstransaksjon er direktesalg dersom: <ol class="defaultList" type="1"><li data-name="1." value="1"><article class="listArticle" id="kapittel-1-paragraf-2-punkt-7-ledd-1-punkt-1"><article class="legalP" id="kapittel-1-paragraf-2-punkt-7-ledd-1-punkt-1-ledd-1">Måleresultatet danner grunnlaget for prisen som betales</article></article></li><li data-name="2." value="2"><article class="listArticle" id="kapittel-1-paragraf-2-punkt-7-ledd-1-punkt-2"><article class="legalP" id="kapittel-1-paragraf-2-punkt-7-ledd-1-punkt-2-ledd-1">Minst en av de involverte parter i transaksjonen i forbindelse med målingen er en kunde eller en annen part som krever et lignende beskyttelsesnivå, og</article></article></li><li data-name="3." value="3"><article class="listArticle" id="kapittel-1-paragraf-2-punkt-7-ledd-1-punkt-3"><article class="legalP" id="kapittel-1-paragraf-2-punkt-7-ledd-1-punkt-3-ledd-1">Alle parter i transaksjonen godtar måleresultatet på den tid og det sted transaksjonen skjer</article></article></li></ol></article></article></li><li data-name="h." value="8"><article class="listArticle" id="kapittel-1-paragraf-2-punkt-8"><article class="legalP" id="kapittel-1-paragraf-2-punkt-8-ledd-1"><i>Klimatiske miljøer:</i> De omgivelser der flerdimensjonsmålere kan benyttes. Det er definert en rekke temperaturgrenser for å ta høyde for klimaforskjeller mellom EØS-statene.</article></article></li></ol></article><article class="legalArticle" data-lovdata-URL="SF/forskrift/2007-12-21-1746/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav til flerdimensjonsmålere</span></h3><article class="legalP" id="kapittel-1-paragraf-3-ledd-1">Flerdimensjonsmålere skal minimum oppfylle de grunnleggende kravene fastsatt i <a href="forskrift/2007-12-21-1746/kap2">kapittel 2</a>. Maksimale tillatte målefeil for flerdimensjonsmålere er angitt i <a href="forskrift/2007-12-21-1746/§29">§ 29</a>.</article><article class="legalP" id="kapittel-1-paragraf-3-ledd-2">Flerdimensjonsmålere som er typegodkjent etter tidligere regelverk, skal under bruk oppfylle de kravene som var gjeldende da måleren ble typegodkjent, herunder kravene til målenøyaktighet under bruk.</article><article class="legalP" id="kapittel-1-paragraf-3-ledd-3">Flerdimensjonsmålere som ikke er rettmessig samsvarsmerket eller har gyldig typegodkjenning og førstegangsgodkjenning, er ikke tillatt å bruke.</article></article><article class="legalArticle" data-lovdata-URL="SF/forskrift/2007-12-21-1746/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll og godkjenning ved salg av flerdimensjonsmålere</span></h3><article class="legalP" id="kapittel-1-paragraf-4-ledd-1">Flerdimensjonsmålere som selges eller tilbys for salg, skal ha gyldig samsvarsvurdering etter bestemmelsene i forskrift om målenheter og måling kapittel 4.</article></article><article class="legalArticle" data-lovdata-URL="SF/forskrift/2007-12-21-1746/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilsynet med en flerdimensjonsmåler som brukes</span></h3><article class="legalP" id="kapittel-1-paragraf-5-ledd-1">Testing av flerdimensjonsmåleren i forbindelse med kontrollen skal utføres i henhold til relevante deler av gjeldende OIML R129 og Justervesenets prosedyrer, med mindre Justervesenet anser det mer hensiktsmessig og måleteknisk forsvarlig å utføre testingen på annen måte.</article><article class="changesToParent">Endret ved <a href="forskrift/2013-12-16-1529">forskrifter 16 des 2013 nr. 1529</a> (i kraft 1 jan 2014), <a href="forskrift/2021-06-25-2229">25 juni 2021 nr. 2229</a> (i kraft 1 juli 2021).</article></article></section><section class="section" data-name="kap2" id="kapittel-2" data-lovdata-URL="SF/forskrift/2007-12-21-1746/KAPITTEL_2"><h2>Kapittel 2 – Krav til flerdimensjonsmålere</h2><section class="section" data-name="kapI" id="kapittel-2-kapittel-1" data-lovdata-URL="SF/forskrift/2007-12-21-1746/KAPITTEL_2-1"><h3>Avsnitt I – Generelle krav</h3><article class="legalArticle" data-lovdata-URL="SF/forskrift/2007-12-21-1746/§6" data-name="§6" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Måleteknisk beskyttelse og kvalitetsnivå</span></h4><article class="legalP" id="kapittel-2-kapittel-1-paragraf-1-ledd-1">En flerdimensjonsmåler skal ha en høy grad av måleteknisk beskyttelse, slik at alle berørte parter kan ha tillitt til måleresultatet, og den skal konstrueres og fremstilles etter tilfredstillende kvalitetsnivå med hensyn til måleteknologi og måledataenes sikkerhet.</article></article><article class="legalArticle" data-lovdata-URL="SF/forskrift/2007-12-21-1746/§7" data-name="§7" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Påtenkt bruk og påregnelig feilbruk</span></h4><article class="legalP" id="kapittel-2-kapittel-1-paragraf-2-ledd-1">Det skal tas hensyn til målerens påtenkte bruk samt den påregnelige feilbruk ved valg av løsninger som anvendes for å oppfylle kravene.</article></article><article class="legalArticle" data-lovdata-URL="SF/forskrift/2007-12-21-1746/§8" data-name="§8" id="kapittel-2-kapittel-1-paragraf-3"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Tillatte feil</span></h4><article class="legalP" id="kapittel-2-kapittel-1-paragraf-3-ledd-1">Under de angitte driftsbetingelser og i fravær av en forstyrrelse skal målefeilen ikke overstige den maksimale tillatte målefeil som er fastsatt i <a href="forskrift/2007-12-21-1746/§29">§ 29</a>.</article><article class="legalP" id="kapittel-2-kapittel-1-paragraf-3-ledd-2">Med mindre annet er angitt i avsnitt II, uttrykkes den maksimale tillatte målefeil som avviket fra den sanne måleverdi som et tosidig intervall.</article><article class="legalP" id="kapittel-2-kapittel-1-paragraf-3-ledd-3">Under de angitte driftsbetingelser og dersom det foreligger en forstyrrelse, er kravet til yteevne som fastsatt i avsnitt II.</article><article class="legalP" id="kapittel-2-kapittel-1-paragraf-3-ledd-4">Dersom flerdimensjonsmåleren er beregnet brukt i et gitt permanent kontinuerlig elektromagnetisk felt, skal måleresultatet under forsøket med amplitudemodulert elektromagnetisk felt ligge innenfor maksimal tillatt målefeil.</article></article><article class="legalArticle" data-lovdata-URL="SF/forskrift/2007-12-21-1746/§9" data-name="§9" id="kapittel-2-kapittel-1-paragraf-4"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Påvirkende størrelser</span></h4><article class="legalP" id="kapittel-2-kapittel-1-paragraf-4-ledd-1">Produsenten skal angi det klimatiske, mekaniske og elektromagnetiske miljø som flerdimensjonsmåleren er beregnet brukt i, samt strømforsyning og andre påvirkende størrelser som kan påvirke målenøyaktigheten, idet det tas hensyn til kravene fastsatt i avsnitt II.</article></article><article class="legalArticle" data-lovdata-URL="SF/forskrift/2007-12-21-1746/§10" data-name="§10" id="kapittel-2-kapittel-1-paragraf-5"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Klimatiske miljø</span></h4><article class="legalP" id="kapittel-2-kapittel-1-paragraf-5-ledd-1">Produsenten skal angi øvre og nedre temperaturgrense blant verdiene i tabell 1 og angi hvorvidt flerdimensjonsmåleren er konstruert for kondenserende eller ikke-kondenserende fuktighet, samt om den tiltenkte plassering er åpen eller lukket.</article><article class="defaultP"><i>Tabell 1</i><table><tbody><tr><td data-text-align="left" data-vertical-align="top">Øvre temperaturgrense</td><td data-text-align="right" data-vertical-align="top">30 °C</td><td data-text-align="right" data-vertical-align="top">40 °C</td><td data-text-align="right" data-vertical-align="top">55 °C</td><td data-text-align="right" data-vertical-align="top">70 °C</td></tr><tr><td data-text-align="left" data-vertical-align="top">Nedre temperaturgrense</td><td data-text-align="right" data-vertical-align="top">5 °C</td><td data-text-align="right" data-vertical-align="top">-10 °C</td><td data-text-align="right" data-vertical-align="top">-25 °C</td><td data-text-align="right" data-vertical-align="top">-40 °C</td></tr></tbody></table></article></article><article class="legalArticle" data-lovdata-URL="SF/forskrift/2007-12-21-1746/§11" data-name="§11" id="kapittel-2-kapittel-1-paragraf-6"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Mekaniske miljø</span></h4><article class="legalP" id="kapittel-2-kapittel-1-paragraf-6-ledd-1">Det mekaniske miljø klassifiseres i følgende klasser:</article><article class="defaultP"><i>Tabell 2</i><table><tbody><tr><td data-text-align="left" data-vertical-align="top">M1</td><td data-text-align="left" data-vertical-align="top">Denne klassen omfatter instrumenter som anvendes på steder med minimal eksponering for vibrasjoner og sjokk, f.eks. instrumenter som monteres på lette støttekonstruksjoner og utsettes for ubetydelige vibrasjoner og sjokk fra lokale sprengninger, byggearbeider, smelling med dører osv.</td></tr><tr><td data-text-align="left" data-vertical-align="top">M2</td><td data-text-align="left" data-vertical-align="top">Denne klassen omfatter instrumenter som anvendes på steder med betydelig eller høyt vibrasjons- og sjokknivå, f.eks. forårsaket av maskiner og forbipasserende kjøretøyer i nærheten, eller av at instrumentet er plassert i umiddelbar nærhet av tunge maskiner, transportbånd osv.</td></tr><tr><td data-text-align="left" data-vertical-align="top">M3</td><td data-text-align="left" data-vertical-align="top">Denne klassen omfatter instrumenter som anvendes på steder med høyt og meget høyt vibrasjons- og sjokknivå, for eksempel instrumenter montert direkte på maskiner, transportbånd osv.</td></tr></tbody></table></article><article class="legalP" id="kapittel-2-kapittel-1-paragraf-6-ledd-2">Det skal tas hensyn til følgende påvirkende størrelser i forbindelse med det mekaniske miljø:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-paragraf-6-ledd-2-punkt-1"><article class="legalP" id="kapittel-2-kapittel-1-paragraf-6-ledd-2-punkt-1-ledd-1">Vibrasjon</article></article></li><li data-name="b." value="2"><article class="listArticle" id="kapittel-2-kapittel-1-paragraf-6-ledd-2-punkt-2"><article class="legalP" id="kapittel-2-kapittel-1-paragraf-6-ledd-2-punkt-2-ledd-1">Mekanisk sjokk.</article></article></li></ol></article></article><article class="legalArticle" data-lovdata-URL="SF/forskrift/2007-12-21-1746/§12" data-name="§12" id="kapittel-2-kapittel-1-paragraf-7"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Elektromagnetiske miljø</span></h4><article class="legalP" id="kapittel-2-kapittel-1-paragraf-7-ledd-1">Det elektromagnetiske miljø klassifiseres i klasse E1, E2 eller E3 som beskrevet nedenfor i tabell 3, med mindre annet er fastsatt i avsnitt II.</article><article class="defaultP"><i>Tabell 3</i><table><tbody><tr><td data-text-align="left" data-vertical-align="top">E1</td><td data-text-align="left" data-vertical-align="top">Denne klassen omfatter instrumenter som anvendes på steder med elektromagnetiske forstyrrelser tilsvarende dem man kan finne i bygninger som brukes til bolig- og handelsformål, og lette industribygninger.</td></tr><tr><td data-text-align="left" data-vertical-align="top">E2</td><td data-text-align="left" data-vertical-align="top">Denne klassen omfatter instrumenter som anvendes på steder med elektromagnetiske forstyrrelser tilsvarende dem man kan finne i andre industribygg.</td></tr><tr><td data-text-align="left" data-vertical-align="top">E3</td><td data-text-align="left" data-vertical-align="top">Denne klassen omfatter instrumenter som får strøm fra batteriet i et kjøretøy. Slike instrumenter skal oppfylle kravene for E2 samt følgende tilleggskrav: spenningsfall forårsaket av oppladning av startkretsen i forbrenningsmotorer og spenningstransienter ved frakopling av utladet batteri mens motoren er i drift.</td></tr></tbody></table></article><article class="legalP" id="kapittel-2-kapittel-1-paragraf-7-ledd-2">Det skal tas hensyn til følgende påvirkende størrelse i forbindelse med elektromagnetiske miljøer:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-paragraf-7-ledd-2-punkt-1"><article class="legalP" id="kapittel-2-kapittel-1-paragraf-7-ledd-2-punkt-1-ledd-1">Spenningsavbrudd</article></article></li><li data-name="b." value="2"><article class="listArticle" id="kapittel-2-kapittel-1-paragraf-7-ledd-2-punkt-2"><article class="legalP" id="kapittel-2-kapittel-1-paragraf-7-ledd-2-punkt-2-ledd-1">Kortvarig redusert spenning</article></article></li><li data-name="c." value="3"><article class="listArticle" id="kapittel-2-kapittel-1-paragraf-7-ledd-2-punkt-3"><article class="legalP" id="kapittel-2-kapittel-1-paragraf-7-ledd-2-punkt-3-ledd-1">Spenningstransienter på forsyningsledninger og/eller signalledninger, elektrostatiske utladninger</article></article></li><li data-name="d." value="4"><article class="listArticle" id="kapittel-2-kapittel-1-paragraf-7-ledd-2-punkt-4"><article class="legalP" id="kapittel-2-kapittel-1-paragraf-7-ledd-2-punkt-4-ledd-1">Høyfrekvente elektromagnetisk felt</article></article></li><li data-name="e." value="5"><article class="listArticle" id="kapittel-2-kapittel-1-paragraf-7-ledd-2-punkt-5"><article class="legalP" id="kapittel-2-kapittel-1-paragraf-7-ledd-2-punkt-5-ledd-1">Overførte høyfrekvente elektromagnetiske felt på forsyningsledninger og/eller signalledninger</article></article></li><li data-name="f." value="6"><article class="listArticle" id="kapittel-2-kapittel-1-paragraf-7-ledd-2-punkt-6"><article class="legalP" id="kapittel-2-kapittel-1-paragraf-7-ledd-2-punkt-6-ledd-1">Overspenning på forsyningsledninger og/eller signalledninger.</article></article></li></ol></article><article class="legalP" id="kapittel-2-kapittel-1-paragraf-7-ledd-3">Det skal tas hensyn til følgende andre påvirkende størrelser når det er hensiktsmessig:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-paragraf-7-ledd-3-punkt-1"><article class="legalP" id="kapittel-2-kapittel-1-paragraf-7-ledd-3-punkt-1-ledd-1">Spenningsvariasjon</article></article></li><li data-name="b." value="2"><article class="listArticle" id="kapittel-2-kapittel-1-paragraf-7-ledd-3-punkt-2"><article class="legalP" id="kapittel-2-kapittel-1-paragraf-7-ledd-3-punkt-2-ledd-1">Variasjoner i nettfrekvens</article></article></li><li data-name="c." value="3"><article class="listArticle" id="kapittel-2-kapittel-1-paragraf-7-ledd-3-punkt-3"><article class="legalP" id="kapittel-2-kapittel-1-paragraf-7-ledd-3-punkt-3-ledd-1">Nettgenererte magnetiske felt</article></article></li><li data-name="d." value="4"><article class="listArticle" id="kapittel-2-kapittel-1-paragraf-7-ledd-3-punkt-4"><article class="legalP" id="kapittel-2-kapittel-1-paragraf-7-ledd-3-punkt-4-ledd-1">Andre størrelser som kan påvirke målerens nøyaktighet i vesentlig grad.</article></article></li></ol></article></article><article class="legalArticle" data-lovdata-URL="SF/forskrift/2007-12-21-1746/§13" data-name="§13" id="kapittel-2-kapittel-1-paragraf-8"><h4 class="legalArticleHeader"><span class="legalArticleValue">§ 13</span>. <span class="legalArticleTitle">Grunnleggende regler for forsøk og bestemmelse av feil</span></h4><article class="legalP" id="kapittel-2-kapittel-1-paragraf-8-ledd-1">De grunnleggende kravene angitt i <a href="forskrift/2007-12-21-1746/§8">§ 8</a> skal kontrolleres for hver relevant påvirkende størrelse. Med mindre annet er angitt i avsnitt II, gjelder disse grunnleggende kravene når hver påvirkende størrelse påføres og virkningen av den vurderes separat, idet alle andre påvirkende størrelser holdes relativt konstant ved sine referanseverdier.</article><article class="legalP" id="kapittel-2-kapittel-1-paragraf-8-ledd-2">Måleforsøk skal utføres under og etter påføring av den påvirkende størrelsen, alt etter hva som tilsvarer normal driftsstatus for flerdimensjonsmåleren når denne påvirkende størrelsen kan antas å opptre.</article></article><article class="legalArticle" data-lovdata-URL="SF/forskrift/2007-12-21-1746/§14" data-name="§14" id="kapittel-2-kapittel-1-paragraf-9"><h4 class="legalArticleHeader"><span class="legalArticleValue">§ 14</span>. <span class="legalArticleTitle">Luftfuktighet</span></h4><article class="legalP" id="kapittel-2-kapittel-1-paragraf-9-ledd-1">Avhengig av det klimatiske miljø flerdimensjonsmåleren er ment brukt i, kan det mest hensiktsmessige testforløp enten være stasjonær fuktig varme (ikke-kondenserende), eller syklisk fuktig varme (kondenserende).</article><article class="legalP" id="kapittel-2-kapittel-1-paragraf-9-ledd-2">Testforløp med syklisk varierende fuktighet er hensiktsmessig dersom kondensering er viktig, eller dersom dampgjennomtrengning vil bli fremskyndet av ventilasjon. Ved forhold der ikke-kondenserende luftfuktighet er viktig, er testforløp med stasjonær fuktig varme hensiktsmessig.</article></article><article class="legalArticle" data-lovdata-URL="SF/forskrift/2007-12-21-1746/§15" data-name="§15" id="kapittel-2-kapittel-1-paragraf-10"><h4 class="legalArticleHeader"><span class="legalArticleValue">§ 15</span>. <span class="legalArticleTitle">Reproduserbarhet</span></h4><article class="legalP" id="kapittel-2-kapittel-1-paragraf-10-ledd-1">Dersom flerdimensjonsmåleren brukes til å måle den samme målestørrelsen, men på ulike steder og av ulike brukere, skal resultatene av påfølgende målinger være i nært samsvar. Variasjonen i måleresultatene skal være liten i forhold til maksimal tillatt målefeil.</article></article><article class="legalArticle" data-lovdata-URL="SF/forskrift/2007-12-21-1746/§16" data-name="§16" id="kapittel-2-kapittel-1-paragraf-11"><h4 class="legalArticleHeader"><span class="legalArticleValue">§ 16</span>. <span class="legalArticleTitle">Repeterbarhet</span></h4><article class="legalP" id="kapittel-2-kapittel-1-paragraf-11-ledd-1">Dersom målestørrelsen har samme verdi og måleforholdene er uendret, skal de påfølgende måleresultatene stemme godt overens. Variasjonen i måleresultatene skal være liten i forhold til maksimale tillatte målefeil.</article></article><article class="legalArticle" data-lovdata-URL="SF/forskrift/2007-12-21-1746/§17" data-name="§17" id="kapittel-2-kapittel-1-paragraf-12"><h4 class="legalArticleHeader"><span class="legalArticleValue">§ 17</span>. <span class="legalArticleTitle">Oppløsning og følsomhet</span></h4><article class="legalP" id="kapittel-2-kapittel-1-paragraf-12-ledd-1">En flerdimensjonsmåler skal være tilstrekkelig følsom, og skal ha tilstrekkelig oppløsning tilpasset måleoppgaven.</article></article><article class="legalArticle" data-lovdata-URL="SF/forskrift/2007-12-21-1746/§18" data-name="§18" id="kapittel-2-kapittel-1-paragraf-13"><h4 class="legalArticleHeader"><span class="legalArticleValue">§ 18</span>. <span class="legalArticleTitle">Holdbarhet</span></h4><article class="legalP" id="kapittel-2-kapittel-1-paragraf-13-ledd-1">En flerdimensjonsmåler skal være konstruert slik at dens måletekniske egenskaper er tilstrekkelig stabile i et tidsrom som produsenten fastsetter, forutsatt at det monteres, vedlikeholdes og brukes korrekt i samsvar med produsentens anvisninger og i det miljø det er bestemt for.</article></article><article class="legalArticle" data-lovdata-URL="SF/forskrift/2007-12-21-1746/§19" data-name="§19" id="kapittel-2-kapittel-1-paragraf-14"><h4 class="legalArticleHeader"><span class="legalArticleValue">§ 19</span>. <span class="legalArticleTitle">Pålitelighet</span></h4><article class="legalP" id="kapittel-2-kapittel-1-paragraf-14-ledd-1">En flerdimensjonsmåler skal konstrueres slik at virkningen av en funksjonsfeil som medfører et unøyaktig måleresultat, reduseres så langt som mulig, med mindre en slik feil er åpenbar.</article></article><article class="legalArticle" data-lovdata-URL="SF/forskrift/2007-12-21-1746/§20" data-name="§20" id="kapittel-2-kapittel-1-paragraf-15"><h4 class="legalArticleHeader"><span class="legalArticleValue">§ 20</span>. <span class="legalArticleTitle">Egnethet</span></h4><article class="legalP" id="kapittel-2-kapittel-1-paragraf-15-ledd-1">En flerdimensjonsmåler skal være:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-paragraf-15-ledd-1-punkt-1"><article class="legalP" id="kapittel-2-kapittel-1-paragraf-15-ledd-1-punkt-1-ledd-1">Egnet til den påtenkte bruk, idet det tas hensyn til de i praksis forekommende driftsbetingelser, og det skal ikke stilles urimelige krav til brukeren for å oppnå et korrekt måleresultat</article></article></li><li data-name="b." value="2"><article class="listArticle" id="kapittel-2-kapittel-1-paragraf-15-ledd-1-punkt-2"><article class="legalP" id="kapittel-2-kapittel-1-paragraf-15-ledd-1-punkt-2-ledd-1">Robust og framstilt av materialer som er velegnet til de påtenkte driftsbetingelser</article></article></li><li data-name="c." value="3"><article class="listArticle" id="kapittel-2-kapittel-1-paragraf-15-ledd-1-punkt-3"><article class="legalP" id="kapittel-2-kapittel-1-paragraf-15-ledd-1-punkt-3-ledd-1">Være konstruert slik at målefunksjonen skal kunne kontrolleres etter at måleren er markedsført og tatt i bruk. Om nødvendig skal særskilt utstyr eller programvare til denne kontrollen være en del av måleren. Testprosedyren skal være beskrevet i bruksanvisningen</article></article></li><li data-name="d." value="4"><article class="listArticle" id="kapittel-2-kapittel-1-paragraf-15-ledd-1-punkt-4"><article class="legalP" id="kapittel-2-kapittel-1-paragraf-15-ledd-1-punkt-4-ledd-1">Ufølsom overfor små variasjoner i målestørrelsens verdi, eller den skal reagere på en hensiktsmessig måte dersom måleren er beregnet til måling av verdier av målestørrelsen som er konstant over tid.</article></article></li></ol></article><article class="legalP" id="kapittel-2-kapittel-1-paragraf-15-ledd-2">En flerdimensjonsmåler skal ikke være av en slik art at det lett kan brukes til bedrageri, og muligheten for utilsiktet feilbruk skal være minst mulig.</article><article class="legalP" id="kapittel-2-kapittel-1-paragraf-15-ledd-3">Dersom en flerdimensjonsmåler har tilknyttet programvare med andre funksjoner enn målefunksjonen, skal programvaren som har avgjørende betydning for målefunksjonen, kunne identifiseres, og den skal ikke utsettes for forstyrrende påvirkning fra de tilknyttede programvarefunksjonene.</article></article><article class="legalArticle" data-lovdata-URL="SF/forskrift/2007-12-21-1746/§21" data-name="§21" id="kapittel-2-kapittel-1-paragraf-16"><h4 class="legalArticleHeader"><span class="legalArticleValue">§ 21</span>. <span class="legalArticleTitle">Beskyttelse mot manipulering</span></h4><article class="legalP" id="kapittel-2-kapittel-1-paragraf-16-ledd-1">Dersom flerdimensjonsmåleren koples til en annen anordning direkte eller ved fjerntilkopling, skal dets måletekniske egenskaper ikke påvirkes av anordningen på en feilaktig måte.</article><article class="legalP" id="kapittel-2-kapittel-1-paragraf-16-ledd-2">Komponenter som har avgjørende betydning for de måletekniske egenskapene, skal være konstruert slik at de kan sikres. De anvendte sikkerhetstiltak skal gjøre det mulig å påvise om inngrep har funnet sted.</article><article class="legalP" id="kapittel-2-kapittel-1-paragraf-16-ledd-3">Programvare som har avgjørende betydning for de måletekniske egenskapene, skal være merket tilsvarende, og skal være sikret. Identifikasjon av slik programvare skal lett framskaffes fra måleren. Eventuell informasjon eller indikasjon på at det har funnet sted et inngrep skal være tilgjengelig i et rimelig tidsrom.</article><article class="legalP" id="kapittel-2-kapittel-1-paragraf-16-ledd-4">Måledata, programvare som er av avgjørende betydning for måleegenskapene, og måleteknisk viktige parametere som lagres eller overføres, skal være beskyttet på hensiktsmessig vis mot tilsiktede eller utilsiktede endringer.</article></article><article class="legalArticle" data-lovdata-URL="SF/forskrift/2007-12-21-1746/§22" data-name="§22" id="kapittel-2-kapittel-1-paragraf-17"><h4 class="legalArticleHeader"><span class="legalArticleValue">§ 22</span>. <span class="legalArticleTitle">Opplysninger som skal påføres eller følge flerdimensjonsmåleren</span></h4><article class="legalP" id="kapittel-2-kapittel-1-paragraf-17-ledd-1">En flerdimensjonsmåler skal være påført produsentens merke eller navn og opplysninger om målerens nøyaktighet. I den grad det er relevant skal også følgende opplysninger påføres måleren:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-paragraf-17-ledd-1-punkt-1"><article class="legalP" id="kapittel-2-kapittel-1-paragraf-17-ledd-1-punkt-1-ledd-1">Relevante opplysninger om bruksbetingelser</article></article></li><li data-name="b." value="2"><article class="listArticle" id="kapittel-2-kapittel-1-paragraf-17-ledd-1-punkt-2"><article class="legalP" id="kapittel-2-kapittel-1-paragraf-17-ledd-1-punkt-2-ledd-1">Målekapasitet</article></article></li><li data-name="c." value="3"><article class="listArticle" id="kapittel-2-kapittel-1-paragraf-17-ledd-1-punkt-3"><article class="legalP" id="kapittel-2-kapittel-1-paragraf-17-ledd-1-punkt-3-ledd-1">Måleområde</article></article></li><li data-name="d." value="4"><article class="listArticle" id="kapittel-2-kapittel-1-paragraf-17-ledd-1-punkt-4"><article class="legalP" id="kapittel-2-kapittel-1-paragraf-17-ledd-1-punkt-4-ledd-1">Identitetsmerke</article></article></li><li data-name="e." value="5"><article class="listArticle" id="kapittel-2-kapittel-1-paragraf-17-ledd-1-punkt-5"><article class="legalP" id="kapittel-2-kapittel-1-paragraf-17-ledd-1-punkt-5-ledd-1">Nummer på sertifikat for EF-typegodkjenning eller EF-konstruksjonsundersøkelse</article></article></li><li data-name="f." value="6"><article class="listArticle" id="kapittel-2-kapittel-1-paragraf-17-ledd-1-punkt-6"><article class="legalP" id="kapittel-2-kapittel-1-paragraf-17-ledd-1-punkt-6-ledd-1">Opplysninger om tilleggsutstyr som gir måleresultater, overholder bestemmelsene i fastsatte forskrifter vedrørende lovregulert måleteknisk kontroll.</article></article></li></ol></article><article class="legalP" id="kapittel-2-kapittel-1-paragraf-17-ledd-2">Opplysninger om betjening skal følge flerdimensjonsmåleren med mindre måleren er så enkel at dette er unødvendig. Opplysningene skal være lette å forstå, og skal i relevant omfang omfatte følgende:<ol class="defaultList" type="a"><li data-name="a." value="1"><article class="listArticle" id="kapittel-2-kapittel-1-paragraf-17-ledd-2-punkt-1"><article class="legalP" id="kapittel-2-kapittel-1-paragraf-17-ledd-2-punkt-1-ledd-1">Angitte driftsbetingelser</article></article></li><li data-name="b." value="2"><article class="listArticle" id="kapittel-2-kapittel-1-paragraf-17-ledd-2-punkt-2"><article class="legalP" id="kapittel-2-kapittel-1-paragraf-17-ledd-2-punkt-2-ledd-1">Elektromagnetisk miljø</article></article></li><li data-name="c." value="3"><article class="listArticle" id="kapittel-2-kapittel-1-paragraf-17-ledd-2-punkt-3"><article class="legalP" id="kapittel-2-kapittel-1-paragraf-17-ledd-2-punkt-3-ledd-1">Øvre og nedre temperaturgrense, om kondensasjon er akseptabelt eller ikke, åpen eller lukket plassering</article></article></li><li data-name="d." value="4"><article class="listArticle" id="kapittel-2-kapittel-1-paragraf-17-ledd-2-punkt-4"><article class="legalP" id="kapittel-2-kapittel-1-paragraf-17-ledd-2-punkt-4-ledd-1">Anvisninger for montering, vedlikehold, reparasjoner og tillatte innstillinger</article></article></li><li data-name="e." value="5"><article class="listArticle" id="kapittel-2-kapittel-1-paragraf-17-ledd-2-punkt-5"><article class="legalP" id="kapittel-2-kapittel-1-paragraf-17-ledd-2-punkt-5-ledd-1">Anvisninger for korrekt betjening og eventuelle særlige bruksvilkår</article></article></li><li data-name="f." value="6"><article class="listArticle" id="kapittel-2-kapittel-1-paragraf-17-ledd-2-punkt-6"><article class="legalP" id="kapittel-2-kapittel-1-paragraf-17-ledd-2-punkt-6-ledd-1">Vilkår for kompatibilitet med grensesnitt, underenheter eller måleredskap.</article></article></li></ol></article><article class="legalP" id="kapittel-2-kapittel-1-paragraf-17-ledd-3">Alle merker og påskrifter skal være tydelige og utvetydige og de skal ikke kunne fjernes eller flyttes. For grupper av identiske flerdimensjonsmålere er det ikke nødvendig med individuelle bruksanvisninger.</article></article><article class="legalArticle" data-lovdata-URL="SF/forskrift/2007-12-21-1746/§23" data-name="§23" id="kapittel-2-kapittel-1-paragraf-18"><h4 class="legalArticleHeader"><span class="legalArticleValue">§ 23</span>. <span class="legalArticleTitle">Angivelse av måleverdi</span></h4><article class="legalP" id="kapittel-2-kapittel-1-paragraf-18-ledd-1">Med mindre annet er angitt i avsnitt II, skal minstedelingen for en målt verdi være på formen 1 × 10<sup>n</sup>, 2 × 10<sup>n</sup> eller 5 × 10<sup>n</sup>, hvor n er et heltall eller null. Målenheten eller dens symbol skal vises nær tallverdien.</article><article class="legalP" id="kapittel-2-kapittel-1-paragraf-18-ledd-2">Det skal benyttes målenheter og symboler som er i samsvar med bestemmelsene i forskrift om målenheter og måling.</article></article><article class="legalArticle" data-lovdata-URL="SF/forskrift/2007-12-21-1746/§24" data-name="§24" id="kapittel-2-kapittel-1-paragraf-19"><h4 class="legalArticleHeader"><span class="legalArticleValue">§ 24</span>. <span class="legalArticleTitle">Visning av resultat</span></h4><article class="legalP" id="kapittel-2-kapittel-1-paragraf-19-ledd-1">Resultatet skal vises på et display eller som papirutskrift. Ved utskrift skal skriften eller registreringen være lett lesbar og ikke kunne fjernes.</article><article class="legalP" id="kapittel-2-kapittel-1-paragraf-19-ledd-2">Alle resultater skal være tydelige og utvetydige og ledsaget av de merker og påskrifter som er nødvendige for å opplyse brukeren om resultatets betydning. Resultatet som vises, skal være lett lesbart under normale bruksforhold. Ytterligere informasjon kan vises under forutsetning av at den ikke kan forveksles med de måletekniske kontrollerte resultatene.</article><article class="legalP" id="kapittel-2-kapittel-1-paragraf-19-ledd-3">En flerdimensjonsmåler for handelstransaksjoner i form av direktesalg skal være konstruert slik at måleresultatene vises for begge parter i transaksjonen når det er montert hensiktsmessig. Enhver kvittering som er avgjørende for direktesalg og som kunden får gjennom en tilknyttet anordning som ikke oppfyller krav i denne forskriften, skal være påført relevante opplysninger om begrensingen.</article></article><article class="legalArticle" data-lovdata-URL="SF/forskrift/2007-12-21-1746/§25" data-name="§25" id="kapittel-2-kapittel-1-paragraf-20"><h4 class="legalArticleHeader"><span class="legalArticleValue">§ 25</span>. <span class="legalArticleTitle">Ytterligere behandling av data for å avslutte en handelstransaksjon</span></h4><article class="legalP" id="kapittel-2-kapittel-1-paragraf-20-ledd-1">Flerdimensjonsmålere skal på en varig måte registrere måleresultatet sammen med opplysninger som identifiserer den bestemte transaksjon, når målingen ikke kan gjentas og måleren normalt er beregnet brukt når den ene parten i transaksjonen er fraværende.</article><article class="legalP" id="kapittel-2-kapittel-1-paragraf-20-ledd-2">I tillegg skal et varig bevis på måleresultatet og opplysninger for identifikasjon av transaksjonen kunne stilles til rådighet på anmodning idet målingen avsluttes.</article></article><article class="legalArticle" data-lovdata-URL="SF/forskrift/2007-12-21-1746/§26" data-name="§26" id="kapittel-2-kapittel-1-paragraf-21"><h4 class="legalArticleHeader"><span class="legalArticleValue">§ 26</span>. <span class="legalArticleTitle">Samsvarsvurdering</span></h4><article class="legalP" id="kapittel-2-kapittel-1-paragraf-21-ledd-1">En flerdimensjonsmåler skal være konstruert slik at det lett kan vurderes om det er i samsvar med de relevante kravene i denne forskriften.</article></article></section><section class="section" data-name="kapII" id="kapittel-2-kapittel-2" data-lovdata-URL="SF/forskrift/2007-12-21-1746/KAPITTEL_2-2"><h3>Avsnitt II – Spesifikke krav</h3><article class="legalArticle" data-lovdata-URL="SF/forskrift/2007-12-21-1746/§27" data-name="§27" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 27</span>. <span class="legalArticleTitle">Elektromagnetisk immunitet</span></h4><article class="legalP" id="kapittel-2-kapittel-2-paragraf-1-ledd-1">Virkningen av en elektromagnetisk forstyrrelse på et instrument til dimensjonsmåling skal være slik at<ol class="defaultList" type="a"><li data-name="a." value="1"><article class="listArticle" id="kapittel-2-kapittel-2-paragraf-1-ledd-1-punkt-1"><article class="legalP" id="kapittel-2-kapittel-2-paragraf-1-ledd-1-punkt-1-ledd-1">endringen i måleresultatet ikke er større en den kritiske endringsverdien som definert i annet ledd,</article></article></li><li data-name="b." value="2"><article class="listArticle" id="kapittel-2-kapittel-2-paragraf-1-ledd-1-punkt-2"><article class="legalP" id="kapittel-2-kapittel-2-paragraf-1-ledd-1-punkt-2-ledd-1">det er umulig å utføre noen måling,</article></article></li><li data-name="c." value="3"><article class="listArticle" id="kapittel-2-kapittel-2-paragraf-1-ledd-1-punkt-3"><article class="legalP" id="kapittel-2-kapittel-2-paragraf-1-ledd-1-punkt-3-ledd-1">det er kortvarige variasjoner i måleresultatet som ikke kan tolkes, registreres eller overføres som måleresultat, eller</article></article></li><li data-name="d." value="4"><article class="listArticle" id="kapittel-2-kapittel-2-paragraf-1-ledd-1-punkt-4"><article class="legalP" id="kapittel-2-kapittel-2-paragraf-1-ledd-1-punkt-4-ledd-1">det er variasjoner i måleresultatet som er alvorlige nok til at de merkes av alle parter med interesse i måleresultatet.</article></article></li></ol></article><article class="legalP" id="kapittel-2-kapittel-2-paragraf-1-ledd-2">Den kritiske endringsverdien er lik en minstedeling (d).</article></article><article class="legalArticle" data-lovdata-URL="SF/forskrift/2007-12-21-1746/§28" data-name="§28" id="kapittel-2-kapittel-2-paragraf-2"><h4 class="legalArticleHeader"><span class="legalArticleValue">§ 28</span>. <span class="legalArticleTitle">Driftsforhold</span></h4><article class="legalP" id="kapittel-2-kapittel-2-paragraf-2-ledd-1">Aktuelle dimensjoner skal være innenfor måleområdet produsenten har angitt for flerdimensjonsmåleren.</article><article class="legalP" id="kapittel-2-kapittel-2-paragraf-2-ledd-2">Nedre grense for minimumsdimensjonen for alle verdier av minstedelingen er gitt i tabell 4.</article><article class="defaultP"><i>Tabell 4</i><table><thead><tr><th data-text-align="center" data-vertical-align="top"><i>minstedeling (d)</i></th><th data-text-align="center" data-vertical-align="top"><i>Minimumsdimensjon (min)<br />(nedre grense)</i></th></tr></thead><tbody><tr><td data-text-align="center" data-vertical-align="top">d ≤ 2 cm</td><td data-text-align="center" data-vertical-align="top">10 d</td></tr><tr><td data-text-align="center" data-vertical-align="top">2 cm &lt; d ≤ 10 cm</td><td data-text-align="center" data-vertical-align="top">20 d</td></tr><tr><td data-text-align="center" data-vertical-align="top">10 cm &lt; d</td><td data-text-align="center" data-vertical-align="top">50 d</td></tr></tbody></table></article><article class="legalP" id="kapittel-2-kapittel-2-paragraf-2-ledd-3">Produktets hastighet skal være innenfor området angitt av produsenten for flerdimensjonsmåleren.</article></article><article class="legalArticle" data-lovdata-URL="SF/forskrift/2007-12-21-1746/§29" data-name="§29" id="kapittel-2-kapittel-2-paragraf-3"><h4 class="legalArticleHeader"><span class="legalArticleValue">§ 29</span>. <span class="legalArticleTitle">Maksimal tillatte målefeil</span></h4><article class="legalP" id="kapittel-2-kapittel-2-paragraf-3-ledd-1">Maksimal tillatte målefeil er ± 1,0 d.</article></article></section></section><section class="section" data-name="kap3" id="kapittel-3" data-lovdata-URL="SF/forskrift/2007-12-21-1746/KAPITTEL_3"><h2>Kapittel 3 – Avsluttende bestemmelser</h2><article class="legalArticle" data-lovdata-URL="SF/forskrift/2007-12-21-1746/§30" data-name="§30" id="kapittel-3-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Overtredelsesgebyr</span></h3><article class="legalP" id="kapittel-3-paragraf-1-ledd-1">Overtredelse av bestemmelsene i denne forskriften kan medføre pålegg av overtredelsesgebyr utmålt etter bestemmelsene i forskrift om målenheter og måling kapittel 7.</article></article><article class="legalArticle" data-lovdata-URL="SF/forskrift/2007-12-21-1746/§31" data-name="§31" id="kapittel-3-paragraf-2"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Denne forskriften trer i kraft 1. januar 2008.</article></article></section></main></body></html>