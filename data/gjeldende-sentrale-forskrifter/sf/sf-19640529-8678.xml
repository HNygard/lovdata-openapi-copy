<!DOCTYPE html><html lang="no"><head><title>Forskrift om yrkesskadetrygd for personer som under opphold på sykehus eller liknende får arbeidsterapeutisk behandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1964-05-29-8678</dd><dt class="dokid">DokumentID</dt><dd class="dokid">SF/forskrift/1964-05-29-8678</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Trygdeavd.</li></ul></dd><dt class="dateInForce">I kraft fra</dt><dd class="dateInForce">1960-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2006-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2006-06-30-730">forskrift/2006-06-30-730</a> fra 2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1958-12-12-10/§1">lov/1958-12-12-10/§1</a></li></ul></dd><dt class="titleShort">Korttittel</dt><dd class="titleShort">Forsk. om trygd for arbeidsterapibehandling</dd><dt class="title">Tittel</dt><dd class="title">Forskrift om yrkesskadetrygd for personer som under opphold på sykehus eller liknende får arbeidsterapeutisk behandling.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 29. mai 1964. Endret ved <a href="forskrift/2006-06-30-730">forskrift 30 juni 2006 nr. 730</a>.</dd><dt class="refid">RefID</dt><dd class="refid">forskrift/1964-05-29-8678</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om yrkesskadetrygd for personer som under opphold på sykehus eller liknende får arbeidsterapeutisk behandling.</a><ul class="tocSubUl"><li><a href="#paragraf-1">§ 1. Omfang.</a></li><li><a href="#paragraf-2">§ 2. Vilkår for rett til stønad.</a></li><li><a href="#paragraf-3">§ 3. Ytelser.</a></li><li><a href="#paragraf-4">§ 4. Trygdet arbeidsinntekt.</a></li><li><a href="#paragraf-5">§ 5. Premie</a></li><li><a href="#paragraf-6">§ 6.</a></li><li><a href="#paragraf-7">§ 7.</a></li><li><a href="#paragraf-8">§ 8.</a></li><li><a href="#paragraf-9">§ 9.</a></li></ul></li></ul></dd></dl></header><main class="documentBody" data-lovdata-URL="SF/forskrift/1964-05-29-8678" id="dokument"><h1>Forskrift om yrkesskadetrygd for personer som under opphold på sykehus eller liknende får arbeidsterapeutisk behandling.</h1><article class="legalArticle" data-lovdata-URL="SF/forskrift/1964-05-29-8678/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang.</span></h2><article class="legalP" id="paragraf-1-ledd-1">Pliktig trygdet etter disse bestemmelser er den som under opphold på sykehus, kursted o.l. godkjent av det offentlige som behandlingssted får arbeidsterapeutisk behandling etter opplegg og under tilsyn av institusjonens personell, innenfor eller utenfor institusjonens område.</article><article class="legalP" id="paragraf-1-ledd-2">Med slik behandling menes behandling som ved hjelp av arbeid tar sikte på å oppøve spesielle funksjoner. Så vel ren sysselsetting som spesiell arbeidstrening eller yrkesopplæring omfattes av trygden.</article><article class="legalP" id="paragraf-1-ledd-3">Arbeidstrening (yrkesopplæring) ved attføringsinstitutt eller liknende som går inn under <a href="lov/1958-12-12-10/§1">yrkesskadetrygdlovens § 1</a>, punkt 1 g, omfattes ikke av disse bestemmelser.</article></article><article class="legalArticle" data-lovdata-URL="SF/forskrift/1964-05-29-8678/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for rett til stønad.</span></h2><article class="legalP" id="paragraf-2-ledd-1">Stønad ytes for arbeidsskade som inntreffer på behandlingsstedet i behandlingstiden og under utøvelse av virksomhet som er ledd i arbeidsterapeutisk behandling.</article><article class="legalP" id="paragraf-2-ledd-2">Med arbeidsskade forstås legemsskade eller sykdom forårsaket av arbeidsulykke, jfr. § 10 i <a href="lov/1958-12-12-10/§10">lov om yrkesskadetrygd.</a></article></article><article class="legalArticle" data-lovdata-URL="SF/forskrift/1964-05-29-8678/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ytelser.</span></h2><article class="numberedLegalP" data-numerator="1" id="paragraf-3-nummer-1">1. Har arbeidsskaden ført med seg tap av ervervsevne eller forvoldt døden, gis ytelser etter kapittel III i <a href="lov/1958-12-12-10/kapiii">lov om yrkesskadetrygd.</a><article class="legalP" id="paragraf-3-nummer-1-ledd-1">Ved bedømmelsen av tapet av ervervsevnen tas omsyn til skadedes muligheter for ervervsmessig inntekt før og etter den arbeidsterapeutiske behandling.</article></article><article class="numberedLegalP" data-numerator="2" id="paragraf-3-nummer-2">2. Skadede har ikke rett til uførepensjon før fra og med den måned han fyller 18 år. Dersom særlige grunner taler for det kan det gis hel eller delvis uførepensjon fra et tidligere tidspunkt.</article><article class="changesToParent">Endret ved <a href="forskrift/2006-06-30-730">forskrift 30 juni 2006 nr. 730</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1964-05-29-8678/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Trygdet arbeidsinntekt.</span></h2><article class="legalP" id="paragraf-4-ledd-1">Ved fastsettelse av ytelser kan trygdet arbeidsinntekt ikke settes lavere enn 5.000 kroner pr. år.</article></article><article class="legalArticle" data-lovdata-URL="SF/forskrift/1964-05-29-8678/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Premie</span></h2><article class="legalP" id="paragraf-5-ledd-1">Premien som skal svare til utgiftene etter <a href="forskrift/1964-05-29-8678/§3">§ 3</a>, utredes av staten.</article></article><article class="legalArticle" data-lovdata-URL="SF/forskrift/1964-05-29-8678/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Blir en person påført legemsskade eller sykdom som kan medføre rett til stønad etter disse bestemmelser, skal vedkommende sykehus eller liknende straks sende melding til trygdekassen.</article></article><article class="legalArticle" data-lovdata-URL="SF/forskrift/1964-05-29-8678/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">For øvrig gjelder bestemmelsene i lov om yrkesskadetrygd og de bestemmelser som er eller blir gitt med hjemmel i nevnte lov så langt de passer og ikke står i strid med nærværende bestemmelser.</article></article><article class="legalArticle" data-lovdata-URL="SF/forskrift/1964-05-29-8678/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Arbeids- og velferdsdirektoratet kan gi nærmere regler om gjennomføring av disse bestemmelser.</article><article class="changesToParent">Endret ved <a href="forskrift/2006-06-30-730">forskrift 30 juni 2006 nr. 730</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1964-05-29-8678/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Denne resolusjonen trer i kraft straks og gis virkning fra 1. januar 1960.</article></article></main></body></html>