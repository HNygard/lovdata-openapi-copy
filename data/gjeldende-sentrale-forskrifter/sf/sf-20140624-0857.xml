<!DOCTYPE html><html lang="no"><head><title>Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-06-24-857</dd><dt class="dokid">DokumentID</dt><dd class="dokid">SF/forskrift/2014-06-24-857</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavd.</li></ul></dd><dt class="publishedIn">Publisert i</dt><dd class="publishedIn">I 2014 hefte 9</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-12-22</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-12-22-3854">forskrift/2021-12-22-3854</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2012-06-22-43/§3">lov/2012-06-22-43/§3</a></li><li><a href="lov/2012-06-22-43/§4">lov/2012-06-22-43/§4</a></li><li><a href="lov/2012-06-22-43/§5">lov/2012-06-22-43/§5</a></li><li><a href="lov/2012-06-22-43/§10">lov/2012-06-22-43/§10</a></li><li><a href="lov/2012-06-22-43/§11">lov/2012-06-22-43/§11</a></li></ul></dd><dt class="dateOfPublication">Kunngjort</dt><dd class="dateOfPublication">2014-06-27 15:30</dd><dt class="titleShort">Korttittel</dt><dd class="titleShort">A-opplysningsforskriften</dd><dt class="title">Tittel</dt><dd class="title">Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 24. juni 2014 med hjemmel i <a href="lov/2012-06-22-43">lov 22. juni 2012 nr. 43</a> om arbeidsgivers innrapportering av ansettelses- og inntektsforhold m.m. (a-opplysningsloven) <a href="lov/2012-06-22-43/§3">§ 3</a>, <a href="lov/2012-06-22-43/§4">§ 4</a>, <a href="lov/2012-06-22-43/§5">§ 5</a>, <a href="lov/2012-06-22-43/§10">§ 10</a> og <a href="lov/2012-06-22-43/§11">§ 11</a>. <br /><strong>Endret</strong> ved forskrifter <a href="forskrift/2014-12-18-1780">18 des 2014 nr. 1780</a>, <a href="forskrift/2016-02-02-91">2 feb 2016 nr. 91</a>, <a href="forskrift/2016-11-21-1346">21 nov 2016 nr. 1346</a>, <a href="forskrift/2018-04-11-571">11 april 2018 nr. 571</a>, <a href="forskrift/2021-12-22-3854">22 des 2021 nr. 3854</a> (med virkning fra 1 jan 2022).</dd><dt class="refid">RefID</dt><dd class="refid">forskrift/2014-06-24-857</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)</a><ul class="tocSubUl"><li><a href="#kapittel-1" data-child-interval="§§ 1-1 – 1-4">Opplysningspliktens omfang</a><ul class="tocSubUl"><li><a href="#kapittel-1-paragraf-1">§ 1-1. Hvem forskriften gjelder for</a></li><li><a href="#kapittel-1-paragraf-2">§ 1-2. Identifikasjon av opplysningspliktige</a></li><li><a href="#kapittel-1-paragraf-3">§ 1-3. Identifikasjon av inntektsmottaker</a></li><li><a href="#kapittel-1-paragraf-4">§ 1-4. Opplysninger om innsendelsen</a></li></ul></li><li><a href="#kapittel-2" data-child-interval="§ 2-1">Frist for levering av opplysninger</a><ul class="tocSubUl"><li><a href="#kapittel-2-paragraf-1">§ 2-1. Frist for levering av opplysninger</a></li></ul></li><li><a href="#kapittel-3" data-child-interval="§§ 3-1 – 3-3">Sted for levering og leveringsmåte</a><ul class="tocSubUl"><li><a href="#kapittel-3-paragraf-1">§ 3-1. Hvordan opplysningene skal leveres</a></li><li><a href="#kapittel-3-paragraf-2">§ 3-2. (Opphevet)</a></li><li><a href="#kapittel-3-paragraf-3">§ 3-3. (Opphevet)</a></li></ul></li><li><a href="#kapittel-4" data-child-interval="§§ 4-1 – 4-4">Tvangsmulkt og overtredelsesgebyr</a><ul class="tocSubUl"><li><a href="#kapittel-4-paragraf-1">§ 4-1. Når tvangsmulkt kan ilegges</a></li><li><a href="#kapittel-4-paragraf-2">§ 4-2. Fastsettelse av tvangsmulkt</a></li><li><a href="#kapittel-4-paragraf-3">§ 4-3. Når overtredelsesgebyr kan ilegges</a></li><li><a href="#kapittel-4-paragraf-4">§ 4-4. Fastsettelse av overtredelsesgebyr</a></li></ul></li><li><a href="#kapittel-5" data-child-interval="§ 5-1">Ikrafttredelse</a><ul class="tocSubUl"><li><a href="#kapittel-5-paragraf-1">§ 5-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2014-06-24-857" id="dokument"><h1>Forskrift om arbeidsgivers innrapportering av ansettelses- og inntektsforhold med mer (a-opplysningsforskriften)</h1><section class="section" id="kapittel-1" data-lovdata-URL="SF/forskrift/2014-06-24-857/KAPITTEL_1"><h2>Opplysningspliktens omfang</h2><article class="legalArticle" data-lovdata-URL="SF/forskrift/2014-06-24-857/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Hvem forskriften gjelder for</span></h3><article class="legalP" id="kapittel-1-paragraf-1-ledd-1">Denne forskrift gjelder for arbeidsgivere som er opplysningspliktig etter <a href="lov/2012-06-22-43/§2">a-opplysningsloven § 2</a>.</article></article><article class="legalArticle" data-lovdata-URL="SF/forskrift/2014-06-24-857/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Identifikasjon av opplysningspliktige</span></h3><article class="legalP" id="kapittel-1-paragraf-2-ledd-1">Det skal gis opplysninger om<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">organisasjonsnummer, fødselsnummer eller D-nummer for den opplysningspliktige og</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">opplysningspliktiges navn.</article></article></li></ol></article><article class="changesToParent">Endret ved <a href="forskrift/2016-11-21-1346">forskrift 21 nov 2016 nr. 1346</a>.</article></article><article class="legalArticle" data-lovdata-URL="SF/forskrift/2014-06-24-857/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Identifikasjon av inntektsmottaker</span></h3><article class="legalP" id="kapittel-1-paragraf-3-ledd-1">Hvis inntektsmottaker i særlige tilfeller ikke har eller kan få fødselsnummer eller D-nummer når opplysningsplikten etter <a href="lov/2012-06-22-43/§3">a-opplysningsloven § 3</a> inntrer, skal det gis opplysninger om inntektsmottakerens navn og fødselsdato. Det skal eventuelt gis opplysning om ansattnummer. I tillegg skal det gis opplysninger om internasjonalt nummer for identifikasjon, samt opplysning om hvilket land som har utstedt nummeret.</article></article><article class="legalArticle" data-lovdata-URL="SF/forskrift/2014-06-24-857/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Opplysninger om innsendelsen</span></h3><article class="legalP" id="kapittel-1-paragraf-4-ledd-1">Det skal gis opplysninger om<ol class="defaultList" type="a"><li data-name="a." value="1"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">et referansenummer for meldingen og</article></article></li><li data-name="b." value="2"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">hvilken kalendermåned opplysningene gjelder,</article></article></li><li data-name="c." value="3"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">dato for lønnsutbetaling for arbeidsgiver som leverer opplysninger etter <a href="forskrift/2014-06-24-857/§3-1">§ 3-1</a> annet ledd.</article></article></li></ol></article><article class="legalP" id="kapittel-1-paragraf-4-ledd-2">Dersom meldingen er en erstatningsmelding skal det angis referansenummer for den meldingen som erstattes.</article></article></section><section class="section" id="kapittel-2" data-lovdata-URL="SF/forskrift/2014-06-24-857/KAPITTEL_2"><h2>Frist for levering av opplysninger</h2><article class="legalArticle" data-lovdata-URL="SF/forskrift/2014-06-24-857/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Frist for levering av opplysninger</span></h3><article class="legalP" id="kapittel-2-paragraf-1-ledd-1">Opplysningene skal leveres senest den 5. i måneden etter utløpet av den kalendermåned opplysningene gjelder.</article><article class="legalP" id="kapittel-2-paragraf-1-ledd-2">Opplysninger om føderåd skal leveres senest den 5. januar i året etter inntektsåret.</article><article class="legalP" id="kapittel-2-paragraf-1-ledd-3">Arbeidsgiver som plikter å sende melding til arbeidstakerregisteret etter fristen i <a href="lov/2012-06-22-43/§4">a-opplysningsloven § 4</a> tredje ledd, jf. § 25-1 annet ledd første punktum, gis unntak fra fristen slik at opplysninger skal gis etter den alminnelige frist i første ledd. Ved alvorlige eller gjentatte brudd på opplysningsplikten kan det i medhold av § 6 nr. 3 i Aa-registerforskriften bestemmes at unntaket ikke skal gjelde.</article><article class="legalP" id="kapittel-2-paragraf-1-ledd-4">Opplysninger om lott eller part ved fiske- eller fangstvirksomhet skal leveres for desember det året inntekten ble opptjent, når utbetalingen skjer etter årsskiftet. Slike opplysninger skal leveres senest 20. februar året etter inntektsåret.</article><article class="legalP" id="kapittel-2-paragraf-1-ledd-5">For opplysningspliktige etter <a href="lov/2016-05-27-14/§7-6">skatteforvaltningsloven § 7-6</a>, utskytes fristen for første levering etter første ledd til den 15. i den påfølgende kalendermåneden, når arbeidet i et oppdrag påbegynnes etter den 20. i en kalendermåned. Opplysningene skal gis for hver kalendermåned opplysningene gjelder for.</article><article class="legalP" id="kapittel-2-paragraf-1-ledd-6">Når det er innvilget fritak fra å foreta forskuddstrekk etter <a href="lov/2005-06-17-67/§5-3">skattebetalingsloven § 5-3</a> for arbeidstakere hos opplysningspliktige etter <a href="lov/2016-05-27-14/§7-6">skatteforvaltningsloven § 7-6</a>, kan opplysninger leveres en gang per år. Opplysningene skal gis for hver kalendermåned opplysningene gjelder for, og skal leveres senest den 15. januar i året etter inntektsåret.</article><article class="legalP" id="kapittel-2-paragraf-1-ledd-7">Faller fristen på en lørdag, søndag eller helligdag utskytes fristen til første påfølgende virkedag.</article><article class="legalP" id="kapittel-2-paragraf-1-ledd-8">For arbeidsgiver som leverer opplysninger etter forskriften <a href="forskrift/2014-06-24-857/§3-1">§ 3-1</a> annet ledd, skal opplysningene gis senest første virkedag etter den enkelte lønnsutbetaling.</article><article class="changesToParent">Endret ved forskrifter <a href="forskrift/2014-12-18-1780">18 des 2014 nr. 1780</a>, <a href="forskrift/2016-02-02-91">2 feb 2016 nr. 91</a>, <a href="forskrift/2021-12-22-3854">22 des 2021 nr. 3854</a> (med virkning fra 1 jan 2022).</article></article></section><section class="section" id="kapittel-3" data-lovdata-URL="SF/forskrift/2014-06-24-857/KAPITTEL_3"><h2>Sted for levering og leveringsmåte</h2><article class="legalArticle" data-lovdata-URL="SF/forskrift/2014-06-24-857/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Hvordan opplysningene skal leveres</span></h3><article class="legalP" id="kapittel-3-paragraf-1-ledd-1">Opplysningene skal leveres i den form Skattedirektoratet bestemmer.</article><article class="legalP" id="kapittel-3-paragraf-1-ledd-2">Opplysningspliktige som omfattes av avgiftsfritak i <a href="lov/1997-02-28-19/§23-2">folketrygdloven § 23-2</a> sjette til åttende ledd kan levere opplysningene på forenklet a-melding.</article></article><article class="legalArticle" data-lovdata-URL="SF/forskrift/2014-06-24-857/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2018-04-11-571">forskrift 11 april 2018 nr. 571</a>.</article></article><article class="legalArticle" data-lovdata-URL="SF/forskrift/2014-06-24-857/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">(Opphevet)</span></h3><article class="changesToParent">Opphevet ved <a href="forskrift/2018-04-11-571">forskrift 11 april 2018 nr. 571</a>.</article></article></section><section class="section" id="kapittel-4" data-lovdata-URL="SF/forskrift/2014-06-24-857/KAPITTEL_4"><h2>Tvangsmulkt og overtredelsesgebyr</h2><article class="legalArticle" data-lovdata-URL="SF/forskrift/2014-06-24-857/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Når tvangsmulkt kan ilegges</span></h3><article class="legalP" id="kapittel-4-paragraf-1-ledd-1">Tvangsmulkt kan ilegges når følgende opplysninger ikke er levert innen fristen i <a href="lov/2012-06-22-43/§4">a-opplysningsloven § 4</a>, jf. forskriften <a href="forskrift/2014-06-24-857/§2-1">§ 2-1</a>:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">organisasjonsnummer, D-nummer eller fødselsnummer for opplysningspliktige,</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">organisasjonsnummer, fødselsnummer eller D-nummer for inntektsmottaker,</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">opplysninger om leveransen etter forskriften <a href="forskrift/2014-06-24-857/§1-4">§ 1-4</a>,</article></article></li><li data-name="d." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">opplysninger etter <a href="lov/2012-06-22-43/§3">a-opplysningsloven § 3</a>.</article></article></li></ol></article><article class="legalP" id="kapittel-4-paragraf-1-ledd-2">Det kan også ilegges tvangsmulkt dersom opplysninger ikke er gitt i den form Skattedirektoratet har bestemt etter <a href="forskrift/2014-06-24-857/§3-1">§ 3-1</a>.</article></article><article class="legalArticle" data-lovdata-URL="SF/forskrift/2014-06-24-857/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Fastsettelse av tvangsmulkt</span></h3><article class="legalP" id="kapittel-4-paragraf-2-ledd-1">Tvangsmulkt skal normalt utgjøre 1/10 rettsgebyr per dag per inntektsmottaker det ikke er gitt pliktige opplysninger om, jf. <a href="lov/1982-12-17-86">lov 17. desember 1982 nr. 86</a> om rettsgebyr <a href="lov/1982-12-17-86/§1">§ 1</a> annet ledd.</article><article class="legalP" id="kapittel-4-paragraf-2-ledd-2">I særlige tilfeller kan dagsatsen settes lavere eller høyere enn det som følger av første ledd.</article><article class="legalP" id="kapittel-4-paragraf-2-ledd-3">Tvangsmulkt begynner å løpe fra den dag som fastsettes i vedtaket om tvangsmulkt og løper frem til den opplysningspliktige har oppfylt sin opplysningsplikt.</article></article><article class="legalArticle" data-lovdata-URL="SF/forskrift/2014-06-24-857/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Når overtredelsesgebyr kan ilegges</span></h3><article class="legalP" id="kapittel-4-paragraf-3-ledd-1">Overtredelsesgebyr kan ilegges når følgende opplysninger ikke er levert innen fristen <a href="lov/2012-06-22-43/§4">a-opplysningsloven § 4</a>, jf. forskriften <a href="forskrift/2014-06-24-857/§2-1">§ 2-1</a>:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">organisasjonsnummer, D-nummer eller fødselsnummer for opplysningspliktige,</article></article></li><li data-name="b." value="2"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">organisasjonsnummer, fødselsnummer eller D-nummer for inntektsmottaker,</article></article></li><li data-name="c." value="3"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">opplysninger om leveransen etter forskriften <a href="forskrift/2014-06-24-857/§1-4">§ 1-4</a>,</article></article></li><li data-name="d." value="4"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">opplysninger etter <a href="lov/2012-06-22-43/§3">a-opplysningsloven § 3</a>.</article></article></li></ol></article><article class="legalP" id="kapittel-4-paragraf-3-ledd-2">Det kan også ilegges overtredelsesgebyr dersom opplysninger ikke er levert i den form Skattedirektoratet har bestemt etter forskriften <a href="forskrift/2014-06-24-857/§3-1">§ 3-1</a>.</article><article class="legalP" id="kapittel-4-paragraf-3-ledd-3">Det skal ikke ilegges overtredelsesgebyr dersom det er påløpt tvangsmulkt for samme forsinkelse.</article></article><article class="legalArticle" data-lovdata-URL="SF/forskrift/2014-06-24-857/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Fastsettelse av overtredelsesgebyr</span></h3><article class="legalP" id="kapittel-4-paragraf-4-ledd-1">Overtredelsesgebyret skal normalt utgjøre ¼ rettsgebyr per dag forsinkelsen har vart, jf. <a href="lov/1982-12-17-86">lov 17. desember 1982 nr. 86</a> om rettsgebyr <a href="lov/1982-12-17-86/§1">§ 1</a> annet ledd.</article><article class="legalP" id="kapittel-4-paragraf-4-ledd-2">I særlige tilfeller kan gebyret settes høyere eller lavere per dag enn det som følger av første ledd.</article><article class="legalP" id="kapittel-4-paragraf-4-ledd-3">Overtredelsesgebyret beregnes fra og med dagen etter fristen i <a href="forskrift/2014-06-24-857/§2-1">§ 2-1</a> til den dag opplysningene ble gitt.</article></article></section><section class="section" id="kapittel-5" data-lovdata-URL="SF/forskrift/2014-06-24-857/KAPITTEL_5"><h2>Ikrafttredelse</h2><article class="legalArticle" data-lovdata-URL="SF/forskrift/2014-06-24-857/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft 1. januar 2015.</article></article></section></main></body></html>