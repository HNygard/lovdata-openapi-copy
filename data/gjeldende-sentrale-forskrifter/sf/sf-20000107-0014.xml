<!DOCTYPE html><html lang="no"><head><title>Forskrift om immunitet og privilegier mv. for personer, eiendom og aktiva tilknyttet Organisasjonen for Sikkerhet og Samarbeid i Europa (OSSE), og for personer som foretar inspeksjoner og evaluering under Wien-dokumentet av 1994</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-01-07-14</dd><dt class="dokid">DokumentID</dt><dd class="dokid">SF/forskrift/2000-01-07-14</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="publishedIn">Publisert i</dt><dd class="publishedIn">Avd I 2000 26</dd><dt class="dateInForce">I kraft fra</dt><dd class="dateInForce">2000-01-07</dd><dt class="lastChangeInForce">Ikrafttredelse av siste endring</dt><dd class="lastChangeInForce">2008-12-12</dd><dt class="lastChangedBy">Sist endret ved</dt><dd class="lastChangedBy"><a href="forskrift/2008-12-12-1348">forskrift/2008-12-12-1348</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1947-06-19-5/§1">lov/1947-06-19-5/§1</a></li></ul></dd><dt class="titleShort">Korttittel</dt><dd class="titleShort">Forskrift om immunitet mv. for OSSE</dd><dt class="title">Tittel</dt><dd class="title">Forskrift om immunitet og privilegier mv. for personer, eiendom og aktiva tilknyttet Organisasjonen for Sikkerhet og Samarbeid i Europa (OSSE), og for personer som foretar inspeksjoner og evaluering under Wien-dokumentet av 1994</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 7. januar 2000 med hjemmel i <a href="lov/1947-06-19-5">lov av 19. juni 1947 nr. 5</a> om immunitet og privilegier for internasjonale organisasjoner mv <a href="lov/1947-06-19-5/§1">§ 1</a> tredje ledd. Fremmet av Utenriksdepartementet. <br /><strong>Endret</strong> ved <a href="forskrift/2008-12-12-1348">forskrift 12 des 2008 nr. 1348</a>.</dd><dt class="refid">RefID</dt><dd class="refid">forskrift/2000-01-07-14</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om immunitet og privilegier mv. for personer, eiendom og aktiva tilknyttet Organisasjonen for Sikkerhet og Samarbeid i Europa (OSSE), og for personer som foretar inspeksjoner og evaluering under Wien-dokumentet av 1994</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kap. 1. Alminnelige bestemmelser</a><ul class="tocSubUl"><li><a href="#kapittel-1-paragraf-1">§ 1-1. (Norske lover og bestemmelser)</a></li><li><a href="#kapittel-1-paragraf-2">§ 1-2. (Avkall på immunitet)</a></li></ul></li><li><a href="#kapittel-2" data-child-interval="§§ 2-1 – 2-4">Kap. 2. Eiendom og aktiva</a><ul class="tocSubUl"><li><a href="#kapittel-2-paragraf-1">§ 2-1. (Eiendom og aktiva)</a></li><li><a href="#kapittel-2-paragraf-2">§ 2-2. (Kapital og valuta)</a></li><li><a href="#kapittel-2-paragraf-3">§ 2-3. (Skatt og merverdiavgift)</a></li><li><a href="#kapittel-2-paragraf-4">§ 2-4. (Unntak for særskilte offentlige tjenester)</a></li></ul></li><li><a href="#kapittel-3" data-child-interval="§§ 3-1 – 3-3">Kap. 3. Representanter for deltakerstater</a><ul class="tocSubUl"><li><a href="#kapittel-3-paragraf-1">§ 3-1. (Definisjon av representant)</a></li><li><a href="#kapittel-3-paragraf-2">§ 3-2. (Immunitet og privilegier)</a></li><li><a href="#kapittel-3-paragraf-3">§ 3-3. (Unntak for representant som representerer eller har representert Norge)</a></li></ul></li><li><a href="#kapittel-4" data-child-interval="§§ 4-1 – 4-3">Kap. 4. Medlemmer av OSSEs sendelag</a><ul class="tocSubUl"><li><a href="#kapittel-4-paragraf-1">§ 4-1. (Immunitet og privilegier)</a></li><li><a href="#kapittel-4-paragraf-2">§ 4-2. (Utstyr)</a></li><li><a href="#kapittel-4-paragraf-3">§ 4-3. (Andre sendelag)</a></li></ul></li><li><a href="#kapittel-5" data-child-interval="§§ 5-1 – 5-2">Kap. 5. OSSEs tjenestemenn</a><ul class="tocSubUl"><li><a href="#kapittel-5-paragraf-1">§ 5-1. (Definisjon av tjenestemenn)</a></li><li><a href="#kapittel-5-paragraf-2">§ 5-2. (Immunitet og privilegier)</a></li></ul></li><li><a href="#kapittel-6" data-child-interval="§§ 6-1 – 6-2">Kap. 6. OSSEs identitetsbevis</a><ul class="tocSubUl"><li><a href="#kapittel-6-paragraf-1">§ 6-1. (Immunitet og privilegier)</a></li><li><a href="#kapittel-6-paragraf-2">§ 6-2. (Visum)</a></li></ul></li><li><a href="#kapittel-7" data-child-interval="§ 7-1">Kap. 7. Personer som foretar inspeksjoner og evaluering under Wien-dokumentet av 1994</a><ul class="tocSubUl"><li><a href="#kapittel-7-paragraf-1">§ 7-1. (Personer som foretar inspeksjoner og evaluering under Wien-dokumentet av 1994)</a></li></ul></li><li><a href="#kapittel-8" data-child-interval="§ 8-1">Kap. 8. Ikrafttreden</a><ul class="tocSubUl"><li><a href="#kapittel-8-paragraf-1">§ 8-1. (Ikrafttreden)</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-01-07-14" id="dokument"><h1>Forskrift om immunitet og privilegier mv. for personer, eiendom og aktiva tilknyttet Organisasjonen for Sikkerhet og Samarbeid i Europa (OSSE), og for personer som foretar inspeksjoner og evaluering under Wien-dokumentet av 1994</h1><section class="section" data-name="kap1" id="kapittel-1" data-lovdata-URL="SF/forskrift/2000-01-07-14/KAPITTEL_1"><h2>Kap. 1. Alminnelige bestemmelser</h2><article class="legalArticle" data-lovdata-URL="SF/forskrift/2000-01-07-14/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">(Norske lover og bestemmelser)</span></h3><article class="legalP" id="kapittel-1-paragraf-1-ledd-1">Enhver person som har immunitet og privilegier i henhold til denne forskrift plikter, uten at dette får betydning for immuniteten og privilegiene, å respektere norske lover og bestemmelser.</article></article><article class="legalArticle" data-lovdata-URL="SF/forskrift/2000-01-07-14/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">(Avkall på immunitet)</span></h3><article class="legalP" id="kapittel-1-paragraf-2-ledd-1">OSSEs generalsekretær kan i samråd med det sittende formannskap gi avkall på immunitet for eiendom og aktiva som tilhører OSSEs institusjoner og for medlemmer av OSSEs sendelag.</article><article class="legalP" id="kapittel-1-paragraf-2-ledd-2">De berørte regjeringer kan gi avkall på immunitet for sine representanter.</article></article></section><section class="section" data-name="kap2" id="kapittel-2" data-lovdata-URL="SF/forskrift/2000-01-07-14/KAPITTEL_2"><h2>Kap. 2. Eiendom og aktiva</h2><article class="legalArticle" data-lovdata-URL="SF/forskrift/2000-01-07-14/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">(Eiendom og aktiva)</span></h3><article class="legalP" id="kapittel-2-paragraf-1-ledd-1">Eiendom og aktiva som tilhører OSSE, har immunitet mot ransaking, rekvirering, inndragning og ekspropriasjon.</article></article><article class="legalArticle" data-lovdata-URL="SF/forskrift/2000-01-07-14/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">(Kapital og valuta)</span></h3><article class="legalP" id="kapittel-2-paragraf-2-ledd-1">OSSE kan uten hinder av finansielle restriksjoner, forskrifter eller moratorier av noe slag overføre sine midler eller sin valuta til eller fra Norge, og veksle valuta de sitter med om til norsk valuta.</article></article><article class="legalArticle" data-lovdata-URL="SF/forskrift/2000-01-07-14/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">(Skatt og merverdiavgift)</span></h3><article class="legalP" id="kapittel-2-paragraf-3-ledd-1">Eiendom og aktiva som tilhører OSSE, samt inntekter OSSE oppebærer i Norge, er fritatt for all direkte skatt.</article><article class="legalP" id="kapittel-2-paragraf-3-ledd-2">OSSE innrømmes samme fritak for merverdiavgift som diplomatiske stasjoner.</article></article><article class="legalArticle" data-lovdata-URL="SF/forskrift/2000-01-07-14/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">(Unntak for særskilte offentlige tjenester)</span></h3><article class="legalP" id="kapittel-2-paragraf-4-ledd-1">Fritaket for skatt i <a href="forskrift/2000-01-07-14/§2-3">§ 2-3</a> omfatter ikke betaling for særskilte offentlige tjenester.</article></article></section><section class="section" data-name="kap3" id="kapittel-3" data-lovdata-URL="SF/forskrift/2000-01-07-14/KAPITTEL_3"><h2>Kap. 3. Representanter for deltakerstater</h2><article class="legalArticle" data-lovdata-URL="SF/forskrift/2000-01-07-14/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">(Definisjon av representant)</span></h3><article class="legalP" id="kapittel-3-paragraf-1-ledd-1">I dette kapittel menes med uttrykket «representant» lederne for medlemslandenes faste delegasjoner, deres stedfortredere, rådgivere, tekniske eksperter og OSSE-delegasjonenes sekretærer.</article></article><article class="legalArticle" data-lovdata-URL="SF/forskrift/2000-01-07-14/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">(Immunitet og privilegier)</span></h3><article class="legalP" id="kapittel-3-paragraf-2-ledd-1">Representanter som er til stede på OSSE-møter som avholdes i Norge eller deltar i OSSE-institusjonenes arbeid i Norge, innrømmes følgende immunitet og privilegier når de utfører sine oppgaver eller er på reise til og fra møtestedet:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">immunitet med hensyn til rettsforfølgning for tjenestehandlinger;</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">ukrenkelighet for alle papirer og dokumenter;</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">det samme unntak fra alle innvandringsrestriksjoner og formaliteter i forbindelse med registrering av utlendinger som diplomatiske representanter;</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">de samme privilegier med hensyn til valutalettelser som diplomatiske representanter;</article></article></li><li data-name="e." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">den samme immunitet og de samme lettelser med hensyn til sin personlige bagasje som diplomatiske representanter.</article></article></li></ol></article></article><article class="legalArticle" data-lovdata-URL="SF/forskrift/2000-01-07-14/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">(Unntak for representant som representerer eller har representert Norge)</span></h3><article class="legalP" id="kapittel-3-paragraf-3-ledd-1">Bestemmelsen i <a href="forskrift/2000-01-07-14/§3-2">§ 3-2</a> får ikke anvendelse overfor representant som representerer eller har representert Norge.</article></article></section><section class="section" data-name="kap4" id="kapittel-4" data-lovdata-URL="SF/forskrift/2000-01-07-14/KAPITTEL_4"><h2>Kap. 4. Medlemmer av OSSEs sendelag</h2><article class="legalArticle" data-lovdata-URL="SF/forskrift/2000-01-07-14/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">(Immunitet og privilegier)</span></h3><article class="legalP" id="kapittel-4-paragraf-1-ledd-1">Medlemmer av sendelag i OSSE opprettet av OSSEs beslutningsorganer, samt det sittende formannskaps personlige representanter, skal nyte godt av følgende immunitet og privilegier når de utfører sine oppgaver for OSSE i Norge:<ol class="defaultList" type="a"><li data-name="a." value="1"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">fritak for personlig arrestasjon eller frihetsberøvelse;</article></article></li><li data-name="b." value="2"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">immunitet med hensyn til rettsforfølgning, selv etter at deres oppdrag er avsluttet, for tjenestehandlinger, herunder muntlige og skriftlige utsagn;</article></article></li><li data-name="c." value="3"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">ukrenkelighet for alle papirer og dokumenter;</article></article></li><li data-name="d." value="4"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">rett til å bruke kode og motta papirer eller korrespondanse med kurér eller i forseglede sekker, som skal nyte godt av samme immunitet og privilegier som diplomatiske kurérer og sekker;</article></article></li><li data-name="e." value="5"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">det samme unntak fra alle innvandringsrestriksjoner og formaliteter i forbindelse med registrering av utlendinger som diplomatiske representanter;</article></article></li><li data-name="f." value="6"><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">de samme privilegier med hensyn til valutalettelser som diplomatiske representanter;</article></article></li><li data-name="g." value="7"><article class="listArticle" id="kapittel-4-paragraf-1-ledd-1-punkt-7"><article class="legalP" id="kapittel-4-paragraf-1-ledd-1-punkt-7-ledd-1">den samme immunitet og de samme lettelser med hensyn til sin personlige bagasje som diplomatiske representanter;</article></article></li><li data-name="h." value="8"><article class="listArticle" id="kapittel-4-paragraf-1-ledd-1-punkt-8"><article class="legalP" id="kapittel-4-paragraf-1-ledd-1-punkt-8-ledd-1">de samme muligheter for hjemsendelse når det foreligger en internasjonal krise, som diplomatiske representanter;</article></article></li><li data-name="i." value="9"><article class="listArticle" id="kapittel-4-paragraf-1-ledd-1-punkt-9"><article class="legalP" id="kapittel-4-paragraf-1-ledd-1-punkt-9-ledd-1">rett til å benytte bestemte symboler eller flagg på sitt område og på sine kjøretøyer.</article></article></li></ol></article></article><article class="legalArticle" data-lovdata-URL="SF/forskrift/2000-01-07-14/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">(Utstyr)</span></h3><article class="legalP" id="kapittel-4-paragraf-2-ledd-1">Utstyr som benyttes av OSSEs sendelag til gjennomføring av deres mandat innrømmes den immunitet og de privilegier som er fastsatt i <a href="forskrift/2000-01-07-14/§2-1">§§ 2-1</a>, <a href="forskrift/2000-01-07-14/§2-3">2-3</a> og <a href="forskrift/2000-01-07-14/§2-4">2-4</a>.</article></article><article class="legalArticle" data-lovdata-URL="SF/forskrift/2000-01-07-14/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">(Andre sendelag)</span></h3><article class="legalP" id="kapittel-4-paragraf-3-ledd-1">Medlemmer av andre sendelag under OSSE enn de sendelag som er nevnt i <a href="forskrift/2000-01-07-14/§4-1">§ 4-1</a>, innrømmes immunitet og privilegier som fastsatt i <a href="forskrift/2000-01-07-14/§4-1">§ 4-1</a> bokstav b), c), e) og f) når de er i tjeneste for OSSE. I situasjoner der de kan møte spesielle vanskeligheter, innrømmes disse medlemmer på anmodning fra det sittende formannskap i OSSE, immunitet og privilegier som fastsatt i <a href="forskrift/2000-01-07-14/§4-1">§ 4-1</a> bokstav a), d), g), h) og i).</article></article></section><section class="section" data-name="kap5" id="kapittel-5" data-lovdata-URL="SF/forskrift/2000-01-07-14/KAPITTEL_5"><h2>Kap. 5. OSSEs tjenestemenn</h2><article class="legalArticle" data-lovdata-URL="SF/forskrift/2000-01-07-14/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">(Definisjon av tjenestemenn)</span></h3><article class="legalP" id="kapittel-5-paragraf-1-ledd-1">I denne forskrift menes med uttrykket «OSSEs tjenestemenn» Generalsekretæren, Høykommissæren for nasjonale minoriteter og personer som har stillinger fastsatt av det rette beslutningsorgan i OSSE eller er utpekt av det.</article></article><article class="legalArticle" data-lovdata-URL="SF/forskrift/2000-01-07-14/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">(Immunitet og privilegier)</span></h3><article class="legalP" id="kapittel-5-paragraf-2-ledd-1">OSSEs tjenestemenn skal nyte godt av følgende immunitet og privilegier:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">immunitet med hensyn til rettsforfølgning, selv etter at deres oppdrag er avsluttet, for tjenestehandlinger, herunder muntlige og skriftlige utsagn;</article></article></li><li data-name="b." value="2"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">det samme unntak fra alle innvandringsrestriksjoner og formaliteter i forbindelse med registrering av utlendinger som fremmede staters diplomatiske representanter;</article></article></li><li data-name="c." value="3"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">de samme privilegier med hensyn til valutalettelser som diplomatiske representanter;</article></article></li><li data-name="d." value="4"><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">de samme muligheter for hjemsendelse når det foreligger en internasjonal krise, som diplomatiske representanter;</article></article></li><li data-name="e." value="5"><article class="listArticle" id="kapittel-5-paragraf-2-ledd-1-punkt-5"><article class="legalP" id="kapittel-5-paragraf-2-ledd-1-punkt-5-ledd-1">fritak for skatt på lønn og liknende utbetalinger som i sin helhet belastes OSSE og utbetales til personer som nevnt i <a href="lov/1999-03-26-14">lov 26. mars 1999 nr. 14</a> om skatt av formue og inntekt (skatteloven) <a href="lov/1999-03-26-14/§2-1">§ 2-1</a>, dersom tjenestemannen ved ligningen fremlegger dokumentasjon fra rette beslutningsorgan i OSSE på at han oppfyller vilkårene i <a href="forskrift/2000-01-07-14/§5-1">§ 5-1</a>. Ved beregning av skatt på annen inntekt kan det tas hensyn til lønn og lignende utbetalinger som nevnt i første punktum.</article></article></li></ol></article><article class="changesToParent">Endret ved <a href="forskrift/2008-12-12-1348">forskrift 12 des 2008 nr. 1348</a>.</article></article></section><section class="section" data-name="kap6" id="kapittel-6" data-lovdata-URL="SF/forskrift/2000-01-07-14/KAPITTEL_6"><h2>Kap. 6. OSSEs identitetsbevis</h2><article class="legalArticle" data-lovdata-URL="SF/forskrift/2000-01-07-14/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">(Immunitet og privilegier)</span></h3><article class="legalP" id="kapittel-6-paragraf-1-ledd-1">Personer som er på tjenestereise for OSSE og som er i besittelse av OSSEs identitetsbevis, innrømmes den immunitet og de privilegier som går frem av identitetsbeviset.</article><article class="legalP" id="kapittel-6-paragraf-1-ledd-2">Immunitet og privilegier som innrømmes på grunnlag av OSSEs identitetsbevis kan ikke gå utover den immunitet og de privilegier som går frem av denne forskriften <a href="forskrift/2000-01-07-14/kap3">kapittel 3</a> og 4.</article></article><article class="legalArticle" data-lovdata-URL="SF/forskrift/2000-01-07-14/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">(Visum)</span></h3><article class="legalP" id="kapittel-6-paragraf-2-ledd-1">Søknader om visum (når dette kreves) fra innehavere av OSSEs identitetsbevis skal behandles så raskt som mulig.</article></article></section><section class="section" data-name="kap7" id="kapittel-7" data-lovdata-URL="SF/forskrift/2000-01-07-14/KAPITTEL_7"><h2>Kap. 7. Personer som foretar inspeksjoner og evaluering under Wien-dokumentet av 1994</h2><article class="legalArticle" data-lovdata-URL="SF/forskrift/2000-01-07-14/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">(Personer som foretar inspeksjoner og evaluering under Wien-dokumentet av 1994)</span></h3><article class="legalP" id="kapittel-7-paragraf-1-ledd-1">Inspektører og, der det forefinnes, hjelpepersonell som foretar inspeksjoner under Wien-dokumentet av 1994 innrømmes under sitt oppdrag diplomatiske privilegier og diplomatisk immunitet i samsvar med Wien-konvensjonen av 18. april 1961 om diplomatisk samkvem. Det samme gjelder medlemmer av evalueringslag og, der det forefinnes, hjelpepersonell som foretar evaluering under Wien-dokumentet av 1994.</article></article></section><section class="section" data-name="kap8" id="kapittel-8" data-lovdata-URL="SF/forskrift/2000-01-07-14/KAPITTEL_8"><h2>Kap. 8. Ikrafttreden</h2><article class="legalArticle" data-lovdata-URL="SF/forskrift/2000-01-07-14/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">(Ikrafttreden)</span></h3><article class="legalP" id="kapittel-8-paragraf-1-ledd-1">Denne forskrift trer i kraft straks.</article></article></section></main></body></html>