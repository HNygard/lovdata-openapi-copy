<!DOCTYPE html><html lang="no"><head><title>Forskrift om praktisk tjeneste (turnustjeneste) for å få autorisasjon som ortopediingeniør og kiropraktor</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2000-12-21-1382</dd><dt class="dokid">DokumentID</dt><dd class="dokid">SF/forskrift/2000-12-21-1382</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helseavd.</li></ul></dd><dt class="publishedIn">Publisert i</dt><dd class="publishedIn">I 2000 3097</dd><dt class="dateInForce">I kraft fra</dt><dd class="dateInForce">2001-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2021-09-20</dd><dt class="lastChangedBy">Sist endret ved</dt><dd class="lastChangedBy"><a href="forskrift/2021-09-20-2838">forskrift/2021-09-20-2838</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§48a">lov/1999-07-02-64/§48a</a></li></ul></dd><dt class="lastupdated">Rettet</dt><dd class="lastupdated">2021-03-23 (lovhjemmel oppdatert)</dd><dt class="titleShort">Korttittel</dt><dd class="titleShort">Forskrift om turnustjeneste for å få autorisasjon som ortopediingeniør og kiropraktor</dd><dt class="title">Tittel</dt><dd class="title">Forskrift om praktisk tjeneste (turnustjeneste) for å få autorisasjon som ortopediingeniør og kiropraktor</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sosial- og helsedepartementet (nå Helse- og omsorgsdepartementet) 21. desember 2000 med hjemmel i <a href="lov/1999-07-02-64">lov av 2. juli 1999 nr. 64</a> om helsepersonell m.v. (helsepersonelloven) <a href="lov/1999-07-02-64/§48a">§ 48a</a> tredje ledd. <br /><strong>Endret</strong> ved <a href="forskrift/2001-12-20-1549">forskrifter 20 des 2001 nr. 1549</a>, <a href="forskrift/2003-09-01-1111">1 sep 2003 nr. 1111</a>, <a href="forskrift/2009-09-09-1175">9 sep 2009 nr. 1175</a>, <a href="forskrift/2013-01-17-61">17 jan 2013 nr. 61</a>, <a href="forskrift/2015-12-18-1740">18 des 2015 nr. 1740</a>, <a href="forskrift/2021-09-20-2838">20 sep 2021 nr. 2838</a>. <br /> <strong>Rettet</strong> 17.04.2002 (merknader fjernet), 23.03.2021 (lovhjemmel oppdatert).</dd><dt class="refid">RefID</dt><dd class="refid">forskrift/2000-12-21-1382</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om praktisk tjeneste (turnustjeneste) for å få autorisasjon som ortopediingeniør og kiropraktor</a><ul class="tocSubUl"><li><a href="#kapittel-1" data-child-interval="§§ 1-1 – 1-2">Kapittel 1. Generelle bestemmelser</a><ul class="tocSubUl"><li><a href="#kapittel-1-paragraf-1">§ 1-1. Lisens</a></li><li><a href="#kapittel-1-paragraf-2">§ 1-2. Tjeneste på anvist sted</a></li></ul></li><li><a href="#kapittel-2">Kapittel 2. (Opphevet)</a></li><li><a href="#kapittel-3">Kapittel 3. (Opphevet)</a></li><li><a href="#kapittel-4">Kapittel 4. (Opphevet)</a></li><li><a href="#kapittel-5" data-child-interval="§§ 5-1 – 5-7">Kapittel 5. Praktisk tjeneste (turnustjeneste) for å få autorisasjon som ortopediingeniør</a><ul class="tocSubUl"><li><a href="#kapittel-5-paragraf-1">§ 5-1. Gjennomføring av turnustjenesten</a></li><li><a href="#kapittel-5-paragraf-2">§ 5-2. Godkjenning av turnusplass</a></li><li><a href="#kapittel-5-paragraf-3">§ 5-3. Krav til turnustjenestens innhold</a></li><li><a href="#kapittel-5-paragraf-4">§ 5-4. Vurdering</a></li><li><a href="#kapittel-5-paragraf-5">§ 5-5. Forholdet til arbeidsgiver</a></li><li><a href="#kapittel-5-paragraf-6">§ 5-6. Unntak</a></li><li><a href="#kapittel-5-paragraf-7">§ 5-7. Klage</a></li></ul></li><li><a href="#kapittel-6" data-child-interval="§§ 6-1 – 6-2">Kapittel 6. Praktisk tjeneste (turnustjeneste) for å få autorisasjon som kiropraktor</a><ul class="tocSubUl"><li><a href="#kapittel-6-paragraf-1">§ 6-1. Vilkår for autorisasjon</a></li><li><a href="#kapittel-6-paragraf-2">§ 6-2. Unntak for kandidat fra annet land</a></li></ul></li><li><a href="#kapittel-7" data-child-interval="§ 7-1">Kapittel 7. Ikrafttredelse mv.</a><ul class="tocSubUl"><li><a href="#kapittel-7-paragraf-1">§ 7-1. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2000-12-21-1382" id="dokument"><h1>Forskrift om praktisk tjeneste (turnustjeneste) for å få autorisasjon som ortopediingeniør og kiropraktor</h1><section class="section" data-name="kap1" id="kapittel-1" data-lovdata-URL="SF/forskrift/2000-12-21-1382/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="SF/forskrift/2000-12-21-1382/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Lisens</span></h3><article class="legalP" id="kapittel-1-paragraf-1-ledd-1">Helsepersonell, som etter denne forskriften skal utføre praktisk tjeneste (turnustjeneste), må ha lisens (turnuslisens) utstedt av Helsedirektoratet før tjenesten påbegynnes. Dette gjelder ikke helsepersonell som er omtalt i <a href="forskrift/2000-12-21-1382/kap5">kapittel 5</a>.</article><article class="changesToParent">Endret ved <a href="forskrift/2013-01-17-61">forskrift 17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2000-12-21-1382/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Tjeneste på anvist sted</span></h3><article class="legalP" id="kapittel-1-paragraf-2-ledd-1">Med mindre annet følger av denne forskriften, må tjenesten utføres på anvist sted for å bli godkjent som praktisk tjeneste (turnustjeneste).</article></article></section><section class="section" data-name="kap2" id="kapittel-2" data-lovdata-URL="SF/forskrift/2000-12-21-1382/KAPITTEL_2"><h2>Kapittel 2. (Opphevet)</h2><article class="changesToParent">(Opphevet ved <a href="forskrift/2003-09-01-1111">forskrift 1 sep 2003 nr. 1111</a>.)</article></section><section class="section" data-name="kap3" id="kapittel-3" data-lovdata-URL="SF/forskrift/2000-12-21-1382/KAPITTEL_3"><h2>Kapittel 3. (Opphevet)</h2><article class="changesToParent">(Opphevet 1 jan 2010, jf. <a href="forskrift/2009-09-09-1175">forskrift 9 sep 2009 nr. 1175</a>.)</article></section><section class="section" data-name="kap4" id="kapittel-4" data-lovdata-URL="SF/forskrift/2000-12-21-1382/KAPITTEL_4"><h2>Kapittel 4. (Opphevet)</h2><article class="changesToParent">(Opphevet 1 jan 2010, jf. <a href="forskrift/2009-09-09-1175">forskrift 9 sep 2009 nr. 1175</a>.)</article></section><section class="section" data-name="kap5" id="kapittel-5" data-lovdata-URL="SF/forskrift/2000-12-21-1382/KAPITTEL_5"><h2>Kapittel 5. Praktisk tjeneste (turnustjeneste) for å få autorisasjon som ortopediingeniør</h2><article class="legalArticle" data-lovdata-URL="SF/forskrift/2000-12-21-1382/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Gjennomføring av turnustjenesten</span></h3><article class="legalP" id="kapittel-5-paragraf-1-ledd-1">Kandidater må godtgjøre å ha utført 2 års sammenhengende praktisk tjeneste ved ortopediteknisk verksted. Høgskolen i Oslo er ansvarlig for å skaffe kandidater plass i verksted for gjennomføring av den praktiske tjeneste. Tjenesten skal utføres i umiddelbar tilknytning til avsluttende bestått eksamen.</article></article><article class="legalArticle" data-lovdata-URL="SF/forskrift/2000-12-21-1382/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Godkjenning av turnusplass</span></h3><article class="legalP" id="kapittel-5-paragraf-2-ledd-1">For godkjenning av ortopediteknisk verksted som tjenestested for praktisk tjeneste kreves det at:<ol class="defaultList" type="a"><li data-name="a." value="1"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">verkstedet blir ledet av ortopediingeniør med norsk autorisasjon,</article></article></li><li data-name="b." value="2"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">verkstedet har tilfredsstillende samarbeid med lege. Samarbeidet skal omfatte forskrivning og kontroll av hjelpemidlene, og trening i bruk av slike ortopediske hjelpemidler som krever inntrening,</article></article></li><li data-name="c." value="3"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">verkstedet som ledd i dette samarbeidet også har tilfredsstillende samarbeide med terapeut (fysioterapeut, ergoterapeut), terapeutisk avdeling eller annen instans for tilfredsstillende trening og at</article></article></li><li data-name="d." value="4"><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">verkstedet gir turnuskandidaten slikt arbeid og slike arbeidsvilkår som nevnt i <a href="forskrift/2000-12-21-1382/§5-3">§ 5-3</a>, <a href="forskrift/2000-12-21-1382/§5-4">§ 5-4</a> og <a href="forskrift/2000-12-21-1382/§5-5">§ 5-5</a>.</article></article></li></ol></article><article class="legalP" id="kapittel-5-paragraf-2-ledd-2">I forbindelse med godkjenning av tjenestested kan Helsedirektoratet fastsette det antall turnuskandidater som tjenestestedet maksimalt kan ha til enhver tid.</article><article class="legalP" id="kapittel-5-paragraf-2-ledd-3">Et år av praksistiden kan helt eller delvis avtjenes ved utenlandske verksted såfremt dette skriftlig aksepterer de vilkår som gjelder for turnustjeneste ved norske verksteder. Det utenlandske verksted må godkjennes av Helsedirektoratet før tjenesten tar til.</article><article class="changesToParent">Endret ved <a href="forskrift/2001-12-20-1549">forskrifter 20 des 2001 nr. 1549</a> (i kraft 1 jan 2002), <a href="forskrift/2013-01-17-61">17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2000-12-21-1382/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Krav til turnustjenestens innhold</span></h3><article class="legalP" id="kapittel-5-paragraf-3-ledd-1">Turnuskandidaten skal i tjenestetiden gis et variert og produktivt samarbeide, som i størst mulig utstrekning gir kandidaten en bred og allmenn praktisk erfaring i faget, foruten innsikt i verkstedets drift og øvelse i selvstendig arbeid. Kandidaten skal med nødvendig tilsyn av ortopediingeniør med norsk autorisasjon selv samarbeide med lege om forskrivning og kontroll, og fortrinnsvis selv utføre det spesifikt ortopeditekniske arbeid på de hjelpemidler kandidaten samarbeider med lege om. Kandidaten skal videre, med nødvendig tilsyn av ortopediingeniør med norsk autorisasjon, selv forestå tilpassingen av de hjelpemidler vedkommende framstiller og holde seg orientert om pasientens framgang under trening med slike hjelpemidler som krever inntrening.</article><article class="legalP" id="kapittel-5-paragraf-3-ledd-2">På ortopediteknisk verksted skal kandidaten arbeide med forskjellige typer av vanlige ortoser, proteser og ortopedisk fottøy. På verksted for ortopedisk fottøy skal kandidaten arbeide med forskjellige typer ortopedisk fottøy, fotsenger, utfyllingsproteser, ortopedisk justering av fabrikkprodusert fottøy og såvidt mulig forhøyningsproteser.</article></article><article class="legalArticle" data-lovdata-URL="SF/forskrift/2000-12-21-1382/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Vurdering</span></h3><article class="legalP" id="kapittel-5-paragraf-4-ledd-1">Overordnet ortopediingeniørs vurdering av turnuskandidatens kompetanseområde skal foretas ut fra faglige kvalifikasjoner som for underordnet autorisert ortopediingeniør.</article></article><article class="legalArticle" data-lovdata-URL="SF/forskrift/2000-12-21-1382/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Forholdet til arbeidsgiver</span></h3><article class="legalP" id="kapittel-5-paragraf-5-ledd-1">Tjenestetid og ansettelsesvilkår avtales mellom turnuskandidaten og arbeidsgiveren.</article><article class="legalP" id="kapittel-5-paragraf-5-ledd-2">Turnuskandidaten skal, med den begrensning som en rimelig gjennomføring av de foran beskrevne spesielle vilkår innebærer, følge verkstedets vanlige instrukser og arbeidsrutiner som en vanlig arbeidstaker og delta effektivt i produksjonen etter verkstedsledelsens anvisninger.</article></article><article class="legalArticle" data-lovdata-URL="SF/forskrift/2000-12-21-1382/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Unntak</span></h3><article class="legalP" id="kapittel-5-paragraf-6-ledd-1">I særlige tilfeller kan Helsedirektoratet gjøre unntak fra vilkår som er fastsatt i dette kapittelet.</article><article class="changesToParent">Endret ved <a href="forskrift/2001-12-20-1549">forskrifter 20 des 2001 nr. 1549</a> (i kraft 1 jan 2002), <a href="forskrift/2013-01-17-61">17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2000-12-21-1382/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Klage</span></h3><article class="legalP" id="kapittel-5-paragraf-7-ledd-1">Vedtak truffet etter dette kapitlet kan påklages til Nasjonalt klageorgan for helsetjenesten.</article><article class="changesToParent">Tilføyd ved <a href="forskrift/2015-12-18-1740">forskrift 18 des 2015 nr. 1740</a> (i kraft 1 jan 2016).</article></article></section><section class="section" data-name="kap6" id="kapittel-6" data-lovdata-URL="SF/forskrift/2000-12-21-1382/KAPITTEL_6"><h2>Kapittel 6. Praktisk tjeneste (turnustjeneste) for å få autorisasjon som kiropraktor</h2><article class="legalArticle" data-lovdata-URL="SF/forskrift/2000-12-21-1382/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Vilkår for autorisasjon</span></h3><article class="legalP" id="kapittel-6-paragraf-1-ledd-1">For å få autorisasjon som kiropraktor må kandidaten godtgjøre at hun/han har utført slik praktisk tjeneste som bestemt av Helsedirektoratet.</article><article class="changesToParent">Endret ved <a href="forskrift/2001-12-20-1549">forskrifter 20 des 2001 nr. 1549</a> (i kraft 1 jan 2002), <a href="forskrift/2013-01-17-61">17 jan 2013 nr. 61</a>.</article></article><article class="legalArticle" data-lovdata-URL="SF/forskrift/2000-12-21-1382/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Unntak for kandidat fra annet land</span></h3><article class="legalP" id="kapittel-6-paragraf-2-ledd-1">For kandidat fra annet land innen Det europeiske økonomiske samarbeidsområdet (EØS), som oppfyller vilkårene for autorisasjon som kiropraktor etter <a href="lov/1992-11-27-109/eøsl">EØS-avtalen</a>, gis autorisasjon etter <a href="forskrift/2008-10-08-1130">forskrift 8. oktober 2008 nr. 1130 om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits</a>.</article><article class="changesToParent">Endret ved forskrift <a href="forskrift/2021-09-20-2838">20 sep 2021 nr. 2838</a>.</article></article></section><section class="section" data-name="kap7" id="kapittel-7" data-lovdata-URL="SF/forskrift/2000-12-21-1382/KAPITTEL_7"><h2>Kapittel 7. Ikrafttredelse mv.</h2><article class="legalArticle" data-lovdata-URL="SF/forskrift/2000-12-21-1382/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften trer i kraft 1. januar 2001.</article><article class="legalP" id="kapittel-7-paragraf-1-ledd-2">Kap. 2 gjelder i de tilfeller som i henhold til overgangsreglene i forskrift om praktisk tjeneste (turnustjeneste) for leger § 24 følger det tidligere regelverk. Det samme gjelder de retningslinjer og målbeskrivelser som gjaldt ved forskriftens ikrafttredelse.</article><article class="changesToParent">Endret ved <a href="forskrift/2001-12-20-1549">forskrift 20 des 2001 nr. 1549</a> (i kraft 1 jan 2002).</article></article></section></main></body></html>