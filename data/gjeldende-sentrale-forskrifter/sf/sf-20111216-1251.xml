<!DOCTYPE html><html lang="no"><head><title>Forskrift om sosiale tjenester for personer uten fast bopel i Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-16-1251</dd><dt class="dokid">DokumentID</dt><dd class="dokid">SF/forskrift/2011-12-16-1251</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 2011 hefte 13</dd><dt class="dateInForce">I kraft fra</dt><dd class="dateInForce">2012-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-03-07</dd><dt class="lastChangedBy">Sist endret ved</dt><dd class="lastChangedBy"><a href="forskrift/2025-03-07-381">forskrift/2025-03-07-381</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2009-12-18-131/§2">lov/2009-12-18-131/§2</a></li></ul></dd><dt class="dateOfPublication">Kunngjort</dt><dd class="dateOfPublication">2011-12-19 15:15</dd><dt class="titleShort">Korttittel</dt><dd class="titleShort">Forskrift om sosiale tjenester, bopelsløse</dd><dt class="title">Tittel</dt><dd class="title">Forskrift om sosiale tjenester for personer uten fast bopel i Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. desember 2011 med hjemmel i <a href="lov/2009-12-18-131">lov 18. desember 2009 nr. 131</a> om sosiale tjenester i arbeids- og velferdsforvaltningen <a href="lov/2009-12-18-131/§2">§ 2</a>. Fremmet av Arbeidsdepartementet. <br /><strong>Endret</strong> ved <a href="forskrift/2014-03-14-278">forskrifter 14 mars 2014 nr. 278</a>, <a href="forskrift/2025-03-07-381">7 mars 2025 nr. 381</a>.</dd><dt class="refid">RefID</dt><dd class="refid">forskrift/2011-12-16-1251</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om sosiale tjenester for personer uten fast bopel i Norge</a><ul class="tocSubUl"><li><a href="#paragraf-1">§ 1. Personer som har lovlig opphold, men ikke bopel i riket</a></li><li><a href="#paragraf-2">§ 1a. Utlendinger som omfattes av EØS-avtalen</a></li><li><a href="#paragraf-3">§ 2. Personer som kan få statlig innkvartering</a></li><li><a href="#paragraf-4">§ 3. Personer som er bosatt i en kommune som mottar integreringstilskudd</a></li><li><a href="#paragraf-5">§ 4. Personer som ikke har lovlig opphold i riket</a></li><li><a href="#paragraf-6">§ 5. Dokumentasjon av lovlig opphold</a></li><li><a href="#paragraf-7">§ 6. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-12-16-1251" id="dokument"><h1>Forskrift om sosiale tjenester for personer uten fast bopel i Norge</h1><article class="legalArticle" data-lovdata-URL="SF/forskrift/2011-12-16-1251/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personer som har lovlig opphold, men ikke bopel i riket</span></h2><article class="legalP" id="paragraf-1-ledd-1">Personer som ikke er norske statsborgere og som ikke har bopel i riket, har ikke krav på individuelle tjenester etter loven, med unntak av opplysning, råd og veiledning.</article><article class="legalP" id="paragraf-1-ledd-2">Hvis en person som nevnt i første ledd ikke kan sørge for sitt livsopphold, har vedkommende rett til økonomisk stønad og hjelp til å finne midlertidig botilbud i henhold til loven. Hjelp gis inntil vedkommende kan forventes å få bistand fra kilder i hjemlandet.</article><article class="legalP" id="paragraf-1-ledd-3">Første og andre ledd gjelder ikke dersom annet følger av avtale Norge har inngått med vedkommendes hjemland, eller av multilaterale avtaler eller konvensjoner.</article><article class="legalP" id="paragraf-1-ledd-4">Første og andre ledd gjelder ikke antatte ofre for menneskehandel som er innvilget begrenset oppholdstillatelse etter <a href="forskrift/2009-10-15-1286/§8-3">utlendingsforskriften § 8-3</a> første og andre ledd (refleksjonsperiode mv.), eller personer som har rett til å bli i landet mens søknad om oppholdstillatelse eller klage på vedtak i sak om opphold er til behandling hos utlendingsmyndighetene, ved norsk domstol eller hos internasjonalt klageorgan som Norge har anerkjent.</article><article class="changesToParent">Endret ved forskrift <a href="forskrift/2025-03-07-381">7 mars 2025 nr. 381</a>.</article></article><article class="legalArticle" data-lovdata-URL="SF/forskrift/2011-12-16-1251/§1a" data-name="§1a" id="paragraf-2"><h2 class="legalArticleHeader"><span class="legalArticleValue">§ 1a</span>. <span class="legalArticleTitle">Utlendinger som omfattes av EØS-avtalen</span></h2><article class="legalP" id="paragraf-2-ledd-1">Vilkåret om bopel i <a href="forskrift/2011-12-16-1251/§1/ledd/1">§ 1 første ledd</a> gjelder ikke for EØS-borgere og deres familiemedlemmer med lovlig opphold i Norge i henhold til <a href="lov/1992-11-27-109/eøsl">EØS-avtalen</a>.</article><article class="legalP" id="paragraf-2-ledd-2">Personer som har oppholdsrett i riket etter <a href="lov/2008-05-15-35/§111">utlendingsloven § 111</a>, og som ikke har bopel i riket jf. <a href="forskrift/2011-12-16-1251/§1/ledd/1">§ 1 første ledd</a>, har likevel ikke krav på individuelle tjenester etter loven, med unntak av opplysning, råd og veiledning.</article><article class="legalP" id="paragraf-2-ledd-3">Hvis en person som nevnt i andre ledd ikke kan sørge for sitt livsopphold, har vedkommende rett til økonomisk stønad og hjelp til å finne midlertidig botilbud i henhold til loven. Hjelp gis inntil vedkommende kan forventes å få bistand fra kilder i hjemlandet.</article><article class="changesToParent">Tilføyd ved forskrift <a href="forskrift/2025-03-07-381">7 mars 2025 nr. 381</a>.</article></article><article class="legalArticle" data-lovdata-URL="SF/forskrift/2011-12-16-1251/§2" data-name="§2" id="paragraf-3"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personer som kan få statlig innkvartering</span></h2><article class="legalP" id="paragraf-3-ledd-1">Personer som har søkt om beskyttelse, og som er i, eller kan få statlig innkvartering, har ikke krav på individuelle tjenester etter loven, med unntak av opplysning, råd og veiledning.</article><article class="legalP" id="paragraf-3-ledd-2">Hvis en person med innvilget opphold i riket på eget initiativ flytter fra statlig innkvartering til en kommune og søker om sosiale tjenester, kan kommunen avslå søknaden med henvisning til det statlige tilbudet, med mindre dette er åpenbart urimelig.</article></article><article class="legalArticle" data-lovdata-URL="SF/forskrift/2011-12-16-1251/§3" data-name="§3" id="paragraf-4"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personer som er bosatt i en kommune som mottar integreringstilskudd</span></h2><article class="legalP" id="paragraf-4-ledd-1">Personer som er bosatt i en kommune som mottar integreringstilskudd for vedkommende, har rett til tjenester i denne kommunen.</article><article class="legalP" id="paragraf-4-ledd-2">Flytter en person som nevnt i første ledd til en annen kommune, har vedkommende rett til tjenester der, dersom flyttingen er avtalt mellom de to kommunene.</article><article class="legalP" id="paragraf-4-ledd-3">Hvis flyttingen ikke er avtalt, kan tilflyttingskommunen avslå søknaden med henvisning til bosettingskommunens ansvar, med mindre dette er åpenbart urimelig.</article></article><article class="legalArticle" data-lovdata-URL="SF/forskrift/2011-12-16-1251/§4" data-name="§4" id="paragraf-5"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Personer som ikke har lovlig opphold i riket</span></h2><article class="legalP" id="paragraf-5-ledd-1">Personer som ikke har lovlig opphold i riket har ikke krav på individuelle tjenester etter loven, med unntak av opplysning, råd og veiledning.</article><article class="legalP" id="paragraf-5-ledd-2">Hvis en person som nevnt i første ledd ikke kan sørge for sitt livsopphold, og heller ikke kan få statlig innkvartering, har vedkommende i en nødssituasjon rett til økonomisk stønad og hjelp til å finne midlertidig botilbud i henhold til loven i en kort periode. Hjelp gis inntil vedkommende i praksis kunne forlatt landet. Det kan stilles krav om at vedkommende aktivt bidrar til egen utreise, blant annet kan det stilles krav om å skaffe nødvendige reisedokumenter.</article><article class="changesToParent">Endret ved <a href="forskrift/2014-03-14-278">forskrift 14 mars 2014 nr. 278</a> (i kraft 1 mai 2014).</article></article><article class="legalArticle" data-lovdata-URL="SF/forskrift/2011-12-16-1251/§5" data-name="§5" id="paragraf-6"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dokumentasjon av lovlig opphold</span></h2><article class="legalP" id="paragraf-6-ledd-1">Kommunen i arbeids- og velferdsforvaltningen kan kreve at søker dokumenterer lovlig opphold i riket.</article></article><article class="legalArticle" data-lovdata-URL="SF/forskrift/2011-12-16-1251/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-7-ledd-1">Forskriften settes i kraft fra 1. januar 2012.</article></article></main></body></html>