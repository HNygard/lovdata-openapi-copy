<!DOCTYPE html><html lang="no"><head><title>Overenskomst 1985 mellom Danmark, Finland, Norge og Sverige om gjensidig godkjennelse av førerkort og registrering av kjøretøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1986-07-01-3055</dd><dt class="dokid">DokumentID</dt><dd class="dokid">SF/forskrift/1986-07-01-3055</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avd. for miljø, kollektivtransport og veg</li></ul></dd><dt class="dateInForce">I kraft fra</dt><dd class="dateInForce">1986-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§24">lov/1965-06-18-4/§24</a></li></ul></dd><dt class="titleShort">Korttittel</dt><dd class="titleShort">Nordisk overenskomst om førerkort m m</dd><dt class="title">Tittel</dt><dd class="title">Overenskomst 1985 mellom Danmark, Finland, Norge og Sverige om gjensidig godkjennelse av førerkort og registrering av kjøretøyer.</dd><dt class="miscInformation">Annet om dokumentet</dt><dd class="miscInformation">Overenskomsten trer i kraft 1 juli 1986. De bilaterale overenskomster av 15 sep 1956 oppheves fra samme dato. Overenskomsten er utferdiget på dansk, finsk, svensk og norsk, hvilke tekster har samme gyldighet.</dd><dt class="refid">RefID</dt><dd class="refid">forskrift/1986-07-01-3055</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Overenskomst 1985 mellom Danmark, Finland, Norge og Sverige om gjensidig godkjennelse av førerkort og registrering av kjøretøyer.</a><ul class="tocSubUl"><li><a href="#paragraf-1">Art 1.</a></li><li><a href="#paragraf-2">Art 2.</a></li><li><a href="#paragraf-3">Art 3.</a></li><li><a href="#paragraf-4">Art 4.</a></li><li><a href="#paragraf-5">Art 5.</a></li><li><a href="#paragraf-6">Art 6.</a></li><li><a href="#paragraf-7">Art 7.</a></li><li><a href="#paragraf-8">Art 8.</a></li><li><a href="#paragraf-9">Art 9.</a></li><li><a href="#paragraf-10">Art 10.</a></li><li><a href="#paragraf-11">Art 11.</a></li></ul></li></ul></dd></dl></header><main class="documentBody" data-lovdata-URL="SF/forskrift/1986-07-01-3055" id="dokument"><h1>Overenskomst 1985 mellom Danmark, Finland, Norge og Sverige om gjensidig godkjennelse av førerkort og registrering av kjøretøyer.</h1><article class="legalP" id="ledd-1">For å lette vegtrafikken mellom landene har regjeringene i Danmark, Finland, Norge og Sverige inngått følgende overenskomst:</article><article class="legalArticle" data-lovdata-URL="SF/forskrift/1986-07-01-3055/a1" data-name="a1" id="paragraf-1"><h2 class="legalArticleHeader"><span class="legalArticleValue">Art 1</span>.</h2><article class="legalP" id="paragraf-1-ledd-1">Et førerkort som er utstedt i det ene landet er gyldig i de øvrige land i samsvar med sitt innhold. Førerkortet gjelder dog ikke hvis det er ugyldig i det land hvor det er utstedt.</article><article class="legalP" id="paragraf-1-ledd-2">Reglene om førerkortet i denne overenskomst gjelder med de nødvendige tillempninger også «midlertidigt kørekort» og «turistkørekort» utstedt i Danmark, «tilfälligt körkort» utstedt i Finland og «midlertidig kjøretillatelse» utstedt i Norge.</article></article><article class="legalArticle" data-lovdata-URL="SF/forskrift/1986-07-01-3055/a2" data-name="a2" id="paragraf-2"><h2 class="legalArticleHeader"><span class="legalArticleValue">Art 2</span>.</h2><article class="legalP" id="paragraf-2-ledd-1">Hvert enkelt land bestemmer i hvilken utstrekning landets egne regler skal gjelde de førerkort som er utstedt i et av de andre landene.</article></article><article class="legalArticle" data-lovdata-URL="SF/forskrift/1986-07-01-3055/a3" data-name="a3" id="paragraf-3"><h2 class="legalArticleHeader"><span class="legalArticleValue">Art 3</span>.</h2><article class="legalP" id="paragraf-3-ledd-1">Den som er innmeldt i folkeregisteret i et av landene og har et gyldig førerkort utstedt i et av de andre landene, kan søke om å få byttet sitt førerkort med et tilsvarende førerkort i det land hvor han er innmeldt i folkeregisteret uten å avlegge ny førerprøve.</article></article><article class="legalArticle" data-lovdata-URL="SF/forskrift/1986-07-01-3055/a4" data-name="a4" id="paragraf-4"><h2 class="legalArticleHeader"><span class="legalArticleValue">Art 4</span>.</h2><article class="legalP" id="paragraf-4-ledd-1">Når det i et av landene er truffet avgjørelse i en sak om et førerkort utstedt i et av de andre landene, skal det land som førerkortet er utstedt i underrettes om avgjørelsen. Hvis avgjørelsen innebærer at førerkortet ikke lenger er gyldig, skal førerkortet oversendes til det land som har utstedt det når avgjørelsen er endelig.</article></article><article class="legalArticle" data-lovdata-URL="SF/forskrift/1986-07-01-3055/a5" data-name="a5" id="paragraf-5"><h2 class="legalArticleHeader"><span class="legalArticleValue">Art 5</span>.</h2><article class="legalP" id="paragraf-5-ledd-1">Myndigheter som treffer avgjørelser i saker om førerkort etter denne overenskomst bør ha rett til å gjøre seg kjent med de opplysninger som er tilgjengelig for førerkortmyndighetene i de andre land, og som er av betydning for avgjørelsen. Dette gjelder dog ikke såfremt annet foranlediges av forhold til et annet land som ikke er bundet av overenskomsten.</article></article><article class="legalArticle" data-lovdata-URL="SF/forskrift/1986-07-01-3055/a6" data-name="a6" id="paragraf-6"><h2 class="legalArticleHeader"><span class="legalArticleValue">Art 6</span>.</h2><article class="legalP" id="paragraf-6-ledd-1">Hvert land skal oppnevne en myndighet som skal ta i mot underretninger og førerkort i samsvar med artikkel 4, og fremskaffe opplysninger i samsvar med artikkel 5.</article></article><article class="legalArticle" data-lovdata-URL="SF/forskrift/1986-07-01-3055/a7" data-name="a7" id="paragraf-7"><h2 class="legalArticleHeader"><span class="legalArticleValue">Art 7</span>.</h2><article class="legalP" id="paragraf-7-ledd-1">Motordrevne kjøretøy som er registrert i et av landene, samt tilhengere til kjøretøy kan benyttes i de andre land i inntil ett år. Kjøretøyet skal være i trafikksikkerhetsmessig stand og oppfylle besøkslandets regler om akseltrykk, bruttovekt, lengde, høyde og bredde. Kjøretøyet skal være forsynt med hjemlandets kjennemerke og nasjonalitetsmerke.</article><article class="legalP" id="paragraf-7-ledd-2">Som bevis for registreringen gjelder kjøretøyenes kjennemerke og<ol class="defaultList" type="1"><li data-name="1." value="1"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">for andre danske kjøretøy enn personbiler, motorsykler og tilhengere koplet til personbiler: registreringsattest.</article></article></li><li data-name="2." value="2"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">for finske kjøretøy: «registerutdrag» for kjøretøyet, eller registreringsattest som beviser at kjøretøyet kan anvendes i utlandet, eller «interimsinstyg».</article></article></li><li data-name="3." value="3"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">for norske kjøretøy: vognkort.</article></article></li><li data-name="4." value="4"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">for andre svenske kjøretøy enn terrengkjøretøy: «kontrollmärke», for svenske lastebiler, biler med tilhengere og terrenggående kjøretøy: i tillegg det sist utstedte «registreringsbeviset» for hvert kjøretøy.</article></article></li></ol></article></article><article class="legalArticle" data-lovdata-URL="SF/forskrift/1986-07-01-3055/a8" data-name="a8" id="paragraf-8"><h2 class="legalArticleHeader"><span class="legalArticleValue">Art 8</span>.</h2><article class="legalP" id="paragraf-8-ledd-1">Hvis det i et av landene er gitt spesiell tillatelse til midlertidig benyttelse av et kjøretøy som ikke er registrert i landet eller som er midlertidig registrert i landet, kan kjøretøyet midlertidig benyttes i de andre land i den periode som tillatelsen gjelder.</article><article class="legalP" id="paragraf-8-ledd-2">Kjøretøyet skal være i trafikksikkerhetsmessig stand og skal oppfylle besøkslandets regler om akseltrykk, totalvekt, lengde, høyde og bredde.</article><article class="legalP" id="paragraf-8-ledd-3">Følgende skal gjelde som bevis for kjøretøy som har fått tillatelsen, i<ol class="defaultList" type="1"><li data-name="1." value="1"><article class="listArticle" id="paragraf-8-ledd-3-punkt-1"><article class="legalP" id="paragraf-8-ledd-3-punkt-1-ledd-1">Danmark: «midlertidig registreringsattest» og «grænsenummerskilt».</article></article></li><li data-name="2." value="2"><article class="listArticle" id="paragraf-8-ledd-3-punkt-2"><article class="legalP" id="paragraf-8-ledd-3-punkt-2-ledd-1">Finland: «Interimistisk registreringsbevis» og tilsvarende skilt, eller «Interimsintyg», og tilsvarende «SF-skylt».</article></article></li><li data-name="3." value="3"><article class="listArticle" id="paragraf-8-ledd-3-punkt-3"><article class="legalP" id="paragraf-8-ledd-3-punkt-3-ledd-1">Norge: «Vognkort» og tilsvarende skilt for særlig registrering.</article></article></li><li data-name="4." value="4"><article class="listArticle" id="paragraf-8-ledd-3-punkt-4"><article class="legalP" id="paragraf-8-ledd-3-punkt-4-ledd-1">Sverige: «Turistvagnslicens» og «turistvagnsskylt», bevis for «eksportvagnregistrering» og «eksportvagnskylt» i tillegg til «besiktningsinstrument» eller «interimslicens» og «Interimsskylt».</article></article></li></ol></article><article class="legalP" id="paragraf-8-ledd-4">Kjøretøyene skal være merket med hjemlandets nasjonalitetsmerker.</article></article><article class="legalArticle" data-lovdata-URL="SF/forskrift/1986-07-01-3055/a9" data-name="a9" id="paragraf-9"><h2 class="legalArticleHeader"><span class="legalArticleValue">Art 9</span>.</h2><article class="legalP" id="paragraf-9-ledd-1">Reglene i artikkel 7 første ledd, finner tilsvarende anvendelse på danske kjøretøy som kan benyttes i Danmark med faste prøveskilt, finske kjøretøy som kan benyttes i Finland med «Provnummerskyltar», norske kjøretøyer som kan benyttes i Norge på «prøvekjennemerke» og svenske kjøretøy som kan benyttes i Sverige på grunnlag av «saluvagnslicens».</article><article class="legalP" id="paragraf-9-ledd-2">Som legitimasjon for de danske kjøretøyer skal i denne forbindelse «registreringsattest» gjelde. For de finske kjøretøyer skal «provnummerskyltar» gjelde i tillegg til bevis for retten til å anvende slike kjennemerker. For de norske kjøretøyer skal «prøvekjennemerke» eller «vognkort» for «årsprøvekjennemerke» eller kjøreseddel for «dagsprøvekjennemerke» i original gjelde. For de svenske kjøretøyer skal «saluvagnsskyltar» gjelde.</article></article><article class="legalArticle" data-lovdata-URL="SF/forskrift/1986-07-01-3055/a10" data-name="a10" id="paragraf-10"><h2 class="legalArticleHeader"><span class="legalArticleValue">Art 10</span>.</h2><article class="legalP" id="paragraf-10-ledd-1">Artiklene 7-9 gjelder under forutsetning av at kjøretøyet kan benyttes i sitt hjemland, og at<ol class="defaultList" type="1"><li data-name="1." value="1"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">det eies av en fysisk person, som normalt ikke har bopel i besøkslandet, eller av en juridisk person som er etablert i et annet land enn besøkslandet,</article></article></li><li data-name="2." value="2"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">det ikke er eller skal være registrert i besøkslandet,</article></article></li><li data-name="3." value="3"><article class="listArticle" id="paragraf-10-ledd-1-punkt-3"><article class="legalP" id="paragraf-10-ledd-1-punkt-3-ledd-1">det er innført til midlertidig bruk i besøkslandet.</article></article></li></ol></article><article class="legalP" id="paragraf-10-ledd-2">Hvert land kan bestemme at artiklene 7-9 ikke skal gjelde, når kjøretøyene benyttes av personer som har bopel i besøkslandet.</article></article><article class="legalArticle" data-lovdata-URL="SF/forskrift/1986-07-01-3055/a11" data-name="a11" id="paragraf-11"><h2 class="legalArticleHeader"><span class="legalArticleValue">Art 11</span>.</h2><article class="legalP" id="paragraf-11-ledd-1">Denne overenskomst gjelder ikke spørsmål om tillatelse til personbefordring mot vederlag eller transport av annet gods enn førerens og passasjerers reisegods, og heller ikke de bestemmelser om toll, skatter eller andre avgifter eller om forsikring av motordrevne kjøretøy eller arbeidsmiljø som gjelder eller blir utferdiget i det enkelte land.</article><article class="legalP" id="paragraf-11-ledd-2">Hvert land kan gjøre unntak fra denne overenskomst om førerkort til personer som ikke er fylt 18 år, og for trafikk med kjøretøy som nyttes til transport av personer eller gods mot vederlag, og som utføres med kjøretøy som er registrert i det pågjeldende land.</article></article></main></body></html>