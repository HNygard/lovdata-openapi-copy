<!DOCTYPE html><html lang="no"><head><title>Forskrift om auke av maksimalt tillaten biomasse for løyve til akvakultur med laks, aure og regnbogeaure i 2015</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2015-06-17-817</dd><dt class="dokid">DokumentID</dt><dd class="dokid">SF/forskrift/2015-06-17-817</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeri- og havbruksavd.</li></ul></dd><dt class="publishedIn">Publisert i</dt><dd class="publishedIn">I 2015 hefte 8</dd><dt class="dateInForce">I kraft fra</dt><dd class="dateInForce">2015-06-17</dd><dt class="lastChangeInForce">Ikrafttredelse av siste endring</dt><dd class="lastChangeInForce">2016-11-15</dd><dt class="lastChangedBy">Sist endret ved</dt><dd class="lastChangedBy"><a href="forskrift/2016-11-15-1330">forskrift/2016-11-15-1330</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-79/§5">lov/2005-06-17-79/§5</a></li><li><a href="lov/2005-06-17-79/§6">lov/2005-06-17-79/§6</a></li><li><a href="lov/2005-06-17-79/§7">lov/2005-06-17-79/§7</a></li><li><a href="lov/2005-06-17-79/§9">lov/2005-06-17-79/§9</a></li><li><a href="lov/2005-06-17-79/§26">lov/2005-06-17-79/§26</a></li><li><a href="lov/2005-06-17-79/§28">lov/2005-06-17-79/§28</a></li><li><a href="lov/2005-06-17-79/§29a">lov/2005-06-17-79/§29a</a></li><li><a href="lov/2005-06-17-79/§30">lov/2005-06-17-79/§30</a></li><li><a href="lov/2005-06-17-79/§31a">lov/2005-06-17-79/§31a</a></li><li><a href="lov/2005-06-17-79/§33a">lov/2005-06-17-79/§33a</a></li><li><a href="lov/2003-12-19-124/§7">lov/2003-12-19-124/§7</a></li><li><a href="lov/2003-12-19-124/§14">lov/2003-12-19-124/§14</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2003-12-19-124/§26">lov/2003-12-19-124/§26</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="dateOfPublication">Kunngjort</dt><dd class="dateOfPublication">2015-07-07 15:00</dd><dt class="titleShort">Korttittel</dt><dd class="titleShort">Forskrift om auke av tillaten biomasse, akvakultur</dd><dt class="title">Tittel</dt><dd class="title">Forskrift om auke av maksimalt tillaten biomasse for løyve til akvakultur med laks, aure og regnbogeaure i 2015</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Nærings- og fiskeridepartementet 17. juni 2015 med heimel i <a href="lov/2005-06-17-79">lov 17. juni 2005 nr. 79</a> om akvakultur (akvakulturloven) <a href="lov/2005-06-17-79/§5">§ 5</a>, <a href="lov/2005-06-17-79/§6">§ 6</a>, <a href="lov/2005-06-17-79/§7">§ 7</a>, <a href="lov/2005-06-17-79/§9">§ 9</a>, <a href="lov/2005-06-17-79/§26">§ 26</a>, <a href="lov/2005-06-17-79/§28">§ 28</a>, <a href="lov/2005-06-17-79/§29a">§ 29a</a>, <a href="lov/2005-06-17-79/§30">§ 30</a>, <a href="lov/2005-06-17-79/§31a">§ 31a</a> og <a href="lov/2005-06-17-79/§33a">§ 33a</a> og <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§7">§ 7</a>, <a href="lov/2003-12-19-124/§14">§ 14</a>, <a href="lov/2003-12-19-124/§15">§ 15</a>, <a href="lov/2003-12-19-124/§19">§ 19</a> og <a href="lov/2003-12-19-124/§26">§ 26</a>, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /><strong>Endra</strong> ved <a href="forskrift/2016-11-15-1330">forskrift 15 nov 2016 nr. 1330</a>.</dd><dt class="refid">RefID</dt><dd class="refid">forskrift/2015-06-17-817</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om auke av maksimalt tillaten biomasse for løyve til akvakultur med laks, aure og regnbogeaure i 2015</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Verkeområde</a></li><li><a href="#paragraf-3">§ 3. Kunngjering av tilbod</a></li><li><a href="#paragraf-4">§ 4. Søknad</a></li><li><a href="#paragraf-5">§ 5. Vederlag</a></li><li><a href="#paragraf-6">§ 6. Krav til sending og søknad</a></li><li><a href="#paragraf-7">§ 7. Vilkår</a></li><li><a href="#paragraf-8">§ 8. Vedtak og tilsyn</a></li><li><a href="#paragraf-9">§ 9. Tilbaketrekking</a></li><li><a href="#paragraf-10">§ 10. Reaksjonar og sanksjonar</a></li><li><a href="#paragraf-11">§ 11. Søksmålsfrist</a></li><li><a href="#paragraf-12">§ 12. Ikraftsetjing</a></li><li><a href="#kapittel-1">Vedlegg 1. Krav til rutinar for teljing av lakselus</a></li></ul></li></ul></dd></dl></header><main class="documentBody" data-lovdata-URL="SF/forskrift/2015-06-17-817" id="dokument"><h1>Forskrift om auke av maksimalt tillaten biomasse for løyve til akvakultur med laks, aure og regnbogeaure i 2015</h1><article class="legalArticle" data-lovdata-URL="SF/forskrift/2015-06-17-817/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrifta er å gjennomføre ein kapasitetsauke for løyve til matfisk av laks, aure og regnbogeaure.</article></article><article class="legalArticle" data-lovdata-URL="SF/forskrift/2015-06-17-817/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h2><article class="legalP" id="paragraf-2-ledd-1">Forskrifta gjeld høve til å auke maksimalt tillaten biomasse for løyve til matfisk av laks, aure og regnbogeaure i sjøvatn med 5&#xa0;% av den maksimalt tillatne biomassen mot vederlag. Høve til auke gjeld ikkje løyve til matfisk av laks, aure og regnbogeaure i sjøvatn til særlege formål, jf. kap. 5 i <a href="forskrift/2004-12-22-1798">forskrift 22. desember 2004 nr. 1798</a> om tillatelse til akvakultur av laks, ørret og regnbueørret.</article></article><article class="legalArticle" data-lovdata-URL="SF/forskrift/2015-06-17-817/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kunngjering av tilbod</span></h2><article class="legalP" id="paragraf-3-ledd-1">Tilbodet skal offentleggjerast på fylkeskommunane og Fiskeridirektoratet sine internettsider minimum to månader før fristen går ut. Fiskeridirektoratet utarbeider kunngjeringstekst og annan dokumentasjon til bruk for søknad og forvaltning av ordninga.</article><article class="legalP" id="paragraf-3-ledd-2">Fylkeskommunane skal også seinast 5. juli 2015 kunngjere tilbodet i brev til innehavarar av akvakulturløyve som står i akvakulturregisteret på det tidspunktet. Brevet kan sendast elektronisk.</article><article class="legalP" id="paragraf-3-ledd-3">Kunngjeringa skal minimum innehalde følgjande:<ol class="defaultList" type="a"><li data-name="a." value="1"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">Krav til søknad og frist for innsending.</article></article></li><li data-name="b." value="2"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">Informasjon om vederlag og innbetaling av dette.</article></article></li><li data-name="c." value="3"><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">Informasjon om vilkår for utviding av løyve.</article></article></li></ol></article></article><article class="legalArticle" data-lovdata-URL="SF/forskrift/2015-06-17-817/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad</span></h2><article class="legalP" id="paragraf-4-ledd-1">Innehavar av løyve til matfisk av laks, aure og regnbogeaure i sjøvatn skal etter <a href="forskrift/2015-06-17-817/§6">§ 6</a> sende søknad til fylkeskommunen i det fylket løyvet høyrer heime dersom han ønskjer å utvide løyvet.</article><article class="legalP" id="paragraf-4-ledd-2">Det skal ikkje betalast søknadsgebyr for søknad etter denne forskrifta.</article></article><article class="legalArticle" data-lovdata-URL="SF/forskrift/2015-06-17-817/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vederlag</span></h2><article class="legalP" id="paragraf-5-ledd-1">For utviding av løyve etter denne forskrifta skal det betalast vederlag til staten:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">For løyve i Troms og Finnmark som er avgrensa til 945 tonn er vederlaget 1&#xa0;000&#xa0;000 kroner.</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">For løyve i resten av landet, som er avgrensa til 780 tonn, er vederlaget 1&#xa0;000&#xa0;000 kroner.</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">For løyve med anna avgrensing enn nemnd i bokstav a og b, er vederlaget 25&#xa0;500 kroner per tonn løyvet blir utvida med.</article></article></li></ol></article><article class="legalP" id="paragraf-5-ledd-2">Vederlaget skal betalast til Fiskeridirektorat, Økonomiseksjonen, Postboks 185 Sentrum, 5804 Bergen, kontonummer 7694 05 09048, og vere merka «Vederlag 2015 – [nummer på løyve]». Frist for innbetaling er den same som for innsending av melding etter <a href="forskrift/2015-06-17-817/§8">§ 8</a> tredje ledd.</article><article class="legalP" id="paragraf-5-ledd-3">Vederlaget blir ikkje refundert ved eventuell seinare inndraging av akvakulturløyvet på bakgrunn av forhold nemnde i <a href="lov/2005-06-17-79/§9">akvakulturloven § 9</a>, medrekna <a href="lov/2005-06-17-79/§9">§ 9</a> i denne forskrifta.</article></article><article class="legalArticle" data-lovdata-URL="SF/forskrift/2015-06-17-817/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til sending og søknad</span></h2><article class="legalP" id="paragraf-6-ledd-1">Søknaden skal sendast seinast 10. januar 2017. Det er tillate å sende søknaden med rekommandert brev, per faks eller elektronisk. Oppmøte hos den einskilde fylkeskommune, enten personleg eller med sendemann, er også tillate. Ved oppmøte skal søknaden vere mottatt innan 10. januar 2017 kl. 1500.</article><article class="legalP" id="paragraf-6-ledd-2">Søknaden skal merkast med: «Søknad om kapasitetsauke 2015».</article><article class="legalP" id="paragraf-6-ledd-3">Søknaden skal førast på fastsette skjema og minimum innehalde informasjon om kva løyve søknaden gjeld.</article><article class="changesToParent">Endra ved <a href="forskrift/2016-11-15-1330">forskrift 15 nov 2016 nr. 1330</a>.</article></article><article class="legalArticle" data-lovdata-URL="SF/forskrift/2015-06-17-817/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår</span></h2><article class="legalP" id="paragraf-7-ledd-1">Løyve nemnd i <a href="forskrift/2015-06-17-817/§6">§ 6</a> siste ledd får følgjande vilkår, dersom fylkeskommunen gjer positivt vedtak etter <a href="forskrift/2015-06-17-817/§8">§ 8</a> andre ledd:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Det skal heile tida vere færre enn 0,2 vaksne holus av lakselus (<i>Lepeophtheirus salmonis</i>) i gjennomsnitt per fisk.</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1"><a href="forskrift/2012-12-05-1140">Forskrift 5. desember 2012 nr. 1140</a> om bekjempelse av lakselus i akvakulturanlegg gjeld, med unnatak for <a href="forskrift/2012-12-05-1140/§6">§ 6</a> andre ledd siste punktum, då teljing av lakselus skal gjennomførast i samsvar med vedlegg 1 til denne forskrifta.</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Grensa i bokstav a skal haldast ved bruk av maksimalt 2 medikamentelle behandlingar mot lakselus per produksjonssyklus.</article></article></li></ol></article><article class="legalP" id="paragraf-7-ledd-2">Krava i bokstavane a) til c) gjeld på alle lokalitetar som er knytt til løyve som har fått auka MTB etter denne forskrifta. Grensa gjeld fram til lokaliteten blir lagd brakk etter avslutta produksjonssyklus, sjølv om løyve som har fått auka MTB etter denne forskrifta ikkje lenger er knytt til lokaliteten.</article><article class="legalP" id="paragraf-7-ledd-3">Nye vilkår til løyve etter denne forskrifta vil falle inn under vesentlege endringar i <a href="forskrift/2008-06-17-822/§40">akvakulturdriftsforskrifta § 40</a> siste ledd, og krav til søknad om endring av driftsplan. Samdrift eller samlokalisering er ikkje tillate med mindre alle løyve knytte til lokaliteten er utvida etter denne forskrifta, eller Fiskeridirektoratet etter søknad gir løyve til slik drift på dei vilkåra som følgjer av denne føresegna. Ved brot på vilkåra er alle innehavarar av løyve på lokaliteten solidarisk ansvarleg.</article><article class="legalP" id="paragraf-7-ledd-4">Løyve som har fått auka MTB etter denne forskrifta kan inngå i ein selskaps- eller konsernbiomasse etter forskrift om drift av akvakultur § 47, § 48, § 48a og § 48b. Vilkåra etter denne føresegna gjeld berre på lokalitetar knytte til løyve som har fått auka MTB etter denne forskrifta.</article></article><article class="legalArticle" data-lovdata-URL="SF/forskrift/2015-06-17-817/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vedtak og tilsyn</span></h2><article class="legalP" id="paragraf-8-ledd-1">Fylkeskommunen i det fylket løyvet høyrer heime skal behandle søknaden og gjere vedtak. Fiskeridirektoratet er klageinstans. Søknad som blir levert for seint, blir ikkje behandla.</article><article class="legalP" id="paragraf-8-ledd-2">Fylkeskommunen skal gjere positivt vedtak dersom søkjaren oppfyller krava i <a href="forskrift/2015-06-17-817/§4">§ 4</a> og <a href="forskrift/2015-06-17-817/§6">§ 6</a>. Endeleg positivt vedtak føreset at innehavar av løyve leverer melding og innbetaler vederlag etter tredje ledd i denne føresegna.</article><article class="legalP" id="paragraf-8-ledd-3">Innehavaren gir melding til fylkeskommunen der løyvet høyrer heime 2 veker før han ønskjer at utvidinga av løyvet skal takast i bruk, men ikkje seinare enn 1. mars 2017. Kvittering for innbetaling av vederlag skal leggjast ved meldinga.</article><article class="legalP" id="paragraf-8-ledd-4">Dersom det ikkje er lagt ved kvittering, skal fylkeskommunen be Fiskeridirektoratet kontrollere om vederlaget likevel er innbetalt og bokført innan fristen i <a href="forskrift/2015-06-17-817/§8">§ 8</a> andre ledd. Dersom det ikkje er lagt ved kvittering eller vederlaget ikkje er bokført på Fiskeridirektoratet sin konto innan fristen, blir løyvet ikkje utvida og fylkeskommunen skal omstøyte vedtaket som er gjort etter første og andre ledd.</article><article class="legalP" id="paragraf-8-ledd-5">Dersom meldinga har eventuelle andre feil eller manglar, set fylkeskommunen ein rimeleg frist for oppretting.</article><article class="legalP" id="paragraf-8-ledd-6">Det kan klagast til Fiskeridirektoratet på vedtak. Dersom vedtaket blir halde oppe etter at saka er endeleg avgjort i forvaltninga, skal eventuelt innbetalt vederlag refunderast.</article><article class="legalP" id="paragraf-8-ledd-7">Mattilsynet fører tilsyn med vilkåra etter <a href="forskrift/2015-06-17-817/§7">§ 7</a>. Fiskeridirektoratet fører elles naudsynt tilsyn.</article><article class="changesToParent">Endra ved <a href="forskrift/2016-11-15-1330">forskrift 15 nov 2016 nr. 1330</a>.</article></article><article class="legalArticle" data-lovdata-URL="SF/forskrift/2015-06-17-817/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbaketrekking</span></h2><article class="legalP" id="paragraf-9-ledd-1">Ved fire eller fleire brot på vilkåra i <a href="forskrift/2015-06-17-817/§7">§ 7</a> første ledd bokstav a og c over ein periode på to produksjonssyklusar blir kapasitetsauken trekt tilbake av Fiskeridirektoratet.</article><article class="legalP" id="paragraf-9-ledd-2">Dette gjeld uavhengig av kor mange lokalitetar brota har skjedd på. Vederlag som er innbetalt etter denne forskrifta vil ikkje bli refundert, jf. også <a href="forskrift/2015-06-17-817/§5">§ 5</a> siste ledd.</article></article><article class="legalArticle" data-lovdata-URL="SF/forskrift/2015-06-17-817/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Reaksjonar og sanksjonar</span></h2><article class="legalP" id="paragraf-10-ledd-1">Brot på vilkår etter <a href="forskrift/2015-06-17-817/§7">§ 7</a> kan bli møtt med reaksjonar og sanksjonar etter <a href="lov/2005-06-17-79">lov 17. juni 2005 nr. 79</a> om akvakultur.</article><article class="legalP" id="paragraf-10-ledd-2">Det er brot på vilkåra i <a href="forskrift/2015-06-17-817/§7">§ 7</a> når det etter teljemetoden som er skildra i vedlegg 1 er:<ol class="defaultList" type="1"><li data-name="1." value="1"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">meir enn 0,20, men mindre enn 0,30, vaksne holus i snitt i tre veker etter kvarandre.</article></article></li><li data-name="2." value="2"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">0,3 eller fleire vaksne holus ved ei teljing.</article></article></li></ol></article><article class="legalP" id="paragraf-10-ledd-3">Lovbrotsgebyr skal ikkje overstige 15 gongar grunnsummen til folketrygda. Det blir teke utgangspunkt i grunnsummen til folketrygda på tidspunktet for brotet.</article><article class="changesToParent">Endra ved <a href="forskrift/2016-11-15-1330">forskrift 15 nov 2016 nr. 1330</a>.</article></article><article class="legalArticle" data-lovdata-URL="SF/forskrift/2015-06-17-817/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Søksmålsfrist</span></h2><article class="legalP" id="paragraf-11-ledd-1">Fiskeridirektoratet, Fylkeskommunen og Mattilsynet kan setje som vilkår at mogleg søksmål om forvaltningsvedtak gjort etter at denne forskrifta er gyldig skal takast ut innan 6 månader frå det tidspunkt melding om fastsetjinga av frist kom fram til vedkomande part.</article></article><article class="legalArticle" data-lovdata-URL="SF/forskrift/2015-06-17-817/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikraftsetjing</span></h2><article class="legalP" id="paragraf-12-ledd-1">Denne forskrifta tek til å gjelde straks.</article></article><section class="section" data-name="vedlegg1" id="kapittel-1" data-lovdata-URL="SF/forskrift/2015-06-17-817/KAPITTEL_1"><h2>Vedlegg 1. Krav til rutinar for teljing av lakselus</h2><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Det skal teljast lakselus i følgjande tre stadiegrupper: <ol class="defaultList" type="a"><li data-name="a." value="1"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">vaksen holus,</article></article></li><li data-name="b." value="2"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">bevegelege stadium, og</article></article></li><li data-name="c." value="3"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">fastsitjande stadium.</article></article></li></ol></article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">I akvakulturanlegg med fleire enn tre merdar skal minst halvparten av merdane undersøkjast kvar gong, og på ein slik måte at ein gjennom to ordinære teljingar får undersøkt alle merdane i akvakulturanlegget. Dersom akvakulturanlegget har tre eller færre merdar, skal alle merdar undersøkjast ved kvar teljing.</article></article></li><li data-name="3." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Det skal teljast lakselus på minst 20 tilfeldige fisk frå alle dei utvalde merdane i akvakulturanlegget ved kvar teljing. Fisken skal fangast inn med orkastnot eller annan metode som sikrar eit representativt utval av fisk. Fisken skal bedøvast før teljinga. Det skal vere maksimalt fem fiskar om gongen i bedøvingskaret.</article></article></li><li data-name="4." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Fisken er tilstrekkeleg bedøvd når han ikkje slår med halen når ein løftar han. Ein og ein fisk skal takast opp og undersøkjast nøye.</article></article></li><li data-name="5." value="5"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">For kvar fisk skal talet på lakselus i dei ulike stadiegruppene førast inn i skjema som er laga til føremålet. For kvar merd skal følgjande opplysningar også noterast på same skjema: Merdnummer, storleiken på merden (omkrets/side) og djupne (rette vegger), talet på fisk og gjennomsnittsvekta av fisken.</article></article></li><li data-name="6." value="6"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">For kvar merd skal det reknast ut gjennomsnittet for kvar stadiegruppe ved å leggje saman alle lakselus i gruppa frå all fisk som er undersøkt i merden, delt på talet på undersøkte fisk. For akvakulturanlegget skal gjennomsnittet for kvar stadiegruppe reknast ut ved å leggje saman gjennomsnitta frå kvar merd delt på talet på merdar.</article></article></li><li data-name="7." value="7"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">Før behandling mot lakselus som berre omfattar enkelte produksjonseiningar, skal det vere gjennomført lakselusteljing i alle produksjonseiningar i akvakulturanlegget.</article></article></li></ol><article class="changesToParent">Tilføyd ved <a href="forskrift/2016-11-15-1330">forskrift 15 nov 2016 nr. 1330</a>.</article></section></main></body></html>