<!DOCTYPE html><html lang="no"><head><title>Forskrift om tilskudd til samiske aviser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-17-248</dd><dt class="dokid">DokumentID</dt><dd class="dokid">SF/forskrift/1997-03-17-248</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medieavd.</li></ul></dd><dt class="publishedIn">Publisert i</dt><dd class="publishedIn">Avd I 1997 590</dd><dt class="dateInForce">I kraft fra</dt><dd class="dateInForce">1997-03-17</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-10-23</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-10-23-2166">forskrift/2020-10-23-2166</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1814-05-17/§75">lov/1814-05-17/§75</a></li><li><a href="null">null</a></li></ul></dd><dt class="titleShort">Korttittel</dt><dd class="titleShort">Forskrift om tilskudd til samiske aviser</dd><dt class="title">Tittel</dt><dd class="title">Forskrift om tilskudd til samiske aviser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 17. mars 1997 med hjemmel i Stortingets årlige budsjettvedtak, jf. <a href="lov/1814-05-17/§75">Grunnloven av 17. mai 1814 § 75</a> bokstav d. <br /> <strong>Endret</strong> ved <a href="forskrift/2002-03-25-376">forskrifter 25 mars 2002 nr. 376</a>, <a href="forskrift/2005-01-18-31">18 jan 2005 nr. 31</a>, <a href="forskrift/2005-08-26-929">26 aug 2005 nr. 929</a>, <a href="forskrift/2008-06-13-584">13 juni 2008 nr. 584</a>, <a href="forskrift/2013-06-19-677">19 juni 2013 nr. 677</a>, <a href="forskrift/2020-10-23-2166">23 okt 2020 nr. 2166</a>.</dd><dt class="refid">RefID</dt><dd class="refid">forskrift/1997-03-17-248</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til samiske aviser</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Forvaltning</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Vilkår for tilskudd</a></li><li><a href="#paragraf-5">§ 5. Krav til organisering og drift</a></li><li><a href="#paragraf-6">§ 6. Fastsettelse av opplag, utgivelseshyppighet og sidetall</a></li><li><a href="#paragraf-7">§ 7. Fordelingen av tilskuddet</a></li><li><a href="#paragraf-8">§ 8. Produksjonstilskudd</a></li><li><a href="#paragraf-9">§ 8a. Avkortning av tilskuddsbeløp</a></li><li><a href="#paragraf-10">§ 9. Tilskudd til avissider på lule- og sørsamisk</a></li><li><a href="#paragraf-11">§ 10. Overgangsordning</a></li><li><a href="#paragraf-12">§ 11. Saksbehandling</a></li><li><a href="#paragraf-13">§ 12. Opplysningsplikt</a></li><li><a href="#paragraf-14">§ 13. Taushetsplikt</a></li><li><a href="#paragraf-15">§ 14. Utbetaling av tilskudd</a></li><li><a href="#paragraf-16">§ 15. Nærmere bestemmelser</a></li><li><a href="#paragraf-17">§ 16. Ikrafttreden</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-17-248" id="dokument"><h1>Forskrift om tilskudd til samiske aviser</h1><article class="legalArticle" data-lovdata-URL="SF/forskrift/1997-03-17-248/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddet til samiske aviser og samisk språklige avissider skal legge til rette for demokratisk debatt, meningsdanning og språkutvikling i det samiske samfunnet.</article><article class="changesToParent">Tilføyd ved <a href="forskrift/2008-06-13-584">forskrift 13 juni 2008 nr. 584</a> (med virkning for behandling av søknader om tilskudd fom 2008, se endringsforskriften for overgangsregler.)</article></article><article class="legalArticle" data-lovdata-URL="SF/forskrift/1997-03-17-248/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning</span></h2><article class="legalP" id="paragraf-2-ledd-1">Denne forskriften gir regler om ordningen med tilskudd til samiske aviser. Tilskuddsordningen forvaltes av Medietilsynet. Tilskuddsmidlene skal benyttes til utgivelse av den avis det søkes tilskudd for.</article><article class="changesToParent">Endret ved <a href="forskrift/2005-01-18-31">forskrifter 18 jan 2005 nr. 31</a>, <a href="forskrift/2008-06-13-584">13 juni 2008 nr. 584</a> (tidligere § 1).</article></article><article class="legalArticle" data-lovdata-URL="SF/forskrift/1997-03-17-248/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">Med samisk avis menes her avis som har den samiske befolkningen som hovedmålgruppe.</article><article class="changesToParent">Endret ved <a href="forskrift/2008-06-13-584">forskrift 13 juni 2008 nr. 584</a> (med virkning for behandling av søknader om tilskudd fom 2008, se endringsforskriften for overgangsregler, tidligere § 2).</article></article><article class="legalArticle" data-lovdata-URL="SF/forskrift/1997-03-17-248/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for tilskudd</span></h2><article class="legalP" id="paragraf-4-ledd-1">Tilskudd etter denne forskriften ytes til samiske aviser som:<ol class="defaultList" type="1"><li data-name="1." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">inneholder nyhets- og aktualitetsstoff av dagspressekarakter som gjør at avisen klart skiller seg fra andre typer publikasjoner.</article></article></li><li data-name="2." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">har en ansvarlig redaktør med status som svarer til bestemmelsene i «Redaktørplakaten».</article></article></li><li data-name="3." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">tar reell betaling for abonnement, løssalg og annonser etter en offentlig tilgjengelig prisliste.</article></article></li><li data-name="4." value="4"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">ikke sender ut gratiseksemplarer ut over det som tillates etter retningslinjer fastsatt av Medietilsynet.</article></article></li><li data-name="5." value="5"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">selger minst halvparten av sitt godkjente netto opplag gjennom abonnement.</article></article></li><li data-name="6." value="6"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">i siste kalenderår i gjennomsnitt ikke har hatt mer enn 50 prosent annonser av det totale volum.</article></article></li></ol></article><article class="legalP" id="paragraf-4-ledd-2">I tillegg må avisen utkomme regelmessig med minst 48 nummer per år med et gjennomsnittlig netto opplag på minst 750 eksemplarer.</article><article class="legalP" id="paragraf-4-ledd-3">Vilkårene ovenfor må ha vært oppfylt i minst ett kalenderår før tilskudd ytes.</article><article class="changesToParent">Endret ved <a href="forskrift/2005-01-18-31">forskrifter 18 jan 2005 nr. 31</a>, <a href="forskrift/2008-06-13-584">13 juni 2008 nr. 584</a> (tidligere § 3).</article></article><article class="legalArticle" data-lovdata-URL="SF/forskrift/1997-03-17-248/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til organisering og drift</span></h2><article class="legalP" id="paragraf-5-ledd-1">Tilskudd etter denne forskriften ytes bare til avis som er organisert som aksjeselskap. Aviser som mister retten til tilskudd etter denne bestemmelsen går ut av støtteordningen uten overgangstilskudd etter <a href="forskrift/1997-03-17-248/§7">§ 7</a>.</article><article class="legalP" id="paragraf-5-ledd-2">Aviser der offentlige institusjoner eller myndigheter har reell styringsrett, økonomisk ansvar eller innehar mer enn 49 prosent av eierandelene, er ikke tilskuddsberettiget.</article><article class="legalP" id="paragraf-5-ledd-3">Driver selskapet utover avisdriften tilleggsvirksomhet som utgjør mer enn 1/3 av selskapets omsetning, må tilleggsvirksomheten organiseres i eget aksjeselskap.</article><article class="legalP" id="paragraf-5-ledd-4">Avisen må ikke ha betalt utbytte til aksjonærene i tilskuddsåret. For aviser som inngår i konserndannelser, skal konsernbidrag regnes som utbytte. Aviser i konsernforhold kan betale sin del av morselskapets driftskostnader, begrenset oppad til 1 prosent av avisens driftsinntekter eksklusiv pressestøtte. Medietilsynet har anledning til å be om nærmere dokumentasjon av hvordan administrasjonsavgiften er framkommet. Aviser som mister retten til tilskudd etter denne bestemmelsen, går ut av støtteordningen uten overgangstilskudd etter <a href="forskrift/1997-03-17-248/§7">§ 7</a> og utelukkes fra støtteordningen for en periode på tre år.</article><article class="legalP" id="paragraf-5-ledd-5">Støttemottakende selskap som etter aksjeloven er del av et konsern, skal på forespørsel fra Medietilsynet gi en spesifikasjon over alle vesentlige transaksjoner med andre selskaper i konsernet. Det støttemottakende selskapets forretningsmessige leder, styreformann og eksterne revisor skal samtidig avgi en bekreftelse på at ingen transaksjoner mellom støttemottakende aksjeselskap og dettes mor- og søsterselskaper har avveket fra markedsvilkår til skade for støttemottakeren. Tilsvarende gjelder der morselskapet ikke er organisert som aksjeselskap.</article><article class="changesToParent">Endret ved <a href="forskrift/2005-01-18-31">forskrifter 18 jan 2005 nr. 31</a>, <a href="forskrift/2008-06-13-584">13 juni 2008 nr. 584</a> (tidligere § 4).</article></article><article class="legalArticle" data-lovdata-URL="SF/forskrift/1997-03-17-248/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av opplag, utgivelseshyppighet og sidetall</span></h2><article class="legalP" id="paragraf-6-ledd-1">Ved bedømmelsen av om det skal ytes tilskudd etter <a href="forskrift/1997-03-17-248/§3">§ 3</a>, legges for hvert enkelt tilskuddsår foregående års kontrollerte gjennomsnittlige netto opplag til grunn. Oppgave over utgivelseshyppighet og antall sider produsert på norsk og samisk skal årlig revisorbekreftes.</article><article class="changesToParent">Endret ved <a href="forskrift/2008-06-13-584">forskrift 13 juni 2008 nr. 584</a> (tidligere § 5).</article></article><article class="legalArticle" data-lovdata-URL="SF/forskrift/1997-03-17-248/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fordelingen av tilskuddet</span></h2><article class="legalP" id="paragraf-7-ledd-1">Kultur- og kirkedepartementet fastsetter fordelingen av bevilgningen over kap. 335, post 75 til henholdsvis produksjonstilskudd, tilskudd til produksjon av avissider på lule- og sørsamisk og eventuelle øremerkede tilskudd. Tilskuddet til lulesamiske og sørsamiske sider kan utgjøre til sammen inntil 4 prosent av årets bevilgning på posten.</article><article class="legalP" id="paragraf-7-ledd-2">Tilskuddene fordeles etter tilskuddssatser som fastsettes av departementet ut fra bevilgningene for det enkelte år.</article><article class="changesToParent">Endret ved <a href="forskrift/2005-08-26-929">forskrifter 26 aug 2005 nr. 929</a> (i kraft straks og legges til grunn ved fordeling av tilskudd for 2005), <a href="forskrift/2008-06-13-584">13 juni 2008 nr. 584</a> (med virkning for behandling av søknader om tilskudd fom 2008, se endringsforskriften for overgangsregler, tidligere § 6).</article></article><article class="legalArticle" data-lovdata-URL="SF/forskrift/1997-03-17-248/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Produksjonstilskudd</span></h2><article class="legalP" id="paragraf-8-ledd-1">Produksjonstilskuddet består av et grunntilskudd og et variabelt tilskudd.</article><article class="legalP" id="paragraf-8-ledd-2">Grunntilskuddet skal samlet utgjøre 82,5 prosent av produksjonstilskuddet og fordeles med like store beløp per utgave på samtlige aviser som oppfyller vilkårene for produksjonstilskudd.</article><article class="legalP" id="paragraf-8-ledd-3">Det variable tilskuddet skal samlet utgjøre 17,5 prosent av produksjonstilskuddet og tildeles i forhold til antall utgivelser multiplisert med antall produserte sider samisk tekst.</article><article class="changesToParent">Tilføyd ved <a href="forskrift/2005-08-26-929">forskrift 26 aug 2005 nr. 929</a> (i kraft straks og legges til grunn ved fordeling av tilskudd for 2005), endret ved <a href="forskrift/2008-06-13-584">forskrifter 13 juni 2008 nr. 584</a> (med virkning for behandling av søknader om tilskudd fom 2008, se endringsforskriften for overgangsregler, tidligere § 7), <a href="forskrift/2020-10-23-2166">23 okt 2020 nr. 2166</a>.</article></article><article class="legalArticle" data-lovdata-URL="SF/forskrift/1997-03-17-248/§8a" data-name="§8a" id="paragraf-9"><h2 class="legalArticleHeader"><span class="legalArticleValue">§ 8a</span>. <span class="legalArticleTitle">Avkortning av tilskuddsbeløp</span></h2><article class="legalP" id="paragraf-9-ledd-1">En avis kan ikke motta mer i tilskudd enn avisens samlede driftskostnader året før tilskudd ytes. Dersom tilskuddsbeløpet etter <a href="forskrift/1997-03-17-248/§8">§ 8</a> overstiger driftskostnadene, avkortes grunntilskuddet tilsvarende.</article><article class="legalP" id="paragraf-9-ledd-2">En avis som har en gjennomsnittlig driftsmargin på over ti prosent siste tre år, inklusiv utbetalt tilskudd, får en avkorting i grunntilskuddet. Avkortning gjennomføres enten ved reduksjon i neste års tilskudd eller, der avisen har gått ut av ordningen, ved tilbakebetaling av tilskudd. Avkortningen skal bringe driftsmarginen ned til ti prosent.</article><article class="legalP" id="paragraf-9-ledd-3">Midler som blir tilgjengelige på grunn av avkortning etter første eller andre ledd fordeles likt mellom andre aviser som oppfyller vilkårene for grunntilskudd og innenfor rammene av denne bestemmelsen.</article><article class="changesToParent">Tilføyd ved <a href="forskrift/2020-10-23-2166">forskrift 23 okt 2020 nr. 2166</a>.</article></article><article class="legalArticle" data-lovdata-URL="SF/forskrift/1997-03-17-248/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilskudd til avissider på lule- og sørsamisk</span></h2><article class="legalP" id="paragraf-10-ledd-1">Tilskudd til avissider på lule- eller sørsamisk ytes til avis som utgis i eller har en betydelig dekning innenfor de lule- eller sørsamiske kjerneområdene. Det er ikke noe krav at avisen kan defineres som samisk avis etter forskriftens <a href="forskrift/1997-03-17-248/§3">§ 3</a>. For øvrig gjelder vilkårene i <a href="forskrift/1997-03-17-248/§4">§ 4</a> og <a href="forskrift/1997-03-17-248/§5">§ 5</a>. Tilskuddet beregnes ut fra antall utgivelser multiplisert med antall sider med egenprodusert nyhets- og aktualitetsstoff på lule- eller sørsamisk.</article><article class="changesToParent">Tilføyd ved <a href="forskrift/2005-08-26-929">forskrift 26 aug 2005 nr. 929</a> (i kraft straks og legges til grunn ved fordeling av tilskudd for 2005). Endret ved <a href="forskrift/2008-06-13-584">forskrift 13 juni 2008 nr. 584</a> (med virkning for behandling av søknader om tilskudd fom 2008, se endringsforskriften for overgangsregler, tidligere § 8).</article></article><article class="legalArticle" data-lovdata-URL="SF/forskrift/1997-03-17-248/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsordning</span></h2><article class="legalP" id="paragraf-11-ledd-1">Avis som har mottatt tilskudd og som mister retten til dette, skal året etter ha halvt grunntilskudd og variabelt tilskudd utregnet etter halv sats. Deretter bortfaller tilskuddet helt, dersom ikke avisen på nytt fyller kravene til listeføring.</article><article class="changesToParent">Endret ved <a href="forskrift/2005-08-26-929">forskrifter 26 aug 2005 nr. 929</a> (tidligere § 7), <a href="forskrift/2008-06-13-584">13 juni 2008 nr. 584</a> (tidligere § 9).</article></article><article class="legalArticle" data-lovdata-URL="SF/forskrift/1997-03-17-248/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Saksbehandling</span></h2><article class="legalP" id="paragraf-12-ledd-1">Forvaltningsloven kommer til anvendelse på Medietilsynets saksbehandling etter denne forskriften. Enkeltvedtak truffet av Medietilsynet i henhold til denne forskriften kan påklages til Klagenemnda for mediesaker (Medieklagenemnda).</article><article class="legalP" id="paragraf-12-ledd-2">I særlige tilfeller kan Medietilsynet gi dispensasjon fra denne forskriften.</article><article class="changesToParent">Endret ved <a href="forskrift/2002-03-25-376">forskrifter 25 mars 2002 nr. 376</a> (med virkning fra 1 jan 2002), <a href="forskrift/2005-01-18-31">18 jan 2005 nr. 31</a>, <a href="forskrift/2005-08-26-929">26 aug 2005 nr. 929</a> (tidligere § 8), <a href="forskrift/2008-06-13-584">13 juni 2008 nr. 584</a> (tidligere § 10), <a href="forskrift/2013-06-19-677">19 juni 2013 nr. 677</a>.</article></article><article class="legalArticle" data-lovdata-URL="SF/forskrift/1997-03-17-248/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Opplysningsplikt</span></h2><article class="legalP" id="paragraf-13-ledd-1">Avis som søker tilskudd, plikter å gi tjenestemann i Medietilsynet eller statsautorisert revisor, oppnevnt av departementet, innsyn i alle forretningspapirer og ellers andre opplysninger som finnes nødvendig til gjennomføring av og kontroll med tilskuddsordningen og til utarbeidelse av statistikk over den økonomiske utviklingen i samisk presse. Unnlatelse av å meddele slike opplysninger eller meddelelse av uriktige opplysninger, kan medføre at avisen fratas retten til tilskudd for bestemte tidsrom. Hvis midlene ikke nyttes etter forutsetningene, vil det bli framsatt krav om tilbakebetaling av tilskuddet. Ubrukte midler kan kreves tilbakeført. Riksrevisjonen har i samsvar med § 17 i Stortingets bevilgningsreglement adgang til å iverksette kontroll med at tilskuddsmidlene benyttes etter forutsetningene. Også Kultur- og kirkedepartementet har slik kontrolladgang.</article><article class="changesToParent">Endret ved <a href="forskrift/2002-03-25-376">forskrifter 25 mars 2002 nr. 376</a> (med virkning fra 1 jan 2002), <a href="forskrift/2005-01-18-31">18 jan 2005 nr. 31</a>, <a href="forskrift/2005-08-26-929">26 aug 2005 nr. 929</a> (tidligere § 9), <a href="forskrift/2008-06-13-584">13 juni 2008 nr. 584</a> (tidligere § 11).</article></article><article class="legalArticle" data-lovdata-URL="SF/forskrift/1997-03-17-248/§13" data-name="§13" id="paragraf-14"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Taushetsplikt</span></h2><article class="legalP" id="paragraf-14-ledd-1"><a href="lov/1967-02-10/§13">Forvaltningslovens § 13</a> ff om taushetsplikt gjelder for behandling av saker etter denne forskriften i Medietilsynet.</article><article class="changesToParent">Endret ved <a href="forskrift/2005-01-18-31">forskrifter 18 jan 2005 nr. 31</a>, <a href="forskrift/2005-08-26-929">26 aug 2005 nr. 929</a> (tidligere § 10), <a href="forskrift/2008-06-13-584">13 juni 2008 nr. 584</a> (tidligere § 12).</article></article><article class="legalArticle" data-lovdata-URL="SF/forskrift/1997-03-17-248/§14" data-name="§14" id="paragraf-15"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Utbetaling av tilskudd</span></h2><article class="legalP" id="paragraf-15-ledd-1">Tilskuddet gjelder for ett kalenderår (tilskuddsåret) og opphører fra det tidspunkt avisen slutter å komme ut. Beregning av tilskuddet skjer på grunnlag av oppgaver over gjennomsnittlig netto opplag, antall utgivelsesdager og antall sider produsert på norsk og samisk i året før tilskuddsåret. Normalt skal tilskuddet utbetales kvartalsvis.</article><article class="changesToParent">Endret ved <a href="forskrift/2005-08-26-929">forskrifter 26 aug 2005 nr. 929</a> (tidligere § 11), <a href="forskrift/2008-06-13-584">13 juni 2008 nr. 584</a> (tidligere § 13).</article></article><article class="legalArticle" data-lovdata-URL="SF/forskrift/1997-03-17-248/§15" data-name="§15" id="paragraf-16"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Nærmere bestemmelser</span></h2><article class="legalP" id="paragraf-16-ledd-1">Medietilsynet fastsetter retningslinjer om fastsettelse av opplag, utgivelseshyppighet og sidetall, utbetaling av tilskudd, hvilke oppgaver avisene skal sende inn, attestasjon og kontroll av skjemaer og om regnskapsføring.</article><article class="changesToParent">Endret ved <a href="forskrift/2005-01-18-31">forskrifter 18 jan 2005 nr. 31</a>, <a href="forskrift/2005-08-26-929">26 aug 2005 nr. 929</a> (tidligere § 12), <a href="forskrift/2008-06-13-584">13 juni 2008 nr. 584</a> (tidligere § 14).</article></article><article class="legalArticle" data-lovdata-URL="SF/forskrift/1997-03-17-248/§16" data-name="§16" id="paragraf-17"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttreden</span></h2><article class="legalP" id="paragraf-17-ledd-1">Denne forskrift trer i kraft straks og gjelder for behandling av søknader om tilskudd til samiske aviser fra og med 1997. Retningslinjer for tilskudd til språkutvikling i samiske publikasjoner og aviser, fastsatt av Familie- og forbrukerdepartementet 10. juli 1986, oppheves.</article><article class="changesToParent">Endret ved <a href="forskrift/2005-08-26-929">forskrifter 26 aug 2005 nr. 929</a> (tidligere § 13), <a href="forskrift/2008-06-13-584">13 juni 2008 nr. 584</a> (tidligere § 15).</article></article></main></body></html>