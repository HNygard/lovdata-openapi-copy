<!DOCTYPE html><html lang="nb"><head><title>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-06-27-1364</dd><dt class="dokid">DokumentID</dt><dd class="dokid">SF/forskrift/2025-06-27-1364</dd><dt class="ministry">Departement</dt><dd class="ministry"><ul><li>Energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1999-03-11-301">forskrift/1999-03-11-301</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1990-06-29-50/§10-6">lov/1990-06-29-50/§10-6</a></li></ul></dd><dt class="dateOfPublication">Kunngjort</dt><dd class="dateOfPublication">2025-06-30 15:25</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Energidepartementet 27. juni 2025 med hjemmel i <a href="lov/1990-06-29-50/§10-6">lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6</a>.</dd><dt class="refid">RefID</dt><dd class="refid">forskrift/2025-06-27-1364</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 3-12. Plikt til å registrere deling av kraftproduksjon med nettkunder innenfor samme eiendom</a></li><li><a href="#kapittel-1-foreslåttparagraf-2">§ 3-13. Plikt til å registrere deling av kraftproduksjon med nettkunder innenfor samme næringsområde</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-06-27-1364" id="dokument"><h1>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</h1><section class="section" data-name="kapI" id="kapittel-1" data-lovdata-URL="SF/forskrift/2025-06-27-1364/KAPITTEL_1"><h2 data-text-align="center">I</h2><article class="defaultP">I <a href="forskrift/1999-03-11-301">forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv.</a> gjøres følgende endringer:</article> <article class="defaultP" margin-top="true">Overskriften til <a href="forskrift/1999-03-11-301/§3-12">§ 3-12</a> skal lyde:</article><article class="futureLegalArticle" data-name="§3-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">Plikt til å registrere deling av kraftproduksjon med nettkunder innenfor samme eiendom</span></span></article> <article class="defaultP" margin-top="true"><a href="forskrift/1999-03-11-301/§3-12/ledd/4/setning/1">§ 3-12 fjerde ledd første punktum</a> skal lyde:</article><article class="legalP" id="kapittel-1-ledd-1">Nettselskapet skal tilby produsentene valget mellom lik fordeling og valgfri statisk fordeling mellom målepunktene.</article> <article class="defaultP" margin-top="true">Ny <a href="forskrift/1999-03-11-301/§3-13">§ 3-13</a> skal lyde:</article><article class="futureLegalArticle" data-name="§3-13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-13</span>. <span class="legalArticleTitle">Plikt til å registrere deling av kraftproduksjon med nettkunder innenfor samme næringsområde</span></span><article class="legalP" id="kapittel-1-foreslåttparagraf-2-ledd-1">Nettselskapet skal, på forespørsel fra en produsent, registrere i Elhub deling av produksjon av elektrisitet i samsvar med vilkårene i denne bestemmelsen.</article><article class="legalP" id="kapittel-1-foreslåttparagraf-2-ledd-2">Elektrisitet som deles må være produsert av fornybare energikilder og ved produksjonsanlegg på bebygd areal, som er bebygd for et annet formål enn produksjonsanlegget. Samlet installert effekt på produksjonsanleggene som deltar i delingsløsningen etter denne bestemmelsen kan ikke være større enn 5 MW (AC) innenfor et næringsområde.</article><article class="legalP" id="kapittel-1-foreslåttparagraf-2-ledd-3">En produsent kan kun dele kraft med målepunkt innenfor samme eiendom og nærliggende eiendommer dersom disse eiendommene inngår i et og samme næringsområde. Med næringsområde menes et geografisk avgrenset areal der næringsvirksomheter er samlokalisert, og omfatter næringsparker, industriparker og lignende hvor næringsvirksomheter samarbeider, har fellesfunksjoner og deler infrastruktur. Næringsområde omfatter ikke generell næringsbebyggelse i by- og sentrumsområder. Delingen skal registreres per målepunkt-ID.</article><article class="legalP" id="kapittel-1-foreslåttparagraf-2-ledd-4">Reglene i <a href="forskrift/1999-03-11-301/§3-12/ledd/3">§ 3-12 tredje</a> og <a href="forskrift/1999-03-11-301/§3-12/ledd/4">fjerde ledd</a> gjelder tilsvarende.</article></article></section><section class="section" data-name="kapII" id="kapittel-2" data-lovdata-URL="SF/forskrift/2025-06-27-1364/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article></section></main></body></html>