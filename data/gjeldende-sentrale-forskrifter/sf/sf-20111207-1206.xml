<!DOCTYPE html><html lang="no"><head><title>Forskrift om autorisasjon for virksomhet som utfører installasjon og vedlikehold av elektronisk kommunikasjonsnett (autorisasjonsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-07-1206</dd><dt class="dokid">DokumentID</dt><dd class="dokid">SF/forskrift/2011-12-07-1206</dd><dt class="ministry">Departement</dt><dd class="ministry"><ul><li>Digitaliserings- og forvaltningsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for digitaliseringspolitikk (DIA), Nasjonal kommunikasjonsmyndighet (Nkom)</li></ul></dd><dt class="publishedIn">Publisert i</dt><dd class="publishedIn">I 2011 hefte 12</dd><dt class="dateInForce">I kraft fra</dt><dd class="dateInForce">2012-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3423">forskrift/2024-12-20-3423</a> fra 2025-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2005-03-04-200">forskrift/2005-03-04-200</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-07-04-83/§2-14">lov/2003-07-04-83/§2-14</a></li><li><a href="forskrift/2013-06-14-619">forskrift/2013-06-14-619</a></li><li><a href="lov/2024-12-13-76/§1-4">lov/2024-12-13-76/§1-4</a></li><li><a href="lov/2024-12-13-76/§2-7">lov/2024-12-13-76/§2-7</a></li><li><a href="forskrift/2024-12-20-3413">forskrift/2024-12-20-3413</a></li></ul></dd><dt class="dateOfPublication">Kunngjort</dt><dd class="dateOfPublication">2011-12-15 14:20</dd><dt class="lastupdated">Rettet</dt><dd class="lastupdated">2024-01-04 (departementstilhørighet)</dd><dt class="titleShort">Korttittel</dt><dd class="titleShort">Autorisasjonsforskriften</dd><dt class="title">Tittel</dt><dd class="title">Forskrift om autorisasjon for virksomhet som utfører installasjon og vedlikehold av elektronisk kommunikasjonsnett (autorisasjonsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Post- og teletilsynet 7. desember 2011 med hjemmel i <a href="lov/2003-07-04-83">lov 4. juli 2003 nr. 83</a> om elektronisk kommunikasjon (ekomloven) <a href="lov/2003-07-04-83/§2-14">§ 2-14</a>, jf. funksjonsfordelingsvedtak 4. juli 2003 nr. 881. <br /><strong>Tilføyd hjemmel:</strong> Delegering 14. juni 2013 nr. 619. <a href="lov/2024-12-13-76/§1-4">Lov 13. desember 2024 nr. 76 om elektronisk kommunikasjon (ekomloven) § 1-4</a> og <a href="lov/2024-12-13-76/§2-7">§ 2-7</a>, jf. <a href="forskrift/2024-12-20-3413">delegeringsvedtak 20. desember 2024 nr. 3413</a>. <br /><strong>EØS-henvisninger:</strong> <a href="avtale/avt-1992-05-02-1-v7">EØS-avtalen vedlegg VII</a> nr. 1 (direktiv <a href="eu/32005l0036*">2005/36/EF</a> endret ved direktiv <a href="eu/32006l0100*">2006/100/EF</a>, forordning <a href="eu/32007r1430">(EF) nr. 1430/2007</a>, forordning <a href="eu/32008r0755">(EF) nr. 755/2008</a> og forordning <a href="eu/32009r0279">(EF) nr. 279/2009</a>), forordning <a href="eu/32011r0213">(EF) nr. 213/2011</a> og forordning <a href="eu/32012r0623">(EF) nr. 623/2012</a>.) <br /><strong>Endret</strong> ved <a href="forskrift/2019-05-03-560">forskrifter 3 mai 2019 nr. 560</a> (departementsendring),  <a href="forskrift/2024-12-20-3423">20 des 2024 nr. 3423</a> (i kraft 1 jan 2025). <br /><strong>Rettelser:</strong> 01.02.2014 (EØS-henvisning), 05.06.2014 (hjemmel), 04.01.2024 (departementstilhørighet).</dd><dt class="refid">RefID</dt><dd class="refid">forskrift/2011-12-07-1206</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om autorisasjon for virksomhet som utfører installasjon og vedlikehold av elektronisk kommunikasjonsnett (autorisasjonsforskriften)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Krav om ekomnettautorisasjon</a></li><li><a href="#paragraf-4">§ 4. Krav til autorisert virksomhet</a></li><li><a href="#paragraf-5">§ 5. Krav om kvalifisert person</a></li><li><a href="#paragraf-6">§ 6. Krav til montør</a></li><li><a href="#paragraf-7">§ 7. Krav til utførelse</a></li><li><a href="#paragraf-8">§ 8. Krav til dokumentasjon av installasjon og vedlikehold</a></li><li><a href="#paragraf-9">§ 9. Taushetsplikt</a></li><li><a href="#paragraf-10">§ 10. Gebyr</a></li><li><a href="#paragraf-11">§ 11. Tilsyn</a></li><li><a href="#paragraf-12">§ 12. Sanksjoner</a></li><li><a href="#paragraf-13">§ 13. Straff</a></li><li><a href="#paragraf-14">§ 14. Unntak</a></li><li><a href="#paragraf-15">§ 15. Ikrafttreden</a></li><li><a href="#paragraf-16">§ 16. Overgangsbestemmelser</a></li></ul></li></ul></dd></dl></header><main class="documentBody" data-lovdata-URL="SF/forskrift/2011-12-07-1206" id="dokument"><h1>Forskrift om autorisasjon for virksomhet som utfører installasjon og vedlikehold av elektronisk kommunikasjonsnett (autorisasjonsforskriften)</h1><article class="legalArticle" data-lovdata-URL="SF/forskrift/2011-12-07-1206/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at elektronisk kommunikasjonsnett (ekomnett) installeres og vedlikeholdes slik at krav til elektrisk sikkerhet, elektromagnetisk kompatibilitet (EMC), frekvensbruk og kvalitet blir ivaretatt, og at personell i virksomhet som utfører installasjon og vedlikehold har nødvendige kvalifikasjoner.</article></article><article class="legalArticle" data-lovdata-URL="SF/forskrift/2011-12-07-1206/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder krav om autorisasjon av virksomhet som utfører installasjon og vedlikehold av offentlige og private ekomnett. Forskriften omfatter ekomnett bygget med fiberoptisk kabel, koaksial- eller parkabel, radio eller annen teknologi.</article></article><article class="legalArticle" data-lovdata-URL="SF/forskrift/2011-12-07-1206/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om ekomnettautorisasjon</span></h2><article class="legalP" id="paragraf-3-ledd-1">Det kreves autorisasjon for virksomhet som er ansvarlig for installasjon og vedlikehold av offentlige og private ekomnett bygget med fiberoptisk kabel, koaksial- eller parkabel, radio eller annen teknologi.</article><article class="legalP" id="paragraf-3-ledd-2">Det kreves ikke autorisasjon for installasjon av ekomnett når alt installasjonsmateriell og utstyr som inngår i nettet er spesielt fremstilt for å kunne installeres av personer uten særskilt faglig kompetanse.</article><article class="legalP" id="paragraf-3-ledd-3">Autorisasjon gis av Nasjonal kommunikasjonsmyndighet. Søknad om autorisasjon skal skje på fastsatt skjema vedlagt kopier av vitnemål, attester mv. for kvalifisert person, jf. <a href="forskrift/2011-12-07-1206/§5">§ 5</a>. Autorisasjonen er gyldig inntil den sies opp av virksomheten eller tilbakekalles av Nasjonal kommunikasjonsmyndighet.</article><article class="legalP" id="paragraf-3-ledd-4">Ved skifte av kvalifisert person skal det søkes om endring av autorisasjon. Ved endring av virksomhet som medfører nytt organisasjonsnummer, skal det søkes om ny autorisasjon.</article><article class="legalP" id="paragraf-3-ledd-5">Adresseendring, navneendring og opphør av virksomhet skal straks meldes til Nasjonal kommunikasjonsmyndighet.</article><article class="legalP" id="paragraf-3-ledd-6">Virksomhet som har autorisasjon som teleinstallatør, kabel-TV-installatør eller radioinstallatør etter <a href="forskrift/2005-03-04-200">forskrift 4. mars 2005 nr. 200</a> om autorisasjon for installatør av elektronisk kommunikasjonsnett og radioutstyr, opprettholder autorisasjonen uten å oppfylle kravene i <a href="forskrift/2011-12-07-1206/§5">§ 5</a> annet ledd forutsatt at kvalifisert person eller organisasjonsnummer ikke endres.</article><article class="legalP" id="paragraf-3-ledd-7">Kvalifisert person godkjent etter <a href="forskrift/2005-03-04-200">forskrift 4. mars 2005 nr. 200</a> om autorisasjon for installatør av elektronisk kommunikasjonsnett og radioutstyr, som kan dokumentere tilleggsutdanning tilsvarende fordypningsmodul i elektroniske kommunikasjonsfag, kan godkjennes som kvalifisert person.</article><article class="legalP" id="paragraf-3-ledd-8">Forskriften medfører ingen innskrenkninger i krav til autorisert virksomhet som gjelder sertifisering o.l. etter andre lover eller forskrifter.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til autorisert virksomhet</span></h2><article class="legalP" id="paragraf-4-ledd-1">Autorisert virksomhet er ansvarlig for at arbeid blir utført på en faglig forsvarlig måte og i samsvar med gjeldende krav til utførelse, jf. <a href="forskrift/2011-12-07-1206/§7">§ 7</a>.</article><article class="legalP" id="paragraf-4-ledd-2">Fagpersonellet skal ha tilstrekkelig kunnskap om ekomnett, materiell og utstyr som installeres eller vedlikeholdes og om elektriske og funksjonelle spesifikasjoner for det tekniske grensesnittet mot andre nett og brukerutstyr. Personellets kompetanse skal kunne dokumenteres, for eksempel dokumentasjon av utdanning, fagbrev, sertifikater, kurs osv.</article><article class="legalP" id="paragraf-4-ledd-3">Autorisert virksomhet skal kunne dokumentere kompetanse på prosjektering av private eller offentlige nett.</article></article><article class="legalArticle" data-lovdata-URL="SF/forskrift/2011-12-07-1206/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om kvalifisert person</span></h2><article class="legalP" id="paragraf-5-ledd-1">Autorisert virksomhet skal ha minst en heltidsansatt som oppfyller kravene til kvalifisert person.</article><article class="legalP" id="paragraf-5-ledd-2">Kvalifisert person skal ha<ol class="defaultList" type="a"><li data-name="a." value="1"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">utdanning tilsvarende eksamen fra 2-årig fagskole innen utdanningsprogram elektro med fordypningsmodul i elektroniske kommunikasjonsfag</article></article></li><li data-name="b." value="2"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">ett års relevant praksis.</article></article></li></ol></article><article class="legalP" id="paragraf-5-ledd-3">For å hindre at autorisert virksomhet må innstille, kan Nasjonal kommunikasjonsmyndighet gjøre unntak fra krav om kvalifisert person for en avgrenset periode.</article><article class="legalP" id="paragraf-5-ledd-4">Kvalifikasjoner som er ervervet i annen EØS-stat vurderes i samsvar med EØS-avtalen vedlegg VII nr. 1 om godkjenning av yrkeskvalifikasjoner, jf. direktiv <a href="eu/32005l0036*">2005/36/EF</a> avdeling I, II, III kapittel I og IV artikkel 50 nr. 1 og artikkel 51, avdeling V artikkel 56 nr. 1 og 2 og bilag IV liste I.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til montør</span></h2><article class="legalP" id="paragraf-6-ledd-1">Virksomheten skal kunne dokumentere at montør som benyttes for installasjons- og vedlikeholdsoppgaver, har relevant fagkompetanse, jf. <a href="forskrift/2011-12-07-1206/§4">§ 4</a> annet ledd.</article></article><article class="legalArticle" data-lovdata-URL="SF/forskrift/2011-12-07-1206/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til utførelse</span></h2><article class="legalP" id="paragraf-7-ledd-1">Installasjon og vedlikehold skal utføres i samsvar med gjeldende forskrifter, relevante standarder eller tilsvarende, og tekniske veiledninger.</article><article class="legalP" id="paragraf-7-ledd-2">Kabler og ledninger skal monteres slik at kurser enkelt kan identifiseres, og slik at kobling, testing og nødvendig sikring enkelt kan utføres.</article><article class="legalP" id="paragraf-7-ledd-3">Hvis krav som følger av forskrift ikke er oppfylt, skal eier og bruker informeres om at bruk av nettet ikke er tillatt.</article></article><article class="legalArticle" data-lovdata-URL="SF/forskrift/2011-12-07-1206/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til dokumentasjon av installasjon og vedlikehold</span></h2><article class="legalP" id="paragraf-8-ledd-1">Det kreves dokumentasjon av nettet, med unntak av nett i bolig som bare omfatter én husstand. Autorisert virksomhet som har utført installasjon eller vedlikehold skal utarbeide dokumentasjon for utført arbeid, eventuelt oppdatere eksisterende dokumentasjon.</article><article class="legalP" id="paragraf-8-ledd-2">Dokumentasjonen skal bekrefte at nettet er bygget på en faglig forsvarlig måte og omfatte<ol class="defaultList" type="a"><li data-name="a." value="1"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">geografisk utstrekning</article></article></li><li data-name="b." value="2"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">grensesnitt mellom offentlige og private ekomnett</article></article></li><li data-name="c." value="3"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">ethvert nettermineringspunkt</article></article></li><li data-name="d." value="4"><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">merking av kabler og utstyr</article></article></li><li data-name="e." value="5"><article class="listArticle" id="paragraf-8-ledd-2-punkt-5"><article class="legalP" id="paragraf-8-ledd-2-punkt-5-ledd-1">tiltak for elsikkerhet og jording</article></article></li><li data-name="f." value="6"><article class="listArticle" id="paragraf-8-ledd-2-punkt-6"><article class="legalP" id="paragraf-8-ledd-2-punkt-6-ledd-1">tiltak mot atmosfæriske utladninger eller koblede effekter fra nærført elektrisk anlegg</article></article></li><li data-name="g." value="7"><article class="listArticle" id="paragraf-8-ledd-2-punkt-7"><article class="legalP" id="paragraf-8-ledd-2-punkt-7-ledd-1">tiltak for å sikre at nettet oppfyller grunnleggende EMC-krav</article></article></li><li data-name="h." value="8"><article class="listArticle" id="paragraf-8-ledd-2-punkt-8"><article class="legalP" id="paragraf-8-ledd-2-punkt-8-ledd-1">hvilke standarder som er benyttet ved installasjonen.</article></article></li></ol></article><article class="legalP" id="paragraf-8-ledd-3">Autorisert virksomhet skal utstede en samsvarserklæring som gir en beskrivelse av arbeidet som er utført, og hvilke forskrifter, standarder og tekniske spesifikasjoner som er fulgt. Samsvarserklæring skal leveres til netteier sammen med dokumentasjon. Nasjonal kommunikasjonsmyndighet har utarbeidet et skjema for samsvarserklæring.</article><article class="legalP" id="paragraf-8-ledd-4">Autorisert virksomhet som har utført installasjon, drift eller vedlikehold, skal oppbevare kopi av dokumentasjon i minst 5 år.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt</span></h2><article class="legalP" id="paragraf-9-ledd-1">Autorisert virksomhet, og enhver som utfører arbeid eller tjeneste for autorisert virksomhet, har taushetsplikt i samsvar med <a href="lov/2024-12-13-76/§3-2">lov om elektronisk kommunikasjon § 3-2</a>. Det samme gjelder for installasjon og vedlikehold som ikke krever autorisasjon, jf. <a href="forskrift/2011-12-07-1206/§3/ledd/2">§ 3 annet ledd</a>.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gebyr</span></h2><article class="legalP" id="paragraf-10-ledd-1">Autorisert virksomhet skal betale årlig gebyr som fastsatt i forskrift om gebyr til Nasjonal kommunikasjonsmyndighet.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn</span></h2><article class="legalP" id="paragraf-11-ledd-1">Nasjonal kommunikasjonsmyndighet fører tilsyn med at krav fastsatt i eller i medhold av forskriften, er oppfylt.</article><article class="legalP" id="paragraf-11-ledd-2">Autorisert virksomhet plikter å medvirke til tilsyn, jf. <a href="lov/2024-12-13-76/§15-1">lov om elektronisk kommunikasjon § 15-1</a>, <a href="lov/2024-12-13-76/§15-2">§ 15-2</a> og <a href="lov/2024-12-13-76/§15-3">§ 15-3</a>. Det samme gjelder for virksomhet som utfører installasjon og vedlikehold uten autorisasjon, jf. <a href="forskrift/2011-12-07-1206/§3/ledd/2">§ 3 annet ledd</a>.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Sanksjoner</span></h2><article class="legalP" id="paragraf-12-ledd-1">Ved brudd på plikter etter forskriften kan Nasjonal kommunikasjonsmyndighet gjennomføre sanksjoner etter <a href="lov/2024-12-13-76/kap15">lov om elektronisk kommunikasjon kapittel 15</a>, og tilbakekalle autorisasjon etter <a href="lov/2024-12-13-76/§15-6">lov om elektronisk kommunikasjon § 15-6</a>.</article><article class="legalP" id="paragraf-12-ledd-2">Overtredelsesgebyr etter <a href="lov/2024-12-13-76/§15-12/ledd/1/bokstav/b">lov om elektronisk kommunikasjon § 15-12 første ledd bokstav b</a>. kan ilegges ved brudd på pliktene etter denne forskriften <a href="forskrift/2011-12-07-1206/§3">§ 3</a> til <a href="forskrift/2011-12-07-1206/§10">§ 10</a>.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Brudd på forskriftens krav om taushetsplikt kan straffes etter <a href="lov/2024-12-13-76/§15-14">lov om elektronisk kommunikasjon § 15-14</a>.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Unntak</span></h2><article class="legalP" id="paragraf-14-ledd-1">Nasjonal kommunikasjonsmyndighet kan i særlige tilfelle, eller når anvendelse virker urimelig, gjøre unntak fra bestemmelser i forskriften.</article><article class="changesToParent">Endret ved forskrift <a href="forskrift/2024-12-20-3423">20 des 2024 nr. 3423</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2011-12-07-1206/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden</span></h2><article class="legalP" id="paragraf-15-ledd-1">Forskriften trer i kraft 1. januar 2012.</article><article class="legalP" id="paragraf-15-ledd-2">Fra samme dato oppheves <a href="forskrift/2005-03-04-200">forskrift 4. mars 2005 nr. 200</a> om autorisasjon for installatør av elektronisk kommunikasjonsnett og radioutstyr.</article></article><article class="legalArticle" data-lovdata-URL="SF/forskrift/2011-12-07-1206/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Overgangsbestemmelser</span></h2><article class="legalP" id="paragraf-16-ledd-1">Det kan innvilges autorisasjon for kabel-TV-installatør i en periode på to år etter ikrafttreden av denne forskrift.</article><article class="legalP" id="paragraf-16-ledd-2">Det kreves autorisasjon for kabel-TV-installatør for virksomhet som installerer og vedlikeholder kabel-TV-nett bygget med koaksialkabelteknikk eller annen teknologi beregnet for overføring av punkt-til-multipunkt-signaler (kringkasting).</article><article class="legalP" id="paragraf-16-ledd-3">Kvalifisert person skal ha<ol class="defaultList" type="a"><li data-name="a." value="1"><article class="listArticle" id="paragraf-16-ledd-3-punkt-1"><article class="legalP" id="paragraf-16-ledd-3-punkt-1-ledd-1">tekniske kunnskaper tilsvarende de som kreves ved eksamen fra linje for serviceelektroniker eller linje for telekommunikasjonsmontør ved videregående skole</article></article></li><li data-name="b." value="2"><article class="listArticle" id="paragraf-16-ledd-3-punkt-2"><article class="legalP" id="paragraf-16-ledd-3-punkt-2-ledd-1">eksamen fra kurs i kabel-TV-teknikk eller tilsvarende teoretisk kompetanse</article></article></li><li data-name="c." value="3"><article class="listArticle" id="paragraf-16-ledd-3-punkt-3"><article class="legalP" id="paragraf-16-ledd-3-punkt-3-ledd-1">ett års relevant praksis.</article></article></li></ol></article><article class="legalP" id="paragraf-16-ledd-4">Virksomhet som innvilges autorisasjon som kabel-TV-installatør etter denne overgangsbestemmelsen, beholder autorisasjonen uten å oppfylle kravene i <a href="forskrift/2011-12-07-1206/§5">§ 5</a> annet ledd forutsatt at kvalifisert person eller organisasjonsnummer ikke endres.</article></article></main></body></html>