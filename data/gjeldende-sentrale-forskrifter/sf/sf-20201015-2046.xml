<!DOCTYPE html><html lang="no"><head><title>Forskrift om tilskudd til sikringstiltak for tros- og livssynssamfunn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-15-2046</dd><dt class="dokid">DokumentID</dt><dd class="dokid">SF/forskrift/2020-10-15-2046</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavd.</li></ul></dd><dt class="dateInForce">I kraft fra</dt><dd class="dateInForce">2020-10-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-10-15 16:00</dd><dt class="titleShort">Korttittel</dt><dd class="titleShort">Forskrift om tilskudd til sikringstiltak for tros- og livssynssamfunn</dd><dt class="title">Tittel</dt><dd class="title">Forskrift om tilskudd til sikringstiltak for tros- og livssynssamfunn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 15. oktober 2020 til oppfølging av Stortingets årlige budsjettvedtak.</dd><dt class="refid">RefID</dt><dd class="refid">forskrift/2020-10-15-2046</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til sikringstiltak for tros- og livssynssamfunn</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Hvem og hva det kan gis tilskudd til</a></li><li><a href="#paragraf-3">§ 3. Tilskuddsmottakerens plikter</a></li><li><a href="#paragraf-4">§ 4. Krav til søknaden</a></li><li><a href="#paragraf-5">§ 5. Rett til å innhente ytterligere opplysninger</a></li><li><a href="#paragraf-6">§ 6. Hvordan søknaden blir vurdert</a></li><li><a href="#paragraf-7">§ 7. Utbetaling av tilskudd</a></li><li><a href="#paragraf-8">§ 8. Tilbakebetaling av tilskudd eller overskytende beløp</a></li><li><a href="#paragraf-9">§ 9. Ikrafttredelse og overgangsbestemmelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-10-15-2046" id="dokument"><h1>Forskrift om tilskudd til sikringstiltak for tros- og livssynssamfunn</h1><article class="legalArticle" data-lovdata-URL="SF/forskrift/2020-10-15-2046/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddsordningen skal bidra til at tros- og livssynssamfunn og paraply- og dialogorganisasjoner for tros- og livssynssamfunn kan gjennomføre fysiske sikringstiltak som de finner nødvendig for å ivareta sitt ansvar for å sikre personene som oppholder seg i tros- eller livssynssamfunnets lokaler.</article></article><article class="legalArticle" data-lovdata-URL="SF/forskrift/2020-10-15-2046/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem og hva det kan gis tilskudd til</span></h2><article class="legalP" id="paragraf-2-ledd-1">Tilskudd kan gis til tros- og livssynssamfunn og paraply- og dialogorganisasjoner for tros- og livssynssamfunn, som har organisasjonsnummer fra Enhetsregisteret.</article><article class="legalP" id="paragraf-2-ledd-2">Det kan gis tilskudd til tiltak som bidrar til å oppfylle formålet i <a href="forskrift/2020-10-15-2046/§1">§ 1</a>.</article></article><article class="legalArticle" data-lovdata-URL="SF/forskrift/2020-10-15-2046/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddsmottakerens plikter</span></h2><article class="legalP" id="paragraf-3-ledd-1">Tilskuddsmottakeren skal<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">bruke tilskuddet i samsvar med forskriftens formål og søknaden og tilskuddsvedtaket</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">benytte tilskuddet innen 12 måneder etter at det er mottatt, med mindre tilskuddsvedtaket fastsetter noe annet</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">sende dokumentasjon for utført arbeid til Politidirektoratet innen 1. desember året etter det året tilskuddet gjelder for.</article></article></li></ol></article></article><article class="legalArticle" data-lovdata-URL="SF/forskrift/2020-10-15-2046/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknaden</span></h2><article class="legalP" id="paragraf-4-ledd-1">En søknad om tilskudd rettes til Politidirektoratet innen søknadsfristen 1. mars.</article><article class="legalP" id="paragraf-4-ledd-2">Søknaden skal<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">angi søkerens navn, adresse, organisasjonsnummer, kontonummer, e-postadresse, telefonnummer og kontaktperson</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">angi hva tilskuddet skal benyttes til, og begrunne behovet for tilskudd</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">angi beløpet det søkes om</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">inneholde et budsjett for tiltaket</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">oppgi hvilke beløp søkeren har søkt om og/eller mottatt til fysiske sikringstiltak fra andre offentlige myndigheter.</article></article></li></ol></article></article><article class="legalArticle" data-lovdata-URL="SF/forskrift/2020-10-15-2046/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rett til å innhente ytterligere opplysninger</span></h2><article class="legalP" id="paragraf-5-ledd-1">Politidirektoratet kan<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">kreve at søkeren gir andre opplysninger som er nødvendige for å vurdere søknaden</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">kontrollere søknadsopplysningene mot opplysninger som andre myndigheter kan utlevere</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">avholde befaring som anses nødvendig for å vurdere søknaden, og herunder kreve at søkeren i nødvendig utstrekning medvirker til befaringen.</article></article></li></ol></article></article><article class="legalArticle" data-lovdata-URL="SF/forskrift/2020-10-15-2046/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hvordan søknaden blir vurdert</span></h2><article class="legalP" id="paragraf-6-ledd-1">Politidirektoratet avgjør søknaden etter en skjønnsmessig vurdering av søknadsopplysningene mot kriteriene i <a href="forskrift/2020-10-15-2046/§2">§ 2</a>. I vurderingen av hvem som skal få hvor mye legges det særlig vekt på<ol class="defaultList" type="a"><li data-name="a." value="1"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">i hvilken grad tros- og livssynssamfunnet anses som potensielt mål med forhøyet trussel i Politiets sikkerhetstjenestes årlige nasjonale trusselvurdering (NTV)</article></article></li><li data-name="b." value="2"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">søkerens spesielle begrunnede behov for fysiske sikringstiltak</article></article></li><li data-name="c." value="3"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">om søkeren har mottatt og/eller søkt om støtte fra andre offentlige myndigheter til fysiske sikringstiltak.</article></article></li></ol></article></article><article class="legalArticle" data-lovdata-URL="SF/forskrift/2020-10-15-2046/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskudd</span></h2><article class="legalP" id="paragraf-7-ledd-1">Tilskudd utbetales årlig som et forskuddsvis engangstilskudd.</article></article><article class="legalArticle" data-lovdata-URL="SF/forskrift/2020-10-15-2046/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling av tilskudd eller overskytende beløp</span></h2><article class="legalP" id="paragraf-8-ledd-1">Tilskuddet kan kreves tilbakebetalt helt eller delvis dersom det ikke er brukt i samsvar med kravene i forskriften og tilskuddsvedtaket.</article><article class="legalP" id="paragraf-8-ledd-2">Viser dokumentasjonen som er sendt inn at utført arbeid kostet mindre enn tildelt tilskudd, kan mertilskuddet kreves tilbakebetalt.</article></article><article class="legalArticle" data-lovdata-URL="SF/forskrift/2020-10-15-2046/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og overgangsbestemmelse</span></h2><article class="legalP" id="paragraf-9-ledd-1">Forskriften trer i kraft straks.</article><article class="legalP" id="paragraf-9-ledd-2">Søknadsfristen i <a href="forskrift/2020-10-15-2046/§4">§ 4</a> første ledd gjelder fra 2021. For 2020 er søknadsfristen 8. november 2020.</article></article></main></body></html>