<!DOCTYPE html><html lang="no"><head><title>Forskrift om midlertidig tilskudd som kompensasjon for CO<sub>2</sub>-avgift på drivstoff for fiske og fangst i nære farvann</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-17-2950</dd><dt class="dokid">DokumentID</dt><dd class="dokid">SF/forskrift/2020-12-17-2950</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2020-12-17</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-20-3421">forskrift/2024-12-20-3421</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-12-23 15:50</dd><dt class="title">Tittel</dt><dd class="title">Forskrift om midlertidig tilskudd som kompensasjon for CO<sub>2</sub>-avgift på drivstoff for fiske og fangst i nære farvann</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 17. desember 2020 til gjennomføring av Stortingets budsjettvedtak 9. desember 2019 nr. 156, jf. budsjettvedtak 19. juni 2020. <br /><strong>Endret</strong> ved forskrifter <a href="forskrift/2021-12-23-3889">23 des 2021 nr. 3889</a> (i kraft 1 jan 2022), <a href="forskrift/2023-12-12-2005">12 des 2023 nr. 2005</a>, <a href="forskrift/2024-12-20-3421">20 des 2024 nr. 3421</a> (i kraft 1 jan 2025, bl.a. tittel).</dd><dt class="refid">RefID</dt><dd class="refid">forskrift/2020-12-17-2950</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om midlertidig tilskudd som kompensasjon for CO2-avgift på drivstoff for fiske og fangst i nære farvann</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Vilkår</a></li><li><a href="#paragraf-3">§ 3. Saksbehandling</a></li><li><a href="#paragraf-4">§ 4. Inndeling i fartøygrupper</a></li><li><a href="#paragraf-5">§ 5. Beregning av gruppeandel</a></li><li><a href="#paragraf-6">§ 6. Beregning av fartøyandel</a></li><li><a href="#paragraf-7">§ 7. Kontroll</a></li><li><a href="#paragraf-8">§ 8. Tilbakebetaling</a></li><li><a href="#paragraf-9">§ 9. Klage</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-12-17-2950" id="dokument"><h1>Forskrift om midlertidig tilskudd som kompensasjon for CO<sub>2</sub>-avgift på drivstoff for fiske og fangst i nære farvann</h1><article class="legalArticle" data-lovdata-URL="SF/forskrift/2020-12-17-2950/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Fra og med 1. januar 2020 gis det etter nærmere fastsatte vilkår tilskudd som kompensasjon for norsk avgiftsbelagt drivstoff til fiske- og fangstfartøy som er innført i registeret over merkepliktige norske fiskefartøy. Kompensasjonsordningen omfatter ikke bensin.</article><article class="changesToParent">Endret ved forskrift <a href="forskrift/2021-12-23-3889">23 des 2021 nr. 3889</a> (i kraft 1 jan 2022).</article></article><article class="legalArticle" data-lovdata-URL="SF/forskrift/2020-12-17-2950/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">Det er et vilkår for kompensasjon at båteier eller høvedsmann er oppført i fiskermanntallets blad A eller B, eller fyller betingelsene for opptak. Det er et vilkår for kompensasjon at drivstoffet det er søkt om kompensasjon for er pålagt avgiftssatsen for nære farvann, jf. <a href="forskrift/2001-12-11-1451">forskrift 11. desember 2001 nr. 1451 om særavgifter</a>.</article><article class="changesToParent">Endret ved forskrift <a href="forskrift/2024-12-20-3421">20 des 2024 nr. 3421</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-12-17-2950/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Saksbehandling</span></h2><article class="legalP" id="paragraf-3-ledd-1">Garantikassen for fiskere administrerer ordningen og foretar utbetaling av kompensasjon én gang per år på basis av fangstverdien det foregående kalenderår. Søknad om kompensasjon sendes på fastsatt skjema til Garantikassen innen 31. mars det etterfølgende år. Garantikassen kan fastsette nærmere krav til søknaden og hvordan man søker. Søkere som har kjøpt drivstoff både med og uten avgift må levere dokumentasjon for alt kjøp av drivstoff. Garantikassen kan i særlige tilfeller gi utsettelse dersom Garantikassen varsles før fristens utløp og fristen av særskilte grunner ikke kan overholdes.</article><article class="changesToParent">Endret ved forskrifter <a href="forskrift/2023-12-12-2005">12 des 2023 nr. 2005</a>, <a href="forskrift/2024-12-20-3421">20 des 2024 nr. 3421</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-12-17-2950/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Inndeling i fartøygrupper</span></h2><article class="legalP" id="paragraf-4-ledd-1">Fiske- og fangstfartøy som oppfyller vilkårene for kompensasjon deles inn i tre fartøygrupper; kystflåten, havflåten og kystrekeflåten. Inndelingen foretas av Fiskeridirektoratet.</article></article><article class="legalArticle" data-lovdata-URL="SF/forskrift/2020-12-17-2950/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av gruppeandel</span></h2><article class="legalP" id="paragraf-5-ledd-1">Garantikassen beregner fartøygruppenes andel av kompensasjonsmidlene prosentvis på grunnlag av drivstofforbruket for 2019 slik de fordeler seg mellom fartøygruppene det året.</article></article><article class="legalArticle" data-lovdata-URL="SF/forskrift/2020-12-17-2950/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av fartøyandel</span></h2><article class="legalP" id="paragraf-6-ledd-1">Kompensasjonen til det enkelte fartøy bestemmes av fartøyets andel av omsetningen i den fartøygruppen fartøyet tilhører. Omsetningen i fartøygruppen skal etter denne forskrift forstås som summen av førstehåndsomsetningen til de fartøyene som har levert søknad om kompensasjon, jf. <a href="forskrift/2020-12-17-2950/§3">§ 3</a>, og som for øvrig oppfyller vilkårene.</article><article class="legalP" id="paragraf-6-ledd-2">Dersom et fartøy har kjøpt en andel av sitt totale drivstofforbruk uten avgift som beskrevet i <a href="forskrift/2020-12-17-2950/§1">§ 1</a> og <a href="forskrift/2020-12-17-2950/§2">§ 2</a>, trekkes den samme andelen fra fartøyets omsetning. Den totale omsetningen i fartøygruppen reduseres med tilsvarende beløp.</article><article class="legalP" id="paragraf-6-ledd-3">Fiskeridirektoratet fastsetter det enkelte fartøys inntekt. Garantikassen beregner hvor stor andel av det kjøpte drivstoffet som oppfyller vilkårene etter denne forskrift, og justerer fartøyandelen som beskrevet i første og andre ledd.</article><article class="changesToParent">Endret ved forskrift <a href="forskrift/2024-12-20-3421">20 des 2024 nr. 3421</a> (i kraft 1 jan 2025, se endringsforskriftens romertall III for overgangsbestemmelse).</article></article><article class="legalArticle" data-lovdata-URL="SF/forskrift/2020-12-17-2950/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" id="paragraf-7-ledd-1">Garantikassen fører kontroll med at vilkårene for å motta kompensasjon etter ordningen er oppfylt. Det skal gjennomføres etterhåndskontroll av søkere som får kompensasjon etter denne forskriften basert på en risiko- og vesentlighetsvurdering.</article><article class="legalP" id="paragraf-7-ledd-2">Søker plikter på forespørsel å fremlegge alle opplysninger som er nødvendig for at Garantikassen skal kunne føre kontroll etter denne forskriften.</article><article class="changesToParent">Tilføyd ved forskrift <a href="forskrift/2024-12-20-3421">20 des 2024 nr. 3421</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-12-17-2950/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling</span></h2><article class="legalP" id="paragraf-8-ledd-1">Dersom det er utbetalt kompensasjon i strid med bestemmelsene etter denne forskriften, skal det uriktig utbetalte beløpet tilbakebetales. Garantikassen gjennomfører innkreving.</article><article class="changesToParent">Tilføyd ved forskrift <a href="forskrift/2024-12-20-3421">20 des 2024 nr. 3421</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-12-17-2950/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Fiskeridirektoratet er klageinstans for vedtak fattet av Garantikassen for fiskere. Nærings- og fiskeridepartementet er klageinstans for vedtak fattet av Fiskeridirektoratet.</article><article class="changesToParent">Endret ved forskrift <a href="forskrift/2024-12-20-3421">20 des 2024 nr. 3421</a> (i kraft 1 jan 2025, tidligere § 7).</article></article><article class="legalArticle" data-lovdata-URL="SF/forskrift/2020-12-17-2950/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks.</article><article class="changesToParent">Endret ved forskrift <a href="forskrift/2024-12-20-3421">20 des 2024 nr. 3421</a> (i kraft 1 jan 2025, tidligere § 8).</article></article></main></body></html>