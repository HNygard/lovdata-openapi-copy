<!DOCTYPE html><html lang="no"><head><title>Forskrift om vern av Hardangermorellar / Morellar frå Hardanger / Hardangermoreller / Moreller fra Hardanger som geografisk nemning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-08-25-1006</dd><dt class="dokid">DokumentID</dt><dd class="dokid">SF/forskrift/2006-08-25-1006</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 (Vedlegg)</dd><dt class="dateInForce">I kraft fra</dt><dd class="dateInForce">2006-08-25</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-07-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-07-25-1284">forskrift/2023-07-25-1284</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§30">lov/2003-12-19-124/§30</a></li><li><a href="forskrift/2002-07-05-698/§15">forskrift/2002-07-05-698/§15</a></li><li><a href="forskrift/2003-12-19-1790">forskrift/2003-12-19-1790</a></li><li><a href="forskrift/2004-05-05-884">forskrift/2004-05-05-884</a></li></ul></dd><dt class="dateOfPublication">Kunngjort</dt><dd class="dateOfPublication">2006-09-01</dd><dt class="titleShort">Korttittel</dt><dd class="titleShort">Forskrift om vern av Hardangermorellar</dd><dt class="title">Tittel</dt><dd class="title">Forskrift om vern av Hardangermorellar / Morellar frå Hardanger / Hardangermoreller / Moreller fra Hardanger som geografisk nemning</dd><dt class="miscInformation">Annet om dokumentet</dt><dd class="miscInformation">Fastsett av Det sentrale Mattilsynet ved hovudkontoret 25. august 2006 med heimel i <a href="forskrift/2002-07-05-698/§15">forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på landbruksbaserte næringsmidler, fisk og fiskevarer § 15</a>. <br /><strong>Endra</strong> ved <a href="forskrift/2023-07-25-1284">forskrift 25 juli 2023 nr. 1284</a> (bl.a tittel).</dd><dt class="refid">RefID</dt><dd class="refid">forskrift/2006-08-25-1006</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vern av Hardangermorellar / Morellar frå Hardanger / Hardangermoreller / Moreller fra Hardanger som geografisk nemning</a><ul class="tocSubUl"><li><a href="#paragraf-1">§ 1. Beskytta produktnemning</a></li><li><a href="#paragraf-2">§ 2. Rettmessig brukar</a></li><li><a href="#paragraf-3">§ 3. Vilkår for bruk av produktnemninga</a></li><li><a href="#paragraf-4">§ 4. Iverksetjing</a></li><li><a href="#kapittel-1">Vedlegg. Beskriving av produktopphav og tilknyting til det geografiske området</a></li></ul></li></ul></dd></dl></header><main class="documentBody" data-lovdata-URL="SF/forskrift/2006-08-25-1006" id="dokument"><h1>Forskrift om vern av Hardangermorellar / Morellar frå Hardanger / Hardangermoreller / Moreller fra Hardanger som geografisk nemning</h1><article class="legalArticle" data-lovdata-URL="SF/forskrift/2006-08-25-1006/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskytta produktnemning</span></h2><article class="legalP" id="paragraf-1-ledd-1">Hardangermorellar / Morellar frå Hardanger / Hardangermoreller / Moreller fra Hardanger.</article><article class="changesToParent">Endra ved <a href="forskrift/2023-07-25-1284">forskrift 25 juli 2023 nr. 1284</a>.</article></article><article class="legalArticle" data-lovdata-URL="SF/forskrift/2006-08-25-1006/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig brukar</span></h2><article class="legalP" id="paragraf-2-ledd-1">Hardanger Fruktprodukt.</article></article><article class="legalArticle" data-lovdata-URL="SF/forskrift/2006-08-25-1006/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktnemninga</span></h2><article class="numberedLegalP" data-numerator="1" id="paragraf-3-nummer-1">1. <i>Produktbeskriving</i><article class="legalP" id="paragraf-3-nummer-1-ledd-1">Hardangermorellar / Morellar frå Hardanger / Hardangermoreller / Moreller fra Hardanger er morellar (<i>Prunus avium</i>) dyrka i Hardanger.</article><article class="legalP" id="paragraf-3-nummer-1-ledd-2">Hardangermorellar / Morellar frå Hardanger / Hardangermoreller / Moreller fra Hardanger skal ha dei spesielle eigenskapane som er karakteristiske for den enkelte morellsorten når det gjeld storleik, form, farge og smak, og tilfredsstille minimumskrava til storleik, og refraktometerverdi i tabell 1.</article><article class="legalP" id="paragraf-3-nummer-1-ledd-3">Hardangermorellar / Morellar frå Hardanger / Hardangermoreller / Moreller fra Hardanger skal vera feilfrie og ha stilk. <table><caption data-caption-placement="before"><i>Tabell 1: Produktkrav (minimumskrav) Hardangermorellar</i></caption><thead><tr><th data-text-align="left" data-vertical-align="top"><i>Morellsort</i></th><th data-text-align="left" data-vertical-align="top"><i>Diameter (mm)</i></th><th data-text-align="left" data-vertical-align="top"><i>Farge (Cerice-skala)</i></th><th data-text-align="left" data-vertical-align="top"><i>Refraktometerverdi (%)</i></th></tr></thead><tbody><tr><td data-text-align="left" data-vertical-align="top">Alle sortar</td><td data-text-align="left" data-vertical-align="top">&gt; 24</td><td data-text-align="left" data-vertical-align="top">3–7</td><td data-text-align="left" data-vertical-align="top">14,0</td></tr></tbody></table></article></article><article class="numberedLegalP" data-numerator="2" id="paragraf-3-nummer-2">2. <i>Geografisk område</i><article class="legalP" id="paragraf-3-nummer-2-ledd-1">Hardangermorellar / Morellar frå Hardanger / Hardangermoreller / Moreller fra Hardanger skal dyrkast, sorterast og pakkast i Hardanger. Hardanger definerast som området rundt dei indre delane av Hardangerfjorden, rekna frå dei sørlegaste grensene til kommunane Kvam og Ullensvang og inkludert fjordarmane Granvinsfjorden, Osafjorden med Ulvikpollen, Eidfjorden med Simadalsfjorden og Sørfjorden.</article></article><article class="numberedLegalP" data-numerator="3" id="paragraf-3-nummer-3">3. <i>Produksjonsmetode</i></article><article class="defaultP"><i>Planting og dyrking</i></article><article class="legalP" id="paragraf-3-ledd-1">Hardangermorellar / Morellar frå Hardanger / Hardangermoreller / Moreller fra Hardanger skal dyrkast etter moderne produksjonsmetodar. Morelltrea skal plantast og formast på ein måte som sikrar gode lysforhold i alle delar av trea.</article><article class="legalP" id="paragraf-3-ledd-2">Morelltrea skal plantast på jord som er veldrenert, porøs, kalka og grunngjødsla før utplanting.</article><article class="legalP" id="paragraf-3-ledd-3">Plantevern skal gjennomførast etter prinsippet om integrert plantevern. Det skal vatnast etter behov, og kalkast og gjødslast planmessig.</article><article class="legalP" id="paragraf-3-ledd-4">Hardangermorellar / Morellar frå Hardanger / Hardangermoreller / Moreller fra Hardanger skal dyrkast i plasttunnelar eller under tilsvarande plastdekkesystem.</article><article class="defaultP"><i>Hausting</i></article><article class="legalP" id="paragraf-3-ledd-5">Hardangermorellar / Morellar frå Hardanger / Hardangermoreller / Moreller fra Hardanger skal haustast og handterast varsamt for å unngå støytflekker og skadar. Rett haustetidpunkt skal fastsetjast med bakgrunn i visuell vurdering av farge (fargeskjema), subjektiv vurdering av fastleik og smak og måling av oppløyst tørrstoff. Om nødvendig skal trea haustast i fleire omgangar for å sikra ein jamn produktkvalitet.</article><article class="legalP" id="paragraf-3-ledd-6">Haustetidpunkt vil vera sortsavhengig.</article><article class="legalP" id="paragraf-3-ledd-7">Inntransport, kvalitetskontroll, lagring, sortering, pakking og uttransport</article><article class="legalP" id="paragraf-3-ledd-8">Hardangermorellar / Morellar frå Hardanger / Hardangermoreller / Moreller fra Hardanger skal vera registrert på pakkeri og sett på kjølerom seinast 6 timar etter hausting.</article><article class="legalP" id="paragraf-3-ledd-9">Alle vareparti skal vurderast visuelt ved mottak. Frå minst 10&#xa0;% av produsentane skal det takast ut 100 morellar frå kvar sort for visuell kontroll av ytre kvalitet. Frå dei same 100 fruktene skal 15 morellar analyserast for innhald av oppløyst tørrstoff.</article><article class="legalP" id="paragraf-3-ledd-10">Ved pakking/distribusjon skal det takast stikkprøver frå minst 5 vareparti av kvar sort for å sikra samsvar med fastsette krav til produktkvalitet.</article><article class="legalP" id="paragraf-3-ledd-11">Hardangermorellar / Morellar frå Hardanger / Hardangermoreller / Moreller fra Hardanger skal tilfredsstilla produktkrava i tabell 1. Morellane skal leverast til kjølelager same dag som hausting, og raskt kjølast ned til rett temperatur.</article><article class="numberedLegalP" data-numerator="4" id="paragraf-3-nummer-4">4. <i>Merking av produktet</i><article class="legalP" id="paragraf-3-nummer-4-ledd-1">Hardangermoreller / Moreller frå Hardanger / Moreller fra Hardanger kan merkjast med figurmerket forbeskytta geografisk nemning / beskyttet geografisk betegnelse.</article></article><article class="changesToParent">Endra ved <a href="forskrift/2023-07-25-1284">forskrift 25 juli 2023 nr. 1284</a>.</article></article><article class="legalArticle" data-lovdata-URL="SF/forskrift/2006-08-25-1006/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetjing</span></h2><article class="legalP" id="paragraf-4-ledd-1">Forskrifta blir sett i verk straks.</article></article><section class="section" data-name="vedlegg" id="kapittel-1" data-lovdata-URL="SF/forskrift/2006-08-25-1006/KAPITTEL_1"><h2>Vedlegg. Beskriving av produktopphav og tilknyting til det geografiske området</h2><article class="legalP" id="kapittel-1-ledd-1">Morellar har vore dyrka i Hardanger sidan slutten av 1700-talet. Dei første morelltrea i Hardanger vart planta av sokneprest Atche i Ullensvang (1758-1771), men den første som foredla morellar, var bonde Lars Larsson Bleie (f. 1756). Han lærte seg å pode i 1775.</article><article class="legalP" id="kapittel-1-ledd-2">Klima og jordsmonn i Hardanger er godt eigna for morelldyrking. Det kjølige klimaet gir morellar med friskare og meir syrleg smak enn det ein finn andre stader. Dette kjem av høgt innhald av viktige smakskarakteristiske fruktsyrer og sukker og god balanse mellom dei. I Hardanger blir morellar dyrka på skredjord, som er mineralrik og gir sunne og produktive tre. Jorda har god evne til både å halde på vatn og å magasinere varme, og dette gir gode vekstvilkår for trea og god fruktvekst.</article><article class="legalP" id="kapittel-1-ledd-3">Den lange tradisjonen med morelldyrking i Hardanger har gitt dyrkarane gode kunnskapar om forholdet mellom sort, vekseplass og kvalitet. Gjennom dei siste 25 åra har forskingsarbeid utført i Hardanger gitt oss fleire morellsortar av høg kvalitet. Morellar dyrka i Hardanger har godt omdømme.</article></section></main></body></html>