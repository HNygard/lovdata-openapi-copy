<!DOCTYPE html><html lang="no"><head><title>Forskrift om melding fra lege, psykolog eller optiker ved helsesvekkelse av betydning for trafikksikkerheten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-04-325</dd><dt class="dokid">DokumentID</dt><dd class="dokid">SF/forskrift/2022-03-04-325</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2022-04-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1984-07-13-1467">forskrift/1984-07-13-1467</a></li><li><a href="forskrift/2015-06-22-747">forskrift/2015-06-22-747</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1999-07-02-64/§34">lov/1999-07-02-64/§34</a></li><li><a href="lov/1999-07-02-64/§34a">lov/1999-07-02-64/§34a</a></li></ul></dd><dt class="dateOfPublication">Kunngjort</dt><dd class="dateOfPublication">2022-03-04 14:30</dd><dt class="title">Tittel</dt><dd class="title">Forskrift om melding fra lege, psykolog eller optiker ved helsesvekkelse av betydning for trafikksikkerheten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 4. mars 2022 med hjemmel i <a href="lov/1999-07-02-64/§34">lov 2. juli 1999 nr. 64 om helsepersonell m.v. (helsepersonelloven) § 34</a> og <a href="lov/1999-07-02-64/§34a">§ 34a</a>.</dd><dt class="refid">RefID</dt><dd class="refid">forskrift/2022-03-04-325</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om melding fra lege, psykolog eller optiker ved helsesvekkelse av betydning for trafikksikkerheten</a><ul class="tocSubUl"><li><a href="#paragraf-1">§ 1. Innehavere av flysertifikat og flyveledere. Plikt til å melde</a></li><li><a href="#paragraf-2">§ 2. Førerkort for motorvogn. Plikt til å melde</a></li><li><a href="#paragraf-3">§ 3. Statsforvalterens plikter</a></li><li><a href="#paragraf-4">§ 4. Kjøreseddel</a></li><li><a href="#paragraf-5">§ 5. Fartøy på sjø og skinnegående kjøretøy. Adgang til å melde.</a></li><li><a href="#paragraf-6">§ 6. Unntak fra taushetsplikten</a></li><li><a href="#paragraf-7">§ 7. Ikrafttredelse og endringer i andre forskrifter</a></li></ul></li></ul></dd></dl></header><main class="documentBody" data-lovdata-URL="SF/forskrift/2022-03-04-325" id="dokument"><h1>Forskrift om melding fra lege, psykolog eller optiker ved helsesvekkelse av betydning for trafikksikkerheten</h1><article class="legalArticle" data-lovdata-URL="SF/forskrift/2022-03-04-325/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innehavere av flysertifikat og flyveledere. Plikt til å melde</span></h2><article class="legalP" id="paragraf-1-ledd-1">Lege, psykolog og optiker har etter <a href="lov/1999-07-02-64/§34">helsepersonelloven § 34</a> første ledd plikt til å advare innehaver av flysertifikat dersom nevnte helsepersonell ved undersøkelse finner det av helsemessige grunner uforsvarlig at pasienten fortsetter i tjeneste som betinger luftfartssertifikat. Det samme gjelder pasienter som er i tjeneste som flyveleder. Advarselen gis skriftlig. Dersom pasientens helsetilstand antas ikke å være kortvarig, skal melding om at slik advarsel er gitt, samtidig gis til Luftfartstilsynet.</article></article><article class="legalArticle" data-lovdata-URL="SF/forskrift/2022-03-04-325/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Førerkort for motorvogn. Plikt til å melde</span></h2><article class="legalP" id="paragraf-2-ledd-1">Lege, psykolog og optiker har etter <a href="lov/1999-07-02-64/§34">helsepersonelloven § 34</a> første ledd plikt til å advare innehaver av førerkort dersom nevnte helsepersonell ved undersøkelse finner det av helsemessige grunner uforsvarlig at pasienten fortsetter å kjøre motorvogn.</article><article class="legalP" id="paragraf-2-ledd-2">Dersom lege, psykolog eller optiker er i tvil om forholdet kan ha innvirkning på kjøreferdigheten eller -sikkerheten, eller om helsesvekkelsen er midlertidig, kan nevnte helsepersonell søke råd hos statsforvalteren.</article><article class="legalP" id="paragraf-2-ledd-3">Dersom lege, psykolog eller optiker antar at innehaver av førerkort har en midlertidig helsesvekkelse som gjør det uforsvarlig at personen fortsetter å kjøre motorvogn og som ikke vil vare ut over 6 måneder, skal nevnte helsepersonell gjøre innehaveren oppmerksom på at vedkommende ifølge <a href="lov/1965-06-18-4/§21">vegtrafikkloven § 21</a> ikke har lov til å føre motorvogn.</article><article class="legalP" id="paragraf-2-ledd-4">Dersom lege, psykolog eller optiker finner at innehaver av førerkort har en varig helsesvekkelse som gjør det uforsvarlig at pasienten fortsetter å kjøre motorvogn i de(n) klasse(r) førerkortet gjelder for, eller har en midlertidig helsesvekkelse som medfører dette for en periode av 6 måneder eller mer, skal nevnte helsepersonell sende melding til statsforvalteren. Kopi av melding sendes til førerkortinnehaver.</article><article class="legalP" id="paragraf-2-ledd-5">Meldingen til statsforvalter skal inneholde en vurdering av om føreretten bør tilbakekalles helt eller delvis, opplysninger om helsekrav som ikke anses oppfylt og eventuelle andre opplysninger som kan belyse forholdet.</article></article><article class="legalArticle" data-lovdata-URL="SF/forskrift/2022-03-04-325/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Statsforvalterens plikter</span></h2><article class="legalP" id="paragraf-3-ledd-1">Når statsforvalteren får melding fra lege, psykolog eller optiker i henhold til <a href="lov/1999-07-02-64/§34">helsepersonelloven § 34</a>, skal statsforvalteren innhente nødvendige opplysninger for å vurdere om føreretten bør tilbakekalles helt eller delvis, jf. <a href="forskrift/2022-03-04-325/§2">§ 2</a> fjerde ledd og femte ledd.</article><article class="legalP" id="paragraf-3-ledd-2">Statsforvalteren skal gi skriftlig melding med nødvendige opplysninger til politiet dersom føreretten bør tilbakekalles helt eller delvis. Kopi av meldingen sendes til førerkortinnehaver.</article><article class="legalP" id="paragraf-3-ledd-3">Når luftfartsmyndighet, politiet eller Statens vegvesen trenger faglig bistand ved vurdering av om flygeleder eller innehaver av flysertifikat eller førerkort for motorvogn fyller de helsemessige krav, eller når innehaveren selv ønsker det, kan faglig uttalelse innhentes fra statsforvalteren.</article></article><article class="legalArticle" data-lovdata-URL="SF/forskrift/2022-03-04-325/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kjøreseddel</span></h2><article class="legalP" id="paragraf-4-ledd-1">Det som i denne forskrift gjelder for førerkort gjelder også for kjøreseddel hvor det er gitt bestemmelser om helsekrav, jf. <a href="lov/2002-06-21-45/§37b">yrkestransportlova § 37b</a> og <a href="lov/2002-06-21-45/§37c">§ 37c</a>.</article></article><article class="legalArticle" data-lovdata-URL="SF/forskrift/2022-03-04-325/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fartøy på sjø og skinnegående kjøretøy. Adgang til å melde.</span></h2><article class="legalP" id="paragraf-5-ledd-1">Melding etter <a href="lov/1999-07-02-64/§34a">helsepersonelloven § 34a</a> som omfatter førere av fartøy på sjø gis til Sjøfartsdirektoratet, melding som omfatter loser gis til Kystverket og melding som omfatter førere av skinnegående kjøretøy gis til Statens jernbanetilsyn.</article><article class="legalP" id="paragraf-5-ledd-2">Meldingen skal inneholde nødvendige og relevante opplysninger for å belyse helsesvekkelsen.</article></article><article class="legalArticle" data-lovdata-URL="SF/forskrift/2022-03-04-325/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra taushetsplikten</span></h2><article class="legalP" id="paragraf-6-ledd-1">Meldinger som nevnt i denne forskrift kan gis uten hinder av taushetsplikt.</article></article><article class="legalArticle" data-lovdata-URL="SF/forskrift/2022-03-04-325/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og endringer i andre forskrifter</span></h2><article class="legalP" id="paragraf-7-ledd-1">Forskriften gjelder fra 1. april 2022. Fra samme tid oppheves <a href="forskrift/1984-07-13-1467">forskrift 13. juli 1984 nr. 1467 om leges melding om at innehaveren av flysertifikat eller førerkort ikke fyller helsemessige krav</a>.</article><article class="legalP" id="paragraf-7-ledd-2">I <a href="forskrift/2015-06-22-747">forskrift 22. juni 2015 nr. 747 om anvendelse av helselover- og forskrifter for Svalbard og Jan Mayen</a> skal <a href="forskrift/2015-06-22-747/§4">§ 4</a> andre ledd, ny bokstav q lyde: – – –</article></article></main></body></html>