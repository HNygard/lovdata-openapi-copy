<!DOCTYPE html><html lang="no"><head><title>Forskrift om lavutslippssoner for biler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-12-20-1681</dd><dt class="dokid">DokumentID</dt><dd class="dokid">SF/forskrift/2016-12-20-1681</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 17</dd><dt class="dateInForce">I kraft fra</dt><dd class="dateInForce">2016-12-20</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2019-12-20-1917">forskrift/2019-12-20-1917</a> fra 2020-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1965-06-18-4/§13">lov/1965-06-18-4/§13</a></li><li><a href="lov/1965-06-18-4/§31">lov/1965-06-18-4/§31</a></li><li><a href="lov/1965-06-18-4/§31a">lov/1965-06-18-4/§31a</a></li><li><a href="lov/1967-02-10/§28">lov/1967-02-10/§28</a></li></ul></dd><dt class="dateOfPublication">Kunngjort</dt><dd class="dateOfPublication">2016-12-21 16:50</dd><dt class="titleShort">Korttittel</dt><dd class="titleShort">Forskrift om lavutslippssoner for biler</dd><dt class="title">Tittel</dt><dd class="title">Forskrift om lavutslippssoner for biler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. desember 2016 med hjemmel i <a href="lov/1965-06-18-4">lov 18. juni 1965 nr. 4</a> om vegtrafikk (vegtrafikkloven) <a href="lov/1965-06-18-4/§13">§ 13</a> åttende ledd, <a href="lov/1965-06-18-4/§31">§ 31</a> og <a href="lov/1965-06-18-4/§31a">§ 31a</a> og <a href="lov/1967-02-10">lov 10. februar 1967</a> om behandlingsmåten i forvaltningssaker (forvaltningsloven) <a href="lov/1967-02-10/§28">§ 28</a> fjerde ledd. Fremmet av Samferdselsdepartementet. <br /><strong>Endret</strong> ved <a href="forskrift/2019-12-20-1917">forskrift 20 des 2019 nr. 1917</a> (i kraft 1 jan 2020).</dd><dt class="refid">RefID</dt><dd class="refid">forskrift/2016-12-20-1681</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om lavutslippssoner for biler</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Plikt til å betale gebyr</a></li><li><a href="#paragraf-4">§ 4. Innføring av lavutslippssone</a></li><li><a href="#paragraf-5">§ 5. Sonestørrelse og krav til skilting</a></li><li><a href="#paragraf-6">§ 6. Fastsettelse av Euroklasse, vektklasse og drivstoff</a></li><li><a href="#paragraf-7">§ 7. Fastsettelse av gebyr</a></li><li><a href="#paragraf-8">§ 8. Registrering i systemet og betaling av gebyr</a></li><li><a href="#paragraf-9">§ 9. Kontroll</a></li><li><a href="#paragraf-10">§ 10. Overtredelsesgebyr</a></li><li><a href="#paragraf-11">§ 11. Ansvar for betaling av overtredelsesgebyr og forhøyet overtredelsesgebyr</a></li><li><a href="#paragraf-12">§ 12. Inndriving av overtredelsesgebyr og forhøyet overtredelsesgebyr</a></li><li><a href="#paragraf-13">§ 13. Håndheving</a></li><li><a href="#paragraf-14">§ 14. Klage</a></li><li><a href="#paragraf-15">§ 15. Kompetent tingrett</a></li><li><a href="#paragraf-16">§ 16. Klagebehandlingen i tingretten</a></li><li><a href="#paragraf-17">§ 17. Nettoinntekt fra lavutslippssonen</a></li><li><a href="#paragraf-18">§ 18. Avvikling og forlengelse av lavutslippssone</a></li><li><a href="#paragraf-19">§ 19. Krav til system for betaling, kontroll og håndheving</a></li><li><a href="#paragraf-20">§ 20. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-12-20-1681" id="dokument"><h1>Forskrift om lavutslippssoner for biler</h1><article class="legalArticle" data-lovdata-URL="SF/forskrift/2016-12-20-1681/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å gi rammeverket for å innføre, administrere, kontrollere og håndheve kommunale lavutslippssoner som etableres for å forbedre luftkvaliteten i et område utsatt for lokal luftforurensning fra biler.</article></article><article class="legalArticle" data-lovdata-URL="SF/forskrift/2016-12-20-1681/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Lavutslippssone:</i> Et geografisk avgrenset område på offentlig veg, som er utsatt for lokal luftforurensning fra bil, og der kommunen har fått samtykke til å innføre gebyr for å få kjøre.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Gebyr:</i> Det vederlag en eier eller fører av en bil må betale for å kunne kjøre innenfor en lavutslippssone.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Euroklasse:</i> Den avgasstandard som bilen er godkjent med etter <a href="forskrift/2012-07-05-817">forskrift 5. juli 2012 nr. 817</a> om godkjenning av bil og tilhenger til bil vedlegg 1 eller forskrift <a href="forskrift/1994-10-04-918">4. oktober 1994 nr. 918</a> om tekniske krav og godkjenning av kjøretøy, deler og utstyr <a href="forskrift/1994-10-04-918/kap25">kapittel 25</a>.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Nullutslippsbiler:</i> Biler som bare bruker elektrisitet eller brenselsceller (hydrogen) til framdrift.</article></article></li></ol></article><article class="legalP" id="paragraf-2-ledd-2">Definisjonene i <a href="forskrift/2012-07-05-817">forskrift 5. juli 2012 nr. 817</a> om godkjenning av bil og tilhenger til bil og <a href="forskrift/1994-10-04-918">forskrift 4. oktober 1994 nr. 918</a> om tekniske krav og godkjenning av kjøretøy, deler og utstyr gjelder for øvrig tilsvarende for denne forskriften.</article></article><article class="legalArticle" data-lovdata-URL="SF/forskrift/2016-12-20-1681/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å betale gebyr</span></h2><article class="legalP" id="paragraf-3-ledd-1">Plikten til å betale gebyr i en lavutslippssone kan omfatte alle biler. Kommunen kan i lokal forskrift fastsette nærmere bestemmelser om hvilke biler som har plikt til å betale gebyr og som skal registreres i kommunens system for betaling og kontroll. Kommuner som har etablert en felles lavutslippssone må innføre felles bestemmelser for dette.</article><article class="legalP" id="paragraf-3-ledd-2">Plikten til å betale gebyr gjelder ikke:<ol class="defaultList" type="a"><li data-name="a." value="1"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">nullutslippsbiler,</article></article></li><li data-name="b." value="2"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">biler godkjent som utrykningskjøretøy og andre biler i politiets eller forsvarets tjeneste,</article></article></li><li data-name="c." value="3"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">biler spesialinnredet for egentransport av funksjonshemmet og biler der fører eller passasjer medbringer parkeringsbevis for forflytningshemmede i henhold til <a href="forskrift/1994-03-15-222">forskrift 15. mars 1994 nr. 222</a> om parkering for forflytningshemmede. Ved parkering skal parkeringsbeviset alltid være plassert godt synlig bak frontruten,</article></article></li><li data-name="d." value="4"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">bil med kjennemerke med gule tegn på blå bunn.</article></article></li></ol></article></article><article class="legalArticle" data-lovdata-URL="SF/forskrift/2016-12-20-1681/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innføring av lavutslippssone</span></h2><article class="legalP" id="paragraf-4-ledd-1">En kommunal lavutslippssone krever samtykke fra Statens vegvesen før den kan innføres. Samtykke fra Statens vegvesen kan gis med varighet opp til 6 år.</article><article class="legalP" id="paragraf-4-ledd-2">Før samtykke kan gis skal kommunen legge fram:<ol class="defaultList" type="a"><li data-name="a." value="1"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">dokumentasjon på omfang og utbredelse av lokal luftforurensning fra biler innenfor den planlagte lavutslippssone, jf. forskrift <a href="forskrift/2004-06-01-931">1. juni 2004 nr. 931</a> om begrensning av forurensning <a href="forskrift/2004-06-01-931/kap7">kapittel 7</a> om Lokal luftkvalitet, samt informasjon om hvilke tiltak som kommunen allerede har iverksatt for å redusere omfanget og utbredelsen av de lokale miljøproblemene fra biler,</article></article></li><li data-name="b." value="2"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">informasjon om planlagt sonestørrelse og skilting,</article></article></li><li data-name="c." value="3"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">informasjon om planlagte gebyrsatser og hvordan disse er beregnet,</article></article></li><li data-name="d." value="4"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">dokumentasjon på at lavutslippssonen og innretningen av denne faktisk vil begrense lokal luftforurensning fra vegtrafikken,</article></article></li><li data-name="e." value="5"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">dokumentasjon på et forsvarlig system for registrering, betaling av gebyr, informasjon overfor bilistene, kontroll, inkludert eventuelt planlagt oppsetting og plassering av faste kontrollpunkter, og håndheving,</article></article></li><li data-name="f." value="6"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">en vurdering av konsekvensene som den foreslåtte lavutslippssonen vil ha for personvernet, inkludert nytte av faste kontrollpunkter og automatisk sletting av opplysninger om kjøretøy som ikke skal ilegges overtredelsesgebyr.</article></article></li><li data-name="g." value="7"><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">informasjon om kommunen har søkt Vegdirektoratet om å bli tildelt myndighet til å ilegge overtredelsesgebyr, jf. forskriften <a href="forskrift/2016-12-20-1681/§10">§ 10</a> og <a href="lov/1965-06-18-4/§31a">vegtrafikkloven § 31a</a>, herunder informasjon om uttalelsen fra vedkommende politimester,</article></article></li><li data-name="h." value="8"><article class="listArticle" id="paragraf-4-ledd-2-punkt-8"><article class="legalP" id="paragraf-4-ledd-2-punkt-8-ledd-1">informasjon om hvordan nettoinntekten fra lavutslippssonen skal brukes på kollektivtransport-, trafikksikkerhets og miljøtiltak.</article></article></li></ol></article><article class="changesToParent">Endret ved <a href="forskrift/2019-12-20-1917">forskrift 20 des 2019 nr. 1917</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2016-12-20-1681/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sonestørrelse og krav til skilting</span></h2><article class="legalP" id="paragraf-5-ledd-1">Kommunen fastsetter størrelsen på lavutslippssonen. Kommunen kan etablere flere lavutslippssoner innenfor kommunen. Flere kommuner kan etablere en felles lavutslippssone.</article><article class="legalP" id="paragraf-5-ledd-2">En lavutslippssone skal være sammenhengende, enhetlig og skiltet.</article></article><article class="legalArticle" data-lovdata-URL="SF/forskrift/2016-12-20-1681/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av Euroklasse, vektklasse og drivstoff</span></h2><article class="legalP" id="paragraf-6-ledd-1">Euroklasse, vektklasse og drivstoff fastsettes på bakgrunn av informasjon i bilens vognkort eller motorvognregisteret. Dersom vognkortet eller motorvognregisteret ikke inneholder slik informasjon, fastsettes Euroklasse i tråd med dato for førstegangsregistrering av bilen.</article></article><article class="legalArticle" data-lovdata-URL="SF/forskrift/2016-12-20-1681/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fastsettelse av gebyr</span></h2><article class="legalP" id="paragraf-7-ledd-1">Kommunen fastsetter gebyret for å få kjøre i lavutslippssonen. Gebyret skal fastsettes for et år, for tretti dager og for en dag. Gebyret skal differensieres ut fra euroklasse og kan differensieres ut ifra drivstoff og vektklasse.</article></article><article class="legalArticle" data-lovdata-URL="SF/forskrift/2016-12-20-1681/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Registrering i systemet og betaling av gebyr</span></h2><article class="legalP" id="paragraf-8-ledd-1">For biler som er gebyrpliktige jf. <a href="forskrift/2016-12-20-1681/§3">§ 3</a> skal korrekt informasjon om bilens kjennemerke og nasjonalitet, eieren og eierens adresse, euroklasse, bilens vektklasse, drivstoff og dato for førstegangsregistrering være lagt inn i kommunens betalingssystem, jf. <a href="forskrift/2016-12-20-1681/§19">§ 19</a>, og riktig gebyr betalt, før bilen kan kjøre i en lavutslippssone.</article><article class="legalP" id="paragraf-8-ledd-2">Eieren og føreren av bilen er solidarisk ansvarlig for at bilen er registrert i systemet, opplysningene er korrekte og riktig gebyr er betalt.</article><article class="legalP" id="paragraf-8-ledd-3">Kommunen gir de nærmere regler på hvordan dokumentasjon på betalt gebyr skal være synlig og eller tilgjengelig for kontroll. Enhver som vil kjøre lovlig i lavutslippssonen plikter å følge disse.</article><article class="legalP" id="paragraf-8-ledd-4">Betalt årsgebyr er gyldig ett år fra betalingsdato. Betaling for tretti dager har gyldighet fra betalingsdato og klokkeslett. Betaling av døgngebyr har gyldighet 24 timer fra betalingstidspunkt eller fra oppgitt dato og klokkeslett. Betalt gebyr er kun gyldig for én bil. Betalt gebyr i én lavutslippssone er gyldig i en annen lavutslippssone.</article><article class="legalP" id="paragraf-8-ledd-5">Refusjon for betalt årsgebyr kan gis dersom den aktuelle bilen ikke skal benyttes som forutsatt ved betalingen. Det gis refusjon for et halvt år dersom avtalen sies opp før det er gått et halvt år fra betalingsdato.</article></article><article class="legalArticle" data-lovdata-URL="SF/forskrift/2016-12-20-1681/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Kontroll av biler som kjører i en lavutslippssone, kan utføres av myndighet som angitt i <a href="forskrift/2016-12-20-1681/§13">§ 13</a>.</article><article class="legalP" id="paragraf-9-ledd-2">Kontroll kan skje ved bruk av mobile eller faste enheter for automatisk kontroll. Automatisk system for stikkprøvekontroll kan settes opp som faste kontrollpunkter langs veg av kommunen eller annen kontrollmyndighet. Slike system skal merkes med formål og behandlingsansvarlig.</article><article class="legalP" id="paragraf-9-ledd-3">Oppsetting og plassering av faste kontrollpunkter krever samtykke fra Statens vegvesen.</article><article class="changesToParent">Endret ved <a href="forskrift/2019-12-20-1917">forskrift 20 des 2019 nr. 1917</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2016-12-20-1681/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h2><article class="legalP" id="paragraf-10-ledd-1">Overtredelsesgebyr for å kjøre gebyrpliktig bil i lavutslippssone kan ilegges om informasjon i kommunens betalingssystem ikke er oppgitt eller er oppgitt feil, gebyret ikke er betalt, eller det er betalt et for lavt gebyr, eller at dokumentasjon på betalt gebyr ikke er tilgjengelig for kontroll i henhold til kommunens bestemmelser om dette.</article><article class="legalP" id="paragraf-10-ledd-2">Overtredelsesgebyr kan bare ilegges dersom det med rimelighet kan forventes at eieren eller føreren av bilen burde ha vært klar over feilen.</article><article class="legalP" id="paragraf-10-ledd-3">Overtredelsesgebyr er minimum 500,- kroner, men kan ikke overstige gebyret for å kjøre tretti dager i lavutslippssonen.</article></article><article class="legalArticle" data-lovdata-URL="SF/forskrift/2016-12-20-1681/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ansvar for betaling av overtredelsesgebyr og forhøyet overtredelsesgebyr</span></h2><article class="legalP" id="paragraf-11-ledd-1">Eieren av bilen er ansvarlig for å betale overtredelsesgebyret. Dersom føreren av bilen er en annen enn den som var registrert som eier ved overtredelsen, er de solidarisk ansvarlige for overtredelsesgebyret, med mindre bilen var fravendt eieren ved et lovbrudd.</article><article class="legalP" id="paragraf-11-ledd-2">Blanketten for overtredelsesgebyr skal festes på bilen sammen med innbetalingskort, leveres føreren eller sendes eieren eller føreren av bilen i posten.</article><article class="legalP" id="paragraf-11-ledd-3">Er overtredelsesgebyret ikke betalt innen tre uker etter at det er ilagt, kan det forhøyes med 1000,- kroner. Plikten til å betale overtredelsesgebyret og forhøyet overtredelsesgebyr gjelder selv om det klages på overtredelsesgebyret.</article><article class="legalP" id="paragraf-11-ledd-4">Overtredelsesgebyr og forhøyet overtredelsesgebyr tilfaller kommunen, dersom overtredelsen er håndhevet av kommunen. Overtredelsesgebyr og forhøyet overtredelsesgebyr tilfaller staten, dersom overtredelsen er håndhevet av politiet eller Statens vegvesen, jf. <a href="forskrift/2016-12-20-1681/§13">§ 13</a> første ledd.</article><article class="changesToParent">Endret ved <a href="forskrift/2019-12-20-1917">forskrift 20 des 2019 nr. 1917</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2016-12-20-1681/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Inndriving av overtredelsesgebyr og forhøyet overtredelsesgebyr</span></h2><article class="legalP" id="paragraf-12-ledd-1">Er overtredelsesgebyr ikke betalt innen tre uker etter ileggelsen, kan overtredelsesgebyr og forhøyet overtredelsesgebyr inndrives etter <a href="lov/1965-06-18-4/§38">vegtrafikkloven § 38</a>, men tidligst 14 dager etter at varsel om inndriving er kommet fram til den skyldige. Gebyr kan også inndrives hos eieren av bilen etter de samme prinsipper. Skyldneren har ikke erstatningsplikt for kostnader ved utenrettslig inndriving.</article></article><article class="legalArticle" data-lovdata-URL="SF/forskrift/2016-12-20-1681/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Håndheving</span></h2><article class="legalP" id="paragraf-13-ledd-1">En kommune kan etter å ha søkt Vegdirektoratet bli tildelt myndighet til å ilegge overtredelsesgebyr, jf. <a href="lov/1965-06-18-4/§31a">vegtrafikkloven § 31a</a>.</article><article class="legalP" id="paragraf-13-ledd-2">Ved manuell kontroll av parkerte biler skal kommunens personell være uniformert og ha fått tilfredsstillende opplæring. Kommunens personell som utfører kontroll skal bære synlig og lesbart legitimasjonskort og plikter å oppgi virksomhetens navn og tjenestenummer når dette forlanges av den som tjenestehandlingen direkte angår, politiet eller Statens vegvesen.</article><article class="legalP" id="paragraf-13-ledd-3">Dersom flere kommuner har etablert felles lavutslippssone, skal kommunene samarbeide om felles håndheving.</article><article class="legalP" id="paragraf-13-ledd-4">Politi og regionvegkontor kan, i tillegg til kommunen, ilegge overtredelsesgebyr, jf. <a href="forskrift/2016-12-20-1681/§10">§ 10</a>.</article><article class="changesToParent">Endret ved <a href="forskrift/2019-12-20-1917">forskrift 20 des 2019 nr. 1917</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2016-12-20-1681/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Klage</span></h2><article class="legalP" id="paragraf-14-ledd-1">Ilagt overtredelsesgebyr kan påklages innen tre uker etter ileggelsen. For beregning av fristen gjelder reglene i <a href="lov/1967-02-10/§29">forvaltningsloven § 29</a> og <a href="lov/1967-02-10/§30">§ 30</a>. Klagen utformes i samsvar med <a href="lov/1967-02-10/§32">forvaltningsloven § 32</a>.</article><article class="legalP" id="paragraf-14-ledd-2">Klagen fremsettes for myndigheten som ila overtredelsesgebyret og i det distrikt gebyret ble ilagt.</article><article class="legalP" id="paragraf-14-ledd-3">Førsteinstansen behandler klagen, og skal gi skriftlig begrunnelse dersom klageren ikke får medhold. Dersom særlige grunner tilsier det, kan førsteinstansen frafalle overtredelsesgebyr og forhøyet overtredelsesgebyr.</article><article class="legalP" id="paragraf-14-ledd-4">Klage som ikke gis medhold, jf. tredje ledd, kan innen tre uker etter at klageren er underrettet om resultatet kreves forelagt for tingretten. Førsteinstansen forbereder klagebehandlingen.</article></article><article class="legalArticle" data-lovdata-URL="SF/forskrift/2016-12-20-1681/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kompetent tingrett</span></h2><article class="legalP" id="paragraf-15-ledd-1">Førsteinstansen sender klagen til tingretten på stedet der gebyret ble ilagt.</article></article><article class="legalArticle" data-lovdata-URL="SF/forskrift/2016-12-20-1681/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klagebehandlingen i tingretten</span></h2><article class="legalP" id="paragraf-16-ledd-1">Tingretten behandler klagen, med mindre retten av særlige grunner mener klagen bør behandles av en annen tingrett.</article><article class="legalP" id="paragraf-16-ledd-2">Klageren skal innkalles til rettsmøte ved stevning. Klagen kan likevel avgjøres uten slikt rettsmøte, dersom retten finner det ubetenkelig.</article><article class="legalP" id="paragraf-16-ledd-3">Klageren behøver heller ikke innkalles når det bare skal avsies kjennelse. Dersom klageren eller vitner blir innkalt til rettsmøte, skal også førsteinstansen varsles.</article><article class="legalP" id="paragraf-16-ledd-4">Når det er bedt om oppfriskning for oversittelse av klagefrist i sak som skal behandles av tingretten, kan tingretten samtidig avgjøre selve saken.</article><article class="legalP" id="paragraf-16-ledd-5">Reglene i straffeprosessloven, herunder reglene i kapittel 30 om saksomkostninger, gjelder så langt de passer, jf. også <a href="lov/1965-06-18-4/§31a">vegtrafikkloven § 31a</a> fjerde ledd. Bestemmelsene i <a href="lov/1981-05-22-25/kap9">straffeprosessloven kapittel 9</a> om offentlig forsvarer gjelder ikke. Forkynnelse i klagesaker kan utføres av polititjenestemann.</article></article><article class="legalArticle" data-lovdata-URL="SF/forskrift/2016-12-20-1681/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Nettoinntekt fra lavutslippssonen</span></h2><article class="legalP" id="paragraf-17-ledd-1">Kommunen bestemmer selv hvordan nettoinntekten fra lavutslippssonen skal brukes på kollektivtransport-, trafikksikkerhets- og miljøtiltak for å redusere lokal luftforurensning.</article><article class="legalP" id="paragraf-17-ledd-2">Kommuner som har etablert felles lavutslippssone, avtaler seg imellom hvordan nettoinntekten skal brukes på tiltak nevnt i første ledd.</article></article><article class="legalArticle" data-lovdata-URL="SF/forskrift/2016-12-20-1681/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Avvikling og forlengelse av lavutslippssone</span></h2><article class="legalP" id="paragraf-18-ledd-1">Kommunen kan selv avvikle en lavutslippssone eller tre ut av en felles lavutslippssone.</article><article class="legalP" id="paragraf-18-ledd-2">En kommune som har etablert en lavutslippssone eller flere kommuner som har etablert felles lavutslippssone, kan be om Statens vegvesens samtykke til forlengelse etter <a href="forskrift/2016-12-20-1681/§4">§ 4</a>. Kommunen skal vedlegge en evalueringsrapport om lavutslippssonen. Vegdirektoratet kan bestemme de nærmere krav til hva en slik evalueringsrapport skal inneholde.</article><article class="changesToParent">Endret ved <a href="forskrift/2019-12-20-1917">forskrift 20 des 2019 nr. 1917</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2016-12-20-1681/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Krav til system for betaling, kontroll og håndheving</span></h2><article class="legalP" id="paragraf-19-ledd-1">Systemene for betaling, kontroll og håndheving skal kunne lagre opplysninger om kjøretøy, eieren og eventuelt føreren mv. i en IKT-applikasjon for bruk for betaling, kontroll og håndheving. Prinsippet om innebygget personvern skal følge løsningen og med en beskrivelse av hvordan dette er ivaretatt. Etableres lavutslippssone i flere kommuner skal disse kommunene samarbeide om felles systemer for betaling og kontroll, slik at registrering og betaling i en lavutslippssone gjelder for alle soner i hele landet. Kommunen(e) er ansvarlig for kostnadene for utvikling og drift av IKT-applikasjonen.</article><article class="legalP" id="paragraf-19-ledd-2">En kommune, som har innført gebyr for bruk av piggdekk i en nærmere fastsatt gebyrsone, jf. <a href="forskrift/1999-05-07-437">forskrift 7. mai 1999 nr. 437</a>, kan legge til grunn dette systemet for registrering, betaling av gebyr, kontroll og håndheving, forutsatt at kommunen også her kan dokumentere at personvernet er forsvarlig ivaretatt.</article></article><article class="legalArticle" data-lovdata-URL="SF/forskrift/2016-12-20-1681/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h2><article class="legalP" id="paragraf-20-ledd-1">Forskriften trer i kraft straks.</article></article></main></body></html>