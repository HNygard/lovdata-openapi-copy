<!DOCTYPE html><html lang="no"><head><title>Forskrift om utvidet registrering av utleggsforretninger i Løsøreregisteret (utleggsregistreringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-02-19-158</dd><dt class="dokid">DokumentID</dt><dd class="dokid">SF/forskrift/2008-02-19-158</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavd.</li></ul></dd><dt class="publishedIn">Publisert i</dt><dd class="publishedIn">I 2008 hefte 2</dd><dt class="dateInForce">I kraft fra</dt><dd class="dateInForce">2008-03-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-09-09</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-09-09-1560">forskrift/2022-09-09-1560</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1935-06-07-2/§34">lov/1935-06-07-2/§34</a></li><li><a href="lov/1935-06-07-2/§34a">lov/1935-06-07-2/§34a</a></li></ul></dd><dt class="dateOfPublication">Kunngjort</dt><dd class="dateOfPublication">2008-02-22 13:50</dd><dt class="titleShort">Korttittel</dt><dd class="titleShort">Utleggsregistreringsforskriften</dd><dt class="title">Tittel</dt><dd class="title">Forskrift om utvidet registrering av utleggsforretninger i Løsøreregisteret (utleggsregistreringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og politidepartementet 19. februar 2008 med hjemmel i <a href="lov/1935-06-07-2">lov 7. juni 1935 nr. 2</a> om tinglysing <a href="lov/1935-06-07-2/§34">§ 34</a> femte ledd og <a href="lov/1935-06-07-2/§34a">§ 34a</a> annet og fjerde ledd. <br /><strong>Endret</strong> ved forskrifter <a href="forskrift/2009-02-24-239">24 feb 2009 nr. 239</a>, <a href="forskrift/2011-12-12-1327">12 des 2011 nr. 1327</a>, <a href="forskrift/2012-06-05-498">5 juni 2012 nr. 498</a>, <a href="forskrift/2013-03-15-274">15 mars 2013 nr. 274</a>, <a href="forskrift/2018-03-13-339">13 mars 2018 nr. 339</a>, <a href="forskrift/2018-06-26-1091">26 juni 2018 nr. 1091</a>, <a href="forskrift/2020-12-11-2748">11 des 2020 nr. 2748</a>, <a href="forskrift/2022-09-09-1560">9 sep 2022 nr. 1560</a>. <br /><strong>Oppheves</strong> ved forskrift <a href="forskrift/2025-08-08-1616">8 aug 2025 nr. 1616</a> (i kraft 1 jan 2026).</dd><dt class="refid">RefID</dt><dd class="refid">forskrift/2008-02-19-158</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om utvidet registrering av utleggsforretninger i Løsøreregisteret (utleggsregistreringsforskriften)</a><ul class="tocSubUl"><li><a href="#paragraf-1">§ 1. Saklig virkeområde</a></li><li><a href="#paragraf-2">§ 2. Registrering av opplysninger om utleggstrekk og «intet til utlegg»</a></li><li><a href="#paragraf-3">§ 3. Tilleggsopplysninger som bare kan gis ut til saksøkte og foretak som driver kredittopplysningsvirksomhet</a></li><li><a href="#paragraf-4">§ 4. Plikt til å gi gjenpart til den omspurte ved utlevering av opplysninger. Mottakerens informasjonsplikt</a></li><li><a href="#paragraf-5">§ 5. Sletting av opplysninger om utleggstrekk</a></li><li><a href="#paragraf-6">§ 6. Sletting av opplysninger om «intet til utlegg»</a></li><li><a href="#paragraf-7">§ 7. Bruk av elektronisk kommunikasjon ved registrering av utleggspant i Løsøreregisteret</a></li><li><a href="#paragraf-8">§ 8. Melding til saksøkeren om registrering av utleggspant</a></li><li><a href="#paragraf-9">§ 9. Bruk av elektronisk kommunikasjon ved innsending av skriftlige erklæringer fra namsmannen om gjennomført tvangsdekning</a></li><li><a href="#paragraf-10">§ 10. Sletting av utleggspant som ikke får rettsvern ved registrering i Løsøreregisteret</a></li><li><a href="#paragraf-11">§ 11. Oppbevaring, oppdateringer og teknologisk løsning</a></li><li><a href="#paragraf-12">§ 12. Ikraftsettings- og overgangsbestemmelser</a></li></ul></li></ul></dd></dl></header><main class="documentBody" data-lovdata-URL="SF/forskrift/2008-02-19-158" id="dokument"><h1>Forskrift om utvidet registrering av utleggsforretninger i Løsøreregisteret (utleggsregistreringsforskriften)</h1><article class="legalArticle" data-lovdata-URL="SF/forskrift/2008-02-19-158/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h2><article class="legalP" id="paragraf-1-ledd-1">Forskriften gjelder for utleggsforretninger hos de alminnelige namsmyndighetene, skattekontorene, Statens innkrevingssentral og Innkrevingssentralen for bidrag og tilbakebetalingskrav der det blir besluttet utleggstrekk eller utleggspant i andre formuesgoder enn dem som er nevnt i <a href="lov/1992-06-26-86/§7-20">tvangsfullbyrdelsesloven § 7-20</a> første ledd. Forskriften gjelder også for utleggsforretninger hos de alminnelige namsmyndighetene og skattekontorene som blir avsluttet med «intet til utlegg». Forskriften gjelder for utleggsforretninger som nevnt i første og annet punktum som holdes av kommunene som særnamsmyndighet.</article><article class="changesToParent">Endret ved forskrifter <a href="forskrift/2009-02-24-239">24 feb 2009 nr. 239</a> (i kraft 1 mars 2009), <a href="forskrift/2011-12-12-1327">12 des 2011 nr. 1327</a> (i kraft 15 des 2011), <a href="forskrift/2012-06-05-498">5 juni 2012 nr. 498</a> (i kraft 11 juni 2012), <a href="forskrift/2013-03-15-274">15 mars 2013 nr. 274</a> (i kraft 16 mars 2013, se endringsforskriften for overgangsbestemmelser), <a href="forskrift/2018-03-13-339">13 mars 2018 nr. 339</a> (i kraft 1 april 2018), <a href="forskrift/2020-12-11-2748">11 des 2020 nr. 2748</a>.</article></article><article class="legalArticle" data-lovdata-URL="SF/forskrift/2008-02-19-158/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registrering av opplysninger om utleggstrekk og «intet til utlegg»</span></h2><article class="legalP" id="paragraf-2-ledd-1">Følgende opplysninger om utleggstrekk registreres på saksøktes blad i Løsøreregisteret:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">datoen for utleggsforretningen</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">utleggstrekkets størrelse</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">trekkperiodens begynnelse og utløp, dersom trekkperiode er fastsatt.</article></article></li></ol><p class="leddfortsettelse">Utleggstrekkets prioritet skal ikke registreres.</p></article><article class="legalP" id="paragraf-2-ledd-2">Utleggstrekk som i henhold til utleggsforretningen skal være avsluttet innen utløpet av to kalendermåneder etter den måneden utleggsforretningen ble holdt, skal ikke registreres. Trekk som namsmannen har besluttet etter <a href="lov/1992-07-17-99/§3-3">gjeldsordningsloven § 3-3</a> annet ledd, skal ikke registreres.</article><article class="legalP" id="paragraf-2-ledd-3">Har namsmyndigheten eller en domstol besluttet endringer i et utleggstrekks størrelse eller trekkperiode, skal den aktuelle namsmyndigheten omgående melde endringen til Løsøreregisteret, som oppdaterer de registrerte opplysningene om trekket.</article><article class="legalP" id="paragraf-2-ledd-4">Registrering av «intet til utlegg» etter <a href="lov/1992-06-26-86/§7-25">tvangsfullbyrdelsesloven § 7-25</a> skal angi datoen for forretningen.</article></article><article class="legalArticle" data-lovdata-URL="SF/forskrift/2008-02-19-158/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilleggsopplysninger som bare kan gis ut til saksøkte og foretak som driver kredittopplysningsvirksomhet</span></h2><article class="legalP" id="paragraf-3-ledd-1">Opplysning om hvem som er namsmyndighet for utleggstrekk eller forretning om «intet til utlegg», skal ikke registreres på saksøktes blad. Løsøreregisteret skal likevel notere opplysning om hvem som er namsmyndighet for forretningen. Løsøreregisteret kan på samme måte, for alle typer utleggsforretninger, notere opplysninger om saksøkers og dennes prosessfullmektigs navn og fødselsnummer eller organisasjonsnummer, og saksøkers eller prosessfullmektigens saksnummer.</article><article class="legalP" id="paragraf-3-ledd-2">Opplysningene nevnt i første ledd kan for utleggstrekk og «intet til utlegg» bare gis videre til foretak som driver kredittopplysningsvirksomhet etter <a href="lov/2019-12-20-109">kredittopplysningsloven</a>, og til saksøkte selv. Foretak som driver kredittopplysningsvirksomhet etter <a href="lov/2019-12-20-109">kredittopplysningsloven</a>, kan bare gi disse opplysningene videre til saksøkte selv.</article><article class="changesToParent">Endret ved forskrifter <a href="forskrift/2009-02-24-239">24 feb 2009 nr. 239</a> (i kraft 1 mars 2009), <a href="forskrift/2022-09-09-1560">9 sep 2022 nr. 1560</a>.</article></article><article class="legalArticle" data-lovdata-URL="SF/forskrift/2008-02-19-158/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plikt til å gi gjenpart til den omspurte ved utlevering av opplysninger. Mottakerens informasjonsplikt</span></h2><article class="legalP" id="paragraf-4-ledd-1">Når Løsøreregisteret gir ut opplysninger om utleggstrekk eller forretninger om «intet til utlegg» som gjelder en fysisk person, skal den omspurte vederlagsfritt orienteres ved gjenpart. Dette gjelder likevel ikke når opplysningene gis ut til et foretak som driver kredittopplysningsvirksomhet etter <a href="lov/2019-12-20-109">kredittopplysningsloven</a>.</article><article class="legalP" id="paragraf-4-ledd-2">Gjenparten skal gi informasjon om innholdet av de utleverte opplysningene og om hvem de er utlevert til, herunder navn og adresse til den behandlingsansvarlige mottakeren.</article><article class="changesToParent">Endret ved forskrift <a href="forskrift/2022-09-09-1560">9 sep 2022 nr. 1560</a>.</article></article><article class="legalArticle" data-lovdata-URL="SF/forskrift/2008-02-19-158/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sletting av opplysninger om utleggstrekk</span></h2><article class="legalP" id="paragraf-5-ledd-1">Når et utleggstrekk skal slettes fra registeret etter <a href="lov/1935-06-07-2/§34a">tinglysingsloven § 34a</a> fjerde ledd første punktum fordi den opprinnelig fastsatte trekkperioden er løpt ut, skal slettingen skje innen to virkedager etter at trekkperioden er løpt ut.</article><article class="legalP" id="paragraf-5-ledd-2">Når Løsøreregisteret mottar beslutning fra namsmannen om opphevelse av utleggsforretningen etter <a href="lov/1992-06-26-86/§7-28">tvangsfullbyrdelsesloven § 7-28</a>, eller skriftlig erklæring fra saksøkeren hvor denne gir avkall på sin rett etter utleggsforretningen, jf. § 7-27, skal registerføreren straks sørge for sletting av utleggstrekket. Erklæring fra saksøkeren innleveres til namsmannen, som sørger for melding til Løsøreregisteret om sletting.</article><article class="legalP" id="paragraf-5-ledd-3">Når Løsøreregisteret mottar melding fra Arbeids- og velferdsetatens innkrevingssentral via Statens innkrevingssentral om at et utleggstrekk for bidragskrav er opphørt, skal registerføreren straks sørge for sletting av utleggsforretningen.</article><article class="changesToParent">Endret ved forskrift <a href="forskrift/2013-03-15-274">15 mars 2013 nr. 274</a> (i kraft 16 mars 2013 og gjelder for forretninger for utleggspant som holdes etter 16 mars 2013, og for forretninger for utleggstrekk også der trekk løper på dette tidspunktet).</article></article><article class="legalArticle" data-lovdata-URL="SF/forskrift/2008-02-19-158/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sletting av opplysninger om «intet til utlegg»</span></h2><article class="legalP" id="paragraf-6-ledd-1">Sletting av forretning om «intet til utlegg» i medhold av <a href="lov/1935-06-07-2/§34a">tinglysingsloven § 34a</a> fjerde ledd annet punktum skal skje innen to virkedager etter at treårsfristen er løpt ut.</article><article class="legalP" id="paragraf-6-ledd-2">Når Løsøreregisteret mottar beslutning om sletting fra namsmannen etter <a href="lov/1992-06-26-86/§7-29">tvangsfullbyrdelsesloven § 7-29</a>, eller skriftlig erklæring fra saksøkeren om at kravet som lå til grunn for forretningen er falt bort, skal registerføreren straks sørge for sletting av utleggsforretningen. Erklæring fra saksøkeren innleveres til namsmannen, som sørger for melding til Løsøreregisteret om sletting.</article></article><article class="legalArticle" data-lovdata-URL="SF/forskrift/2008-02-19-158/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bruk av elektronisk kommunikasjon ved registrering av utleggspant i Løsøreregisteret</span></h2><article class="legalP" id="paragraf-7-ledd-1">Når utleggspant skal registreres i Løsøreregisteret, sendes namsboken fra namsmyndighetene til Løsøreregisteret i elektronisk form via Statens innkrevingssentral. Også melding fra namsmannen om sletting av utleggspant sendes i elektronisk form. Melding om at namsmannen har besluttet sikring av eiendeler etter <a href="lov/1992-07-17-99/§3-3">gjeldsordningsloven § 3-3</a> første ledd kan sendes i papirform.</article><article class="legalP" id="paragraf-7-ledd-2">Ved registrering av elektronisk dokument gjelder de alminnelige saksbehandlingsreglene tinglysingsloven og tinglysingsforskriften, med mindre annet er fastsatt i forskriften her. Et elektronisk dokument anses innkommet og gis prioritet etter de alminnelige reglene i tinglysingsloven og tinglysingsforskriften. Løsøreregisteret kan bruke egen nummerserie for tinglysing av elektroniske dokumenter.</article><article class="changesToParent">Tilføyd ved forskrift <a href="forskrift/2009-02-24-239">24 feb 2009 nr. 239</a> (i kraft 1 mars 2009).</article></article><article class="legalArticle" data-lovdata-URL="SF/forskrift/2008-02-19-158/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Melding til saksøkeren om registrering av utleggspant</span></h2><article class="legalP" id="paragraf-8-ledd-1">Løsøreregisteret skal gi saksøkeren eller dennes prosessfullmektig egen melding om registrering av utleggspant, med opplysning om andre heftelser i formuesgodet. Melding kan også gis i form av en gebyrfri utskrift som viser hvordan dokumentet er innført i registeret dersom registerføreren finner det hensiktsmessig. Underretningen kan skje ved bruk av elektronisk kommunikasjon dersom saksøkeren eller dennes prosessfullmektig uttrykkelig har godtatt dette og oppgitt den elektroniske adressen Løsøreregisteret skal benytte for å sende underretningen.</article><article class="changesToParent">Tilføyd ved forskrift <a href="forskrift/2009-02-24-239">24 feb 2009 nr. 239</a> (i kraft 1 mars 2009).</article></article><article class="legalArticle" data-lovdata-URL="SF/forskrift/2008-02-19-158/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bruk av elektronisk kommunikasjon ved innsending av skriftlige erklæringer fra namsmannen om gjennomført tvangsdekning</span></h2><article class="legalP" id="paragraf-9-ledd-1">Skriftlige erklæringer fra namsmannen om gjennomført tvangssalg eller tilbakelevering etter <a href="lov/1992-06-26-86/§8-17">tvangsfullbyrdelsesloven § 8-17</a> tredje ledd, <a href="lov/1992-06-26-86/§9-10">§ 9-10</a> annet ledd og <a href="lov/1992-06-26-86/§10-6">§ 10-6</a> første ledd kan sendes til Løsøreregisteret i elektronisk form.</article><article class="changesToParent">Tilføyd ved forskrift <a href="forskrift/2009-02-24-239">24 feb 2009 nr. 239</a> (gjelder for skriftlige erklæringer som utferdiges etter 1 mars 2009).</article></article><article class="legalArticle" data-lovdata-URL="SF/forskrift/2008-02-19-158/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sletting av utleggspant som ikke får rettsvern ved registrering i Løsøreregisteret</span></h2><article class="legalP" id="paragraf-10-ledd-1">Utleggspant som er registrert i Løsøreregisteret uten at registreringen der gir rettsvern, skal slettes fra registeret når utlegget er falt bort. Det må fremlegges bevis for at utlegget er falt bort.</article><article class="legalP" id="paragraf-10-ledd-2">Registerføreren skal av eget tiltak slette utleggspantet fem år etter registreringen. Om utlegget fremdeles består, kan utleggshaveren begjære ny registrering etter utløpet av femårsfristen.</article><article class="legalP" id="paragraf-10-ledd-3"><a href="lov/1980-02-08-2/§5-14">Panteloven § 5-14</a> gjelder tilsvarende for offentlige fordringshavere som har fått utleggspant som er registrert i Løsøreregisteret uten rettsvernsvirkning.</article><article class="changesToParent">Tilføyd ved forskrift <a href="forskrift/2009-02-24-239">24 feb 2009 nr. 239</a> (i kraft 1 mars 2009).</article></article><article class="legalArticle" data-lovdata-URL="SF/forskrift/2008-02-19-158/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Oppbevaring, oppdateringer og teknologisk løsning</span></h2><article class="legalP" id="paragraf-11-ledd-1">Elektronisk oversending av dokumenter og opplysninger som nevnt i forskriften her fra Statens innkrevingssentral til Løsøreregisteret og fra Løsøreregisteret til brukerne skal sikres i en teknologisk løsning som til enhver tid ivaretar tilfredsstillende sikkerhet med hensyn til konfidensialitet, integritet og tilgjengelighet, jf. personvernforordningen artikkel 32. Oversendingen skal krypteres. Det skal etableres metoder for å sikre ikke-benekting.</article><article class="legalP" id="paragraf-11-ledd-2">Løsøreregisteret skal jevnlig sende informasjon om slettinger og endringer av utleggsforretninger som nevnt i <a href="forskrift/2008-02-19-158/§1">§ 1</a> til de foretakene som driver kredittopplysningsvirksomhet, som etter avtale mottar informasjon fra Løsøreregisteret om utleggsforretninger. Foretakene plikter å oppdatere sine databaser på bakgrunn av endringsmeldingene.</article><article class="legalP" id="paragraf-11-ledd-3">Løsøreregisteret skal oppbevare elektroniske dokumenter i henhold til reglene som er fastsatt i eller i medhold av <a href="lov/1992-12-04-126">lov 4. desember 1992 nr. 126</a> om arkiv.</article><article class="changesToParent">Endret ved forskrifter <a href="forskrift/2009-02-24-239">24 feb 2009 nr. 239</a> (i kraft 1 mars 2009, tidligere § 7), <a href="forskrift/2018-06-26-1091">26 juni 2018 nr. 1091</a> (i kraft 20 juli 2018), <a href="forskrift/2022-09-09-1560">9 sep 2022 nr. 1560</a>.</article></article><article class="legalArticle" data-lovdata-URL="SF/forskrift/2008-02-19-158/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikraftsettings- og overgangsbestemmelser</span></h2><article class="legalP" id="paragraf-12-ledd-1">Forskriften trer i kraft 1. mars 2008.</article><article class="legalP" id="paragraf-12-ledd-2">Forskriften gjelder for utleggsforretninger som holdes etter ikrafttredelsen.</article><article class="changesToParent">Endret ved forskrift <a href="forskrift/2009-02-24-239">24 feb 2009 nr. 239</a> (i kraft 1 mars 2009, tidligere § 8).</article></article></main></body></html>