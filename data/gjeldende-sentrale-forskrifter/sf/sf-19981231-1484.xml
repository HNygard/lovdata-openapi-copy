<!DOCTYPE html><html lang="no"><head><title>Forskrift om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1998-12-31-1484</dd><dt class="dokid">DokumentID</dt><dd class="dokid">SF/forskrift/1998-12-31-1484</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">Avd I 1998 2500</dd><dt class="dateInForce">I kraft fra</dt><dd class="dateInForce">1999-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-04-07</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-03-09-719">forskrift/2020-03-09-719</a> fra 2020-04-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§7">lov/2003-12-19-124/§7</a></li><li><a href="lov/2003-12-19-124/§12">lov/2003-12-19-124/§12</a></li><li><a href="lov/2003-12-19-124/§14">lov/2003-12-19-124/§14</a></li><li><a href="lov/2003-12-19-124/§15">lov/2003-12-19-124/§15</a></li><li><a href="lov/2003-12-19-124/§19">lov/2003-12-19-124/§19</a></li><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li></ul></dd><dt class="titleShort">Korttittel</dt><dd class="titleShort">Forskrift om handel med levende dyr m.v.</dd><dt class="title">Tittel</dt><dd class="title">Forskrift om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 31. desember 1998 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§7">§ 7</a>, <a href="lov/2003-12-19-124/§12">§ 12</a>, <a href="lov/2003-12-19-124/§14">§ 14</a>, <a href="lov/2003-12-19-124/§15">§ 15</a>, <a href="lov/2003-12-19-124/§19">§ 19</a> og <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> annet ledd, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>. <br /> <strong>EØS-henvisninger:</strong> EØS-avtalen vedlegg I kap. I del 1.1 nr. 11b, <a href="lov/1992-11-27-109/kapii">kap. II</a> nr. 31q og vedlegg II kap. XII nr. 164 (forordning <a href="eu/32017r0625*">(EU) 2017/625</a>), vedlegg I kap. I del 1.2 nr. 119 (forordning <a href="eu/32004r0599">(EF) nr. 599/2004</a>). <br /><strong>Endret</strong> ved <a href="forskrift/1999-10-18-1164">forskrift 18 okt 1999 nr. 1164</a> (bl.a. tittelen), <a href="forskrift/2000-01-28-68">28 jan 2000 nr. 68</a>, <a href="forskrift/2003-12-10-1519">10 des 2003 nr. 1519</a>, <a href="forskrift/2004-01-09-100">9 jan 2004 nr. 100</a>, <a href="forskrift/2005-11-30-1354">30 nov 2005 nr. 1354</a>, <a href="forskrift/2007-10-27-1267">27 okt 2007 nr. 1267</a>, <a href="forskrift/2016-10-19-1217">19 okt 2016 nr. 1217</a>, <a href="forskrift/2020-03-09-719">9 mars 2020 nr. 719</a> (i kraft 7 april 2020).</dd><dt class="refid">RefID</dt><dd class="refid">forskrift/1998-12-31-1484</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater</a><ul class="tocSubUl"><li><a href="#kapittel-1" data-child-interval="§§ 1 – 4">Kapittel I. Formål, virkeområde og definisjoner</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li><li><a href="#kapittel-1-paragraf-4">§ 4. Registrering av virksomheter</a></li></ul></li><li><a href="#kapittel-2" data-child-interval="§§ 5 – 6">Kapittel II. Generelle bestemmelser ved utførsel</a><ul class="tocSubUl"><li><a href="#kapittel-2-paragraf-1">§ 5. Krav ved utførsel til EØS-land</a></li><li><a href="#kapittel-2-paragraf-2">§ 6. Kontroll med dyrehold, virksomheter og godkjente stasjoner</a></li></ul></li><li><a href="#kapittel-3" data-child-interval="§§ 7 – 12">Kapittel III. Generelle bestemmelser ved innførsel</a><ul class="tocSubUl"><li><a href="#kapittel-3-paragraf-1">§ 7. Registrering</a></li><li><a href="#kapittel-3-paragraf-2">§ 8. Melding om innførsel</a></li><li><a href="#kapittel-3-paragraf-3">§ 9. Mottakers kontrollplikt ved innførsel</a></li><li><a href="#kapittel-3-paragraf-4">§ 10. Mottakers plikter ved mangler</a></li><li><a href="#kapittel-3-paragraf-5">§ 11. Offentlig kontroll</a></li><li><a href="#kapittel-3-paragraf-6">§ 12. Forflytning av dyr etter ankomst bestemmelsesstedet</a></li></ul></li><li><a href="#kapittel-4" data-child-interval="§§ 13 – 17">Kapittel IV. Grensekontroll ved innførsel fra tredjeland</a><ul class="tocSubUl"><li><a href="#kapittel-4-paragraf-1">§ 13. Virkeområde for kapittel IV</a></li><li><a href="#kapittel-4-paragraf-2">§ 14. Kontroll ved veterinær grensekontrollstasjon</a></li><li><a href="#kapittel-4-paragraf-3">§ 15. Videresending og transitt av forsendelser</a></li><li><a href="#kapittel-4-paragraf-4">§ 16. Avvisning</a></li><li><a href="#kapittel-4-paragraf-5">§ 17. Kostnader</a></li></ul></li><li><a href="#kapittel-5" data-child-interval="§§ 18 – 22">Kapittel V. Administrative bestemmelser</a><ul class="tocSubUl"><li><a href="#kapittel-5-paragraf-1">§ 18. Tilsyn og tiltak</a></li><li><a href="#kapittel-5-paragraf-2">§ 19. Kostnader</a></li><li><a href="#kapittel-5-paragraf-3">§ 20. Dispensasjon</a></li><li><a href="#kapittel-5-paragraf-4">§ 21. Straff</a></li><li><a href="#kapittel-5-paragraf-5">§ 22. Ikrafttredelse og overgangsordninger</a></li></ul></li><li><a href="#kapittel-6">Vedlegg I. Sertifikat til bruk ved handel innen EØS-området med tilhørende veiledning for utfylling av sertifikatet</a></li></ul></li></ul></dd></dl></header><main class="documentBody" data-lovdata-URL="SF/forskrift/1998-12-31-1484" id="dokument"><h1>Forskrift om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater</h1><section class="section" data-name="kapI" id="kapittel-1" data-lovdata-URL="SF/forskrift/1998-12-31-1484/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="SF/forskrift/1998-12-31-1484/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre tilsyn og kontroll med dyrehelsemessige, dyrevernmessige og avlsmessige vilkår ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2005-11-30-1354">30 nov 2005 nr. 1354</a>.</article></article><article class="legalArticle" data-lovdata-URL="SF/forskrift/1998-12-31-1484/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder tilsyn og kontroll med import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater.</article><article class="legalP" id="kapittel-1-paragraf-2-ledd-2">Forskriften gjelder ikke:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">Kjæledyr i følge med eier eller under ansvar av en privatperson og avlsmateriale fra kjæledyr, når innførselen eller utførselen ikke er gjenstand for kommersiell handel.</article></article></li><li data-name="b." value="2"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">Avlsmateriale som skal brukes i særskilte studier eller analyser. Etter bruk skal avlsmateriale destrueres eller videresendes på de vilkår som tilsynsmyndigheten fastsetter.</article></article></li><li data-name="c." value="3"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">Levende skjell og skalldyr når de er beregnet til konsum.</article></article></li></ol></article><article class="legalP" id="kapittel-1-paragraf-2-ledd-3">Forskriften gjelder uten hensyn til den kontroll som er pålagt og som gjennomføres av toll- og avgiftsmessige hensyn.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2003-12-10-1519">10 des 2003 nr. 1519</a>, <a href="forskrift/2005-11-30-1354">30 nov 2005 nr. 1354</a>.</article></article><article class="legalArticle" data-lovdata-URL="SF/forskrift/1998-12-31-1484/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift forstås med:<ol class="defaultList" type="1"><li data-name="1." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Dokumentkontroll:</i> Kontroll av helsesertifikat eller annen pålagt dokumentasjon som følger forsendelsen.</article></article></li><li data-name="2." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Identitetskontroll:</i> Kontroll av overensstemmelse mellom helsesertifikat eller pålagt annen dokumentasjon og forsendelsen, inkludert kontroll av pålagt merking av forsendelsen.</article></article></li><li data-name="3." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Fysisk kontroll:</i> Kontroll av dyr eller vare, inkludert eventuell prøvetaking og testing av prøver.</article></article></li><li data-name="4." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Grensekontrollstasjon:</i> Enhver kontrollstasjon beliggende ved EØS' yttergrense.</article></article></li><li data-name="5." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Tredjestat:</i> Stat som verken er medlem i EU eller som gjennom EØS-avtalen har inngått avtale med EU om handel med dyr.</article></article></li><li data-name="6." value="6"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Animalsk avfall:</i> Animalske biprodukter slik det er definert i <a href="forskrift/2016-09-14-1064">forskrift 14. september 2016 nr. 1064</a> om animalske biprodukter som ikke er beregnet på konsum.</article></article></li><li data-name="7." value="7"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>Annet avlsmateriale:</i> Ova, embryo og sæd.</article></article></li><li data-name="8." value="8"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>Forsendelse:</i> En mengde levende dyr, annet avlsmateriale eller animalsk avfall, som sendes med samme transportmiddel, med samme rute og bestemmelsessted, og som dekkes av samme helsesertifikat eller annen pålagt dokumentasjon.</article></article></li><li data-name="9." value="9"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>Første mottaker:</i> Den første virksomhet som etter innførsel mottar levende dyr, annet avlsmateriale og animalsk avfall.</article></article></li><li data-name="10." value="10"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1">– – –</article></article></li><li data-name="11." value="11"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>CHED:</i> Felles innførselsdokument til bruk ved import fra tredjestater, som fastsatt i forordning <a href="eu/32019r1715*">(EU) 2019/1715</a>, vedlegg II.</article></article></li><li data-name="12." value="12"><article class="listArticle" id="kapittel-1-paragraf-3-ledd-1-punkt-12"><article class="legalP" id="kapittel-1-paragraf-3-ledd-1-punkt-12-ledd-1"><i>Tilsynsveterinær:</i> Veterinær som i henhold til særskilte forskrifter er kvalifisert til å opptre som sådan og som er oppnevnt av Mattilsynet.</article></article></li></ol></article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2005-11-30-1354">30 nov 2005 nr. 1354</a>, <a href="forskrift/2007-10-27-1267">27 okt 2007 nr. 1267</a>, <a href="forskrift/2016-10-19-1217">19 okt 2016 nr. 1217</a>, <a href="forskrift/2020-03-09-719">9 mars 2020 nr. 719</a> (i kraft 7 april 2020).</article></article><article class="legalArticle" data-lovdata-URL="SF/forskrift/1998-12-31-1484/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Registrering av virksomheter</span></h3><article class="legalP" id="kapittel-1-paragraf-4-ledd-1">Landbruksvirksomhet, stall eller annen virksomhet eller lokale hvor det jevnlig holdes eller oppdrettes avls-, produksjons- eller slaktedyr, drives ervervsmessig omsetning av dyr, eller treningsvirksomhet, skal registreres i Landbruksregisteret. Virksomheter med registrerte dyr av hestefamilien er unntatt fra kravet om registrering.</article><article class="legalP" id="kapittel-1-paragraf-4-ledd-2">Alle driftsenheter med akvakulturdyr skal registreres i Fiskeridirektoratets konsesjonsregister.</article></article></section><section class="section" data-name="kapII" id="kapittel-2" data-lovdata-URL="SF/forskrift/1998-12-31-1484/KAPITTEL_2"><h2>Kapittel II. Generelle bestemmelser ved utførsel</h2><article class="legalArticle" data-lovdata-URL="SF/forskrift/1998-12-31-1484/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav ved utførsel til EØS-land</span></h3><article class="legalP" id="kapittel-2-paragraf-1-ledd-1">Levende dyr, annet avlsmateriale og animalsk avfall som skal utføres til land i EØS, skal være holdt eller fremstilt, kontrollert, merket og utstyrt med dokumentasjon i henhold til de krav som stilles i vedkommende forskrift om dyrehelsemessige betingelser for innførsel og utførsel. Hver forsendelse skal utstyres med eget helsesertifikat som skal følge forsendelsen helt frem til bestemmelsesstedet.</article><article class="legalP" id="kapittel-2-paragraf-1-ledd-2">Levende dyr, annet avlsmateriale og animalsk avfall som skal eksporteres til tredjestat gjennom et annet land innen EØS, skal transporteres ut av EØS i henhold til godkjent tollprosedyre.</article><article class="legalP" id="kapittel-2-paragraf-1-ledd-3">Når det i vedkommende forskrift stilles krav om bruk av helsesertifikater i forbindelse med eksport av levende dyr eller annet avlsmateriale til land innen EØS eller når det kreves forhåndsmelding ved forsendelser av animalsk avfall til land innen EØS, skal slike sertifikater eller meldinger utformes på grunnlag av den harmoniserte sertifikatmodellen i vedlegg I til denne forskriften. Dette gjelder ikke helsesertifikater for registrerte dyr av hestefamilien. Del I av sertifikatmodellen kan fylles ut av avsender. Utfylling kan skje elektronisk i det integrerte elektroniske veterinærinformasjonssystemet (TRACES).</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2005-11-30-1354">30 nov 2005 nr. 1354</a>.</article></article><article class="legalArticle" data-lovdata-URL="SF/forskrift/1998-12-31-1484/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll med dyrehold, virksomheter og godkjente stasjoner</span></h3><article class="legalP" id="kapittel-2-paragraf-2-ledd-1">Mattilsynet fører kontroll med driftsenheter, virksomheter, godkjente sentre der levende dyr, annet avlsmateriale og animalsk avfall som er beregnet på handel innenfor EØS, holdes, fremstilles eller oppbevares.</article><article class="changesToParent">Endret ved <a href="forskrift/2004-01-09-100">forskrift 9 jan 2004 nr. 100</a>.</article></article></section><section class="section" data-name="kapIII" id="kapittel-3" data-lovdata-URL="SF/forskrift/1998-12-31-1484/KAPITTEL_3"><h2>Kapittel III. Generelle bestemmelser ved innførsel</h2><article class="legalArticle" data-lovdata-URL="SF/forskrift/1998-12-31-1484/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Registrering</span></h3><article class="legalP" id="kapittel-3-paragraf-1-ledd-1">Importør og første mottaker av forsendelsen, skal være registrert hos Mattilsynet før innførsel finner sted.</article><article class="legalP" id="kapittel-3-paragraf-1-ledd-2">For levende dyr, med unntak av hest, og sæd og embryo av levende dyr, skal registreringen gjøres senest 30 dager før innførsel, og inneholde virksomhetens navn, adresse, telefonnummer, telefaksnummer, organisasjons- eller personnummer samt opplysninger om varegruppe slik det er inndelt etter kapittel i tolltariffen. Registrering skal foretas for den enkelte varegruppe og gjelde for to år etter siste registrerte innførsel, jf. <a href="forskrift/1998-12-31-1484/§8">§ 8</a>.</article><article class="legalP" id="kapittel-3-paragraf-1-ledd-3">Mattilsynet kan tillate senere registrering såfremt dette ikke er til hinder for utøvelse av tilsyn.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2004-01-09-100">9 jan 2004 nr. 100</a>.</article></article><article class="legalArticle" data-lovdata-URL="SF/forskrift/1998-12-31-1484/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Melding om innførsel</span></h3><article class="legalP" id="kapittel-3-paragraf-2-ledd-1">Ved import fra land innen EØS omfattet av denne forskriften skal importøren eller dennes representant gi melding om forsendelsen til det lokale Mattilsynet på bestemmelsesstedet eller tilsynsveterinæren i den virksomheten som er bestemmelsesstedet for forsendelsen. Meldingen skal være kommet frem senest 24 timer før ankomst til bestemmelsesstedet. Mattilsynet kan tillate kortere meldingsfrist for enkelte forsendelser såfremt dette ikke er til hinder for utøvelse av tilsyn.</article><article class="legalP" id="kapittel-3-paragraf-2-ledd-2">Meldingen skal sendes på fastsatt skjema, og skal minst inneholde følgende opplysninger:<ol class="defaultList" type="1"><li data-name="1." value="1"><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">Virksomhetens navn, adresse og organisasjonsnummer eller personnummer.</article></article></li><li data-name="2." value="2"><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">Ankomsttid og bestemmelsessted.</article></article></li><li data-name="3." value="3"><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">Avsenderland.</article></article></li><li data-name="4." value="4"><article class="listArticle" id="kapittel-3-paragraf-2-ledd-2-punkt-4"><article class="legalP" id="kapittel-3-paragraf-2-ledd-2-punkt-4-ledd-1">Antall enheter i forsendelsen.</article></article></li><li data-name="5." value="5"><article class="listArticle" id="kapittel-3-paragraf-2-ledd-2-punkt-5"><article class="legalP" id="kapittel-3-paragraf-2-ledd-2-punkt-5-ledd-1">Varegruppe med angivelse av tolltariffnummer (åtte siffer) i henhold til inndeling i norsk tolltariff.</article></article></li><li data-name="6." value="6"><article class="listArticle" id="kapittel-3-paragraf-2-ledd-2-punkt-6"><article class="legalP" id="kapittel-3-paragraf-2-ledd-2-punkt-6-ledd-1">Identiteten på forsendelsen.</article></article></li></ol></article><article class="legalP" id="kapittel-3-paragraf-2-ledd-3">Kravet til melding om import gjelder ikke ved import fra land innen EØS av registrerte dyr av hestefamilien.</article><article class="legalP" id="kapittel-3-paragraf-2-ledd-4">Ved import av levende dyr fra tredjestater skal den ansvarlige for lasten gi melding om forsendelsen ved hjelp av CHED og på den måte som er fastsatt i <a href="forskrift/2020-03-09-710">forskrift 9. mars 2020 nr. 710</a> om offentlig kontroll – dokumentasjonskrav ved import, forordning <a href="eu/32019r1013">(EU) 2019/1013</a> og forordning <a href="eu/32019r1602">(EU) 2019/1602</a>.</article><article class="legalP" id="kapittel-3-paragraf-2-ledd-5">Ved manglende melding skal forsendelsen ikke tollekspederes før slik melding er gitt, eller før Mattilsynet eller grenseveterinæren ved import fra tredjestat, gir tillatelse til utlevering.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2004-01-09-100">9 jan 2004 nr. 100</a>, <a href="forskrift/2005-11-30-1354">30 nov 2005 nr. 1354</a>, <a href="forskrift/2020-03-09-719">9 mars 2020 nr. 719</a> (i kraft 7 april 2020).</article></article><article class="legalArticle" data-lovdata-URL="SF/forskrift/1998-12-31-1484/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Mottakers kontrollplikt ved innførsel</span></h3><article class="legalP" id="kapittel-3-paragraf-3-ledd-1">Første mottaker skal føre fortegnelse over mottatte forsendelser og gjennomføre den kontroll som er nødvendig for å sikre samsvar med de betingelser som stilles til innførsel før videre distribusjon av forsendelsen. Fortegnelsen skal inneholde navn og adresse på avsender(e) og mottaker(e) og identiteten på forsendelsen.</article><article class="legalP" id="kapittel-3-paragraf-3-ledd-2">Første mottaker skal i tillegg kontrollere at<ol class="defaultList" type="1"><li data-name="1." value="1"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">forsendelsen følges av handelsdokument, helsesertifikat eller annen pålagt dokumentasjon,</article></article></li><li data-name="2." value="2"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">det er overensstemmelse mellom dokumentasjonen i nr. 1 og den angjeldende forsendelsen,</article></article></li><li data-name="3." value="3"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">dyrene, avlsmaterialet eller avfallet er forskriftsmessig merket.</article></article></li></ol></article><article class="legalP" id="kapittel-3-paragraf-3-ledd-3">I driftsenheter, virksomheter, godkjente sentere skal virksomheten selv foreta kontrollen etter andre ledd. I virksomheter med tilsynsveterinær, skal denne foreta kontrollen.</article><article class="legalP" id="kapittel-3-paragraf-3-ledd-4">Register over mottatte leveranser skal oppbevares i minst ti år og skal forevises det lokale Mattilsynet etter anmodning. Det samme gjelder de handelsdokumenter eller helsesertifikater som har fulgt forsendelsen.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2004-01-09-100">9 jan 2004 nr. 100</a>.</article></article><article class="legalArticle" data-lovdata-URL="SF/forskrift/1998-12-31-1484/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Mottakers plikter ved mangler</span></h3><article class="legalP" id="kapittel-3-paragraf-4-ledd-1">Dersom kontrollen etter <a href="forskrift/1998-12-31-1484/§9">§ 9</a> avdekker mangler ved handelsdokument, identifikasjon eller dokumentasjon, plikter første mottaker å underrette Mattilsynet.</article><article class="legalP" id="kapittel-3-paragraf-4-ledd-2">Forsendelsen skal i slike tilfeller ikke overdras uten tillatelse fra Mattilsynet.</article><article class="changesToParent">Endret ved <a href="forskrift/2004-01-09-100">forskrift 9 jan 2004 nr. 100</a>.</article></article><article class="legalArticle" data-lovdata-URL="SF/forskrift/1998-12-31-1484/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Offentlig kontroll</span></h3><article class="legalP" id="kapittel-3-paragraf-5-ledd-1">Mattilsynet kan til enhver tid foreta kontroll med levende dyr, annet avlsmateriale og animalsk avfall, samt kontroll med de kjøretøy som benyttes til transporten.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2000-01-28-68">28 jan 2000 nr. 68</a>, <a href="forskrift/2004-01-09-100">9 jan 2004 nr. 100</a>.</article></article><article class="legalArticle" data-lovdata-URL="SF/forskrift/1998-12-31-1484/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Forflytning av dyr etter ankomst bestemmelsesstedet</span></h3><article class="legalP" id="kapittel-3-paragraf-6-ledd-1">Levende dyr kan tidligst forlate bestemmelsesstedet som angitt i medfølgende helsesertifikat, 2 dager etter ankomst. Levende dyr som skal distribueres videre etter innførsel, kan ikke forlate endelig bestemmelsessted før det er gått ytterligere 2 dager etter ankomst.</article><article class="legalP" id="kapittel-3-paragraf-6-ledd-2">Midlertidig innførsel av registrerte dyr av hestefamilien og forsøksdyr til godkjente forsøksvirksomheter er unntatt fra kravet i første ledd.</article><article class="changesToParent">Endret ved <a href="forskrift/1999-10-18-1164">forskrift 18 okt 1999 nr. 1164</a>.</article></article></section><section class="section" data-name="kapIV" id="kapittel-4" data-lovdata-URL="SF/forskrift/1998-12-31-1484/KAPITTEL_4"><h2>Kapittel IV. Grensekontroll ved innførsel fra tredjeland</h2><article class="legalArticle" data-lovdata-URL="SF/forskrift/1998-12-31-1484/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Virkeområde for <a href="forskrift/1998-12-31-1484/kapiv">kapittel IV</a></span></h3><article class="legalP" id="kapittel-4-paragraf-1-ledd-1">Bestemmelsene i dette kapittelet gjelder ved innførsel fra land utenfor EØS av levende dyr. Annet avlsmateriale og animalsk avfall skal kontrolleres i henhold til forskrift om tilsyn og kontroll ved import og transitt mv. av animalske næringsmidler og av produkter av animalsk opprinnelse mv. fra tredjeland.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved <a href="forskrift/1999-10-18-1164">forskrift 18 okt 1999 nr. 1164</a>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> <a href="forskrift/1999-10-18-1163">Forskrift 18. oktober 1999 nr. 1163</a> om tilsyn og kontroll ved import og transitt mv. av animalske næringsmidler og av produkter av animalsk opprinnelse mv. fra tredjeland.</article></footer></article><article class="legalArticle" data-lovdata-URL="SF/forskrift/1998-12-31-1484/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kontroll ved veterinær grensekontrollstasjon</span></h3><article class="legalP" id="kapittel-4-paragraf-2-ledd-1">Alle forsendelser fra tredjestater skal underkastes kontroll av en offentlig veterinær på en veterinær grensekontrollstasjon i henhold til liste utarbeidet av Mattilsynet over norske grensekontrollstasjoner og kontrollsentre for import av levende dyr, næringsmidler og andre produkter av animalsk opprinnelse.</article><article class="legalP" id="kapittel-4-paragraf-2-ledd-2">Ved grensekontrollstasjonen skal det foretas dokumentkontroll, identitetskontroll og fysisk kontroll av forsendelsen i samsvar med bestemmelsene i gjeldende instruks.<sup class="footnotereference" data-footnotereferencevalue="1" data-unique-footnote-counter="1">1</sup> Ved slik kontroll kan det tas ut prøver som vurderes som nødvendige.</article><article class="legalP" id="kapittel-4-paragraf-2-ledd-3">Etter gjennomført kontroll utsteder offentlig veterinær på grensekontrollstasjonen CHED på den måte som er fastsatt i <a href="forskrift/2020-03-09-708">forskrift 9. mars 2020 nr. 708</a> om offentlig kontroll – generelle regler for grensekontroll forordning <a href="eu/32019r2123">(EU) 2019/2123</a>, forordning <a href="eu/32019r2126">2019/2126</a>, forordning <a href="eu/32019r2129">2019/2129</a> og forordning <a href="eu/32019r2130">2019/2130</a> og <a href="forskrift/2020-03-09-715">forskrift 9. mars 2020 nr. 715</a> om offentlig kontroll – IMSOC – forordning <a href="eu/32019r1715*">(EU) 2019/1715</a>.</article><article class="legalP" id="kapittel-4-paragraf-2-ledd-4">Nærmere bestemmelser om prosedyrene som skal følges etter gjennomført kontroll, er fastsatt i <a href="forskrift/2020-03-09-708">forskrift 9. mars 2020 nr. 708</a> om offentlig kontroll – generelle regler for grensekontroll forordning <a href="eu/32019r2123">(EU) 2019/2123</a>, forordning <a href="eu/32019r2126">2019/2126</a>, forordning <a href="eu/32019r2129">2019/2129</a> og forordning <a href="eu/32019r2130">2019/2130</a> og <a href="forskrift/2020-03-09-715">forskrift 9. mars 2020 nr. 715</a> om offentlig kontroll – IMSOC – forordning <a href="eu/32019r1715*">(EU) 2019/1715</a>.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2005-11-30-1354">30 nov 2005 nr. 1354</a>, <a href="forskrift/2020-03-09-719">9 mars 2020 nr. 719</a> (i kraft 7 april 2020).</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Instruks 11. februar 2000 nr. 1710 til Statens dyrehelsetilsyn – distriktsveterinærene (grenseveterinæren) ved tilsyn og kontroll av levende dyr fra land utenfor EØS.</article></footer></article><article class="legalArticle" data-lovdata-URL="SF/forskrift/1998-12-31-1484/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Videresending og transitt av forsendelser</span></h3><article class="legalP" id="kapittel-4-paragraf-3-ledd-1">Forsendelser som skal sendes videre til et annet land innen EØS, skal gjennomgå kontroll i samsvar med reglene i <a href="forskrift/1998-12-31-1484/§14">§ 14</a>.</article><article class="legalP" id="kapittel-4-paragraf-3-ledd-2">Offentlig veterinær på den grensekontrollstasjonen som er bestemmelsessted for en forsendelse som er videresendt fra en annen grensekontrollstasjon, skal utstede og fylle ut CHED på den måte som er fastsatt i <a href="forskrift/2020-03-09-715">forskrift 9. mars 2020 nr. 715</a> om offentlig kontroll – IMSOC – forordning <a href="eu/32019r1715*">(EU) 2019/1715</a> og <a href="forskrift/2020-03-09-711">forskrift 9. mars 2020 nr. 711</a> om offentlig kontroll – krav til transporten ved import og transitt, forordning <a href="eu/32019r1666">(EU) 2019/1666</a>, forordning <a href="eu/32019r2124">(EU) 2019/2124</a> og forordning <a href="eu/32019r2128">(EU) 2019/2128</a>.</article><article class="legalP" id="kapittel-4-paragraf-3-ledd-3">Forsendelser som skal sendes i transitt gjennom Norge til en tredjestat, kan tillates sendt gjennom Norge dersom:<ol class="defaultList" type="1"><li data-name="1." value="1"><article class="listArticle" id="kapittel-4-paragraf-3-ledd-3-punkt-1"><article class="legalP" id="kapittel-4-paragraf-3-ledd-3-punkt-1-ledd-1">Grenseveterinæren på den aktuelle grensekontrollstasjonen gir tillatelse til videresending.</article></article></li><li data-name="2." value="2"><article class="listArticle" id="kapittel-4-paragraf-3-ledd-3-punkt-2"><article class="legalP" id="kapittel-4-paragraf-3-ledd-3-punkt-2-ledd-1">Den ansvarlige for forsendelsen kan godtgjøre at den ikke blir avvist i vedkommende tredjestat.</article></article></li><li data-name="3." value="3"><article class="listArticle" id="kapittel-4-paragraf-3-ledd-3-punkt-3"><article class="legalP" id="kapittel-4-paragraf-3-ledd-3-punkt-3-ledd-1">Forsendelsen har gjennomgått veterinær grensekontroll, jf. <a href="forskrift/1998-12-31-1484/§14">§ 14</a>, med tilfredsstillende resultat.</article></article></li><li data-name="4." value="4"><article class="listArticle" id="kapittel-4-paragraf-3-ledd-3-punkt-4"><article class="legalP" id="kapittel-4-paragraf-3-ledd-3-punkt-4-ledd-1">Forsendelsen utelukkende håndteres ved grensepassering innen EØS og under transport ved kontroll av dyrehelsemessige forhold.</article></article></li><li data-name="5." value="5"><article class="listArticle" id="kapittel-4-paragraf-3-ledd-3-punkt-5"><article class="legalP" id="kapittel-4-paragraf-3-ledd-3-punkt-5-ledd-1">Transport skjer i henhold til godkjent tollprosedyre.</article></article></li></ol></article><article class="legalP" id="kapittel-4-paragraf-3-ledd-4">Offentlig veterinær på den grensekontrollstasjonen som er utførselssted for en forsendelse i transitt, skal fylle ut CHED på den måte som er fastsatt i <a href="forskrift/2020-03-09-715">forskrift 9. mars 2020 nr. 715</a> om offentlig kontroll – IMSOC – forordning <a href="eu/32019r1715*">(EU) 2019/1715</a> og <a href="forskrift/2020-03-09-711">forskrift 9. mars 2020 nr. 711</a> om offentlig kontroll – krav til transporten ved import og transitt, forordning <a href="eu/32019r1666">(EU) 2019/1666</a>, forordning <a href="eu/32019r2124">(EU) 2019/2124</a> og forordning <a href="eu/32019r2128">(EU) 2019/2128</a>.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2005-11-30-1354">30 nov 2005 nr. 1354</a>, <a href="forskrift/2020-03-09-719">9 mars 2020 nr. 719</a> (i kraft 7 april 2020).</article></article><article class="legalArticle" data-lovdata-URL="SF/forskrift/1998-12-31-1484/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Avvisning</span></h3><article class="legalP" id="kapittel-4-paragraf-4-ledd-1">Forsendelsen avvises dersom grensekontrollen avdekker at<ol class="defaultList" type="1"><li data-name="1." value="1"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">forsendelsen kommer fra et land utenfor EØS eller region av slikt land som ikke er godkjent for eksport til EØS av den aktuelle varen</article></article></li><li data-name="2." value="2"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">forsendelsen ikke oppfyller de dyrehelsemessige betingelsene for innførsel</article></article></li><li data-name="3." value="3"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">det er mistanke om smittsom sykdom eller sykdom som representerer en fare for dyrehelsen</article></article></li><li data-name="4." value="4"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">helsesertifikatet eller annet dokument som følger forsendelsen ikke oppfyller de krav som stilles til slike dokumenter</article></article></li><li data-name="5." value="5"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">landet utenfor EØS ikke oppfyller de krav som stilles til landet.</article></article></li></ol></article><article class="legalP" id="kapittel-4-paragraf-4-ledd-2">Ved avvisning påføres alle dokumenter som følger forsendelsen et stempel som viser at forsendelsen er avvist.</article><article class="legalP" id="kapittel-4-paragraf-4-ledd-3">Avviste forsendelser kan kreves returnert, slaktet, destruert eller tillatt innført til annet bruk.</article><article class="changesToParent">Endret ved <a href="forskrift/1999-10-18-1164">forskrift 18 okt 1999 nr. 1164</a>.</article></article><article class="legalArticle" data-lovdata-URL="SF/forskrift/1998-12-31-1484/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kostnader</span></h3><article class="legalP" id="kapittel-4-paragraf-5-ledd-1">Alle kostnader forbundet med kontroll skal dekkes av avsender, importør, første mottaker eller representant for disse. Før forsendelsen tollekspederes, skal det godtgjøres at kostnadene ved kontroll og eventuell isolasjon er betalt.</article><article class="legalP" id="kapittel-4-paragraf-5-ledd-2">Alle kostnader forbundet med avviste forsendelser og videre behandling av disse er det offentlige uvedkommende. En eventuell avkastning utbetales dyrets eier eller representant for denne.</article><article class="changesToParent">Endret ved <a href="forskrift/1999-10-18-1164">forskrift 18 okt 1999 nr. 1164</a>.</article></article></section><section class="section" data-name="kapV" id="kapittel-5" data-lovdata-URL="SF/forskrift/1998-12-31-1484/KAPITTEL_5"><h2>Kapittel V. Administrative bestemmelser</h2><article class="legalArticle" data-lovdata-URL="SF/forskrift/1998-12-31-1484/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tilsyn og tiltak</span></h3><article class="legalP" id="kapittel-5-paragraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="legalP" id="kapittel-5-paragraf-1-ledd-2">Dersom forsendelsen ikke tilfredsstiller gjeldende krav til dokumentasjon og helsestatus eller det påvises sykdom eller smitte som tilsier at innførsel ikke kan skje, kan Mattilsynet, etter først å ha informert importøren, enten<ol class="defaultList" type="1"><li data-name="1." value="1"><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">sette dyrene i isolasjon, eller holde tilbake forsendelsen til nødvendig dokumentasjon er lagt fram, eller</article></article></li><li data-name="2." value="2"><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">med tillatelse fra både eksport- og importmyndigheter, returnere forsendelsen.</article></article></li></ol></article><article class="legalP" id="kapittel-5-paragraf-1-ledd-3">Dersom vilkårene i annet ledd ikke er oppfylt innen nærmere bestemte frister, skal dyr avlives og destrueres, og annet avlsmateriale og animalsk avfall destrueres.</article><article class="changesToParent">Endret ved <a href="forskrift/1999-10-18-1164">forskrifter 18 okt 1999 nr. 1164</a>, <a href="forskrift/2004-01-09-100">9 jan 2004 nr. 100</a>.</article></article><article class="legalArticle" data-lovdata-URL="SF/forskrift/1998-12-31-1484/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Kostnader</span></h3><article class="legalP" id="kapittel-5-paragraf-2-ledd-1">Kostnader forbundet med iverksatte tiltak, jf. <a href="forskrift/1998-12-31-1484/§18">§ 18</a>, skal dekkes av avsender eller representant for denne, eller annen person med ansvar for forsendelsen.</article></article><article class="legalArticle" data-lovdata-URL="SF/forskrift/1998-12-31-1484/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-3-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Endret ved <a href="forskrift/2004-01-09-100">forskrift 9 jan 2004 nr. 100</a>.</article></article><article class="legalArticle" data-lovdata-URL="SF/forskrift/1998-12-31-1484/§21" data-name="§21" id="kapittel-5-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Straff</span></h3><article class="legalP" id="kapittel-5-paragraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/2004-01-09-100">forskrift 9 jan 2004 nr. 100</a>.</article></article><article class="legalArticle" data-lovdata-URL="SF/forskrift/1998-12-31-1484/§22" data-name="§22" id="kapittel-5-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse og overgangsordninger</span></h3><article class="legalP" id="kapittel-5-paragraf-5-ledd-1">Denne forskrift trer i kraft 1. januar 1999.</article><article class="changesToParent">Endret ved <a href="forskrift/1999-10-18-1164">forskrift 18 okt 1999 nr. 1164</a>.</article></article></section><section class="section" data-name="vedleggI" id="kapittel-6" data-lovdata-URL="SF/forskrift/1998-12-31-1484/KAPITTEL_6"><h2>Vedlegg I. Sertifikat til bruk ved handel innen EØS-området med tilhørende veiledning for utfylling av sertifikatet</h2><article class="defaultP">Se her for å lese vedlegg I: <a data-link-type="staticfile" href="static/SF/sf-20051130-1354-01-01.pdf">(pdf)</a></article><article class="changesToParent">Tilføyd ved <a href="forskrift/2005-11-30-1354">forskrift 30 nov 2005 nr. 1354</a> (tidligere vedlegg I opphevet).</article></section></main></body></html>