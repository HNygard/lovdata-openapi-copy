<!DOCTYPE html><html lang="no"><head><title>Forskrift om opplæring og sertifisering av loser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-12-20-2218</dd><dt class="dokid">DokumentID</dt><dd class="dokid">SF/forskrift/2018-12-20-2218</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Kystverket</li></ul></dd><dt class="dateInForce">I kraft fra</dt><dd class="dateInForce">2019-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2020-12-31</dd><dt class="lastChangedBy">Sist endret ved</dt><dd class="lastChangedBy"><a href="forskrift/2020-03-25-483">forskrift/2020-03-25-483</a> fra 2020-12-31</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1981-10-09-1">forskrift/1981-10-09-1</a></li><li><a href="forskrift/1993-06-08-553">forskrift/1993-06-08-553</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2019-06-21-70/§23">lov/2019-06-21-70/§23</a></li><li><a href="lov/2019-06-21-70/§53">lov/2019-06-21-70/§53</a></li><li><a href="forskrift/2016-05-26-559">forskrift/2016-05-26-559</a></li></ul></dd><dt class="dateOfPublication">Kunngjort</dt><dd class="dateOfPublication">2019-01-02 15:10</dd><dt class="lastupdated">Rettet</dt><dd class="lastupdated">2021-03-22 (endring tilbakeført)</dd><dt class="titleShort">Korttittel</dt><dd class="titleShort">Forskrift om opplæring og sertifisering av loser</dd><dt class="title">Tittel</dt><dd class="title">Forskrift om opplæring og sertifisering av loser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kystverkets hovedkontor 20. desember 2018 med hjemmel i <a href="lov/2014-08-15-61">lov 15. august 2014 nr. 61</a> om losordningen <a href="lov/2014-08-15-61/§12">§ 12</a> jf. <a href="forskrift/2016-05-26-559">delegeringsvedtak 26. mai 2016 nr. 559</a>. <br /> <strong>Tilføyd hjemmel:</strong> <a href="lov/2019-06-21-70">Lov 21. juni 2019 nr. 70</a> om havner og farvann (havne- og farvannsloven) <a href="lov/2019-06-21-70/§23">§ 23</a> sjette ledd og <a href="lov/2019-06-21-70/§53">§ 53</a> første ledd. <br /> <strong>Endret</strong> ved forskrifter <a href="forskrift/2020-03-25-483">25 mars 2020 nr. 483</a>, <a href="forskrift/2020-03-25-483">25 mars 2020 nr. 483</a> (i kraft 31 des 2020). <br /> <strong>Rettelser:</strong> 22.03.2021 (endring tilbakeført).</dd><dt class="refid">RefID</dt><dd class="refid">forskrift/2018-12-20-2218</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om opplæring og sertifisering av loser</a><ul class="tocSubUl"><li><a href="#paragraf-1">§ 1. Kvalifikasjonskrav for losaspiranter</a></li><li><a href="#paragraf-2">§ 2. Opptak av losaspiranter</a></li><li><a href="#paragraf-3">§ 3. Opplæring av losaspiranter og av loser ved utvidelse av lossertifikat</a></li><li><a href="#paragraf-4">§ 4. Opplæringsansvarlig</a></li><li><a href="#paragraf-5">§ 5. Fremstilling for loseksamen</a></li><li><a href="#paragraf-6">§ 6. Eksamenskommisjon</a></li><li><a href="#paragraf-7">§ 7. Loseksamen</a></li><li><a href="#paragraf-8">§ 8. Eksamensattest</a></li><li><a href="#paragraf-9">§ 9. Lossertifikat</a></li><li><a href="#paragraf-10">§ 10. Lossertifikatets gyldighet</a></li><li><a href="#paragraf-11">§ 11. Kontroll</a></li><li><a href="#paragraf-12">§ 12. Ikrafttredelse og overgangsordninger</a></li></ul></li></ul></dd></dl></header><main class="documentBody" data-lovdata-URL="SF/forskrift/2018-12-20-2218" id="dokument"><h1>Forskrift om opplæring og sertifisering av loser</h1><article class="legalArticle" data-lovdata-URL="SF/forskrift/2018-12-20-2218/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kvalifikasjonskrav for losaspiranter</span></h2><article class="numberedLegalP" data-numerator="1" id="paragraf-1-nummer-1">(1) Den som oppfyller følgende kvalifikasjonskrav kan tas opp som losaspirant<ol class="defaultList" type="a"><li data-name="a." value="1"><article class="listArticle" id="paragraf-1-nummer-1-punkt-1"><article class="legalP" id="paragraf-1-nummer-1-punkt-1-ledd-1">sertifikat som gir rett til å være overstyrmann på skip uavhengig av bruttotonnasje og fartsområde,</article></article></li><li data-name="b." value="2"><article class="listArticle" id="paragraf-1-nummer-1-punkt-2"><article class="legalP" id="paragraf-1-nummer-1-punkt-2-ledd-1">bestått eksamen som kreves for å få rett til å være skipsfører på skip uavhengig av bruttotonnasje og fartsområde,</article></article></li><li data-name="c." value="3"><article class="listArticle" id="paragraf-1-nummer-1-punkt-3"><article class="legalP" id="paragraf-1-nummer-1-punkt-3-ledd-1">minst 3 års fartstid, inkludert fartstid i løpet av de siste fem årene, som ansvarshavende vaktoffiser på bro eller overstyrmann på et sjøgående fartøy med en lengde på 50 meter eller mer, eller tilsvarende sjømilitær fartstid i tilsvarende stillinger på sammenlignbart fartøy. Kystverket kan dispensere fra kravet til fartstid når tjenstlige hensyn tilsier det, og</article></article></li><li data-name="d." value="4"><article class="listArticle" id="paragraf-1-nummer-1-punkt-4"><article class="legalP" id="paragraf-1-nummer-1-punkt-4-ledd-1">norsk muntlig og skriftlig, og engelsk språk tilstrekkelig for problemfri kommunikasjon.</article></article></li></ol></article><article class="numberedLegalP" data-numerator="2" id="paragraf-1-nummer-2">(2) Med fartstid menes det samme som i den til enhver tid gjeldende forskrift om kvalifikasjoner og sertifikater for sjøfolk.</article></article><article class="legalArticle" data-lovdata-URL="SF/forskrift/2018-12-20-2218/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptak av losaspiranter</span></h2><article class="numberedLegalP" data-numerator="1" id="paragraf-2-nummer-1">(1) Kystverket avgjør opptak av losaspiranter.</article><article class="numberedLegalP" data-numerator="2" id="paragraf-2-nummer-2">(2) Kystverket kan frata en losaspirant plassen hvis det viser seg at aspiranten mangler anlegg for yrket, ikke har tilstrekkelig progresjon i opplæringen eller ikke tilfredsstiller kravene til orden, edruelighet og pålitelighet.</article><article class="numberedLegalP" data-numerator="3" id="paragraf-2-nummer-3">(3) For øvrig gjelder statsansatteloven.</article><article class="numberedLegalP" data-numerator="4" id="paragraf-2-nummer-4">(4) For avgjørelser etter første og annet ledd gjelder reglene i forvaltningsloven.</article></article><article class="legalArticle" data-lovdata-URL="SF/forskrift/2018-12-20-2218/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opplæring av losaspiranter og av loser ved utvidelse av lossertifikat</span></h2><article class="numberedLegalP" data-numerator="1" id="paragraf-3-nummer-1">(1) Opplæringen består av en teoretisk og en praktisk del. Opplæringen foregår etter en opplæringsplan godkjent av Kystverket.</article><article class="numberedLegalP" data-numerator="2" id="paragraf-3-nummer-2">(2) Den praktiske opplæringen foregår på et egnet fartøy under veiledning av los inntil kandidaten kan dokumentere tilfredsstillende kjennskap til de aktuelle farvann og steder. Unntaksvis kan inntil en tredel av den praktiske opplæringen gjøres på simulator når dette er beskrevet i opplæringsplanen.</article><article class="numberedLegalP" data-numerator="3" id="paragraf-3-nummer-3">(3) Opplæring av losaspiranter avsluttes med en muntlig og en praktisk evaluering hvor aspiranten må vise god nok kjennskap til de aktuelle farvann og steder til å kunne fremstille seg for loseksamen. Evalueringen skal forestås av to loser med god erfaring fra de aktuelle sertifikatområdene og som har deltatt i opplæringen av losaspiranten. Losaspirant som etter evalueringen ikke får fremstille seg for loseksamen kan kreve at Kystverket oppnevner en annen los og en farvannskjent kaptein som skal forestå en ny evaluering.</article><article class="numberedLegalP" data-numerator="4" id="paragraf-3-nummer-4">(4) Det skal foreligge en loslekse og kaibok for alle sertifikatområdene. Disse skal være tilgjengelige for kandidaten under opplæringen.</article></article><article class="legalArticle" data-lovdata-URL="SF/forskrift/2018-12-20-2218/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opplæringsansvarlig</span></h2><article class="legalP" id="paragraf-4-ledd-1">Det skal oppnevnes en opplæringsansvarlig for hver losaspirant. Opplæringsansvarlig skal ha minimum 3 års erfaring som statslos med lossertifikat uten begrensninger og skal ha bestått kurs for opplæringsansvarlige i regi av Kystverket.</article></article><article class="legalArticle" data-lovdata-URL="SF/forskrift/2018-12-20-2218/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fremstilling for loseksamen</span></h2><article class="legalP" id="paragraf-5-ledd-1">Loseksamen holdes en gang i året eller ved behov. Kystverket gir nærmere regler om ordningen. Adgang til å fremstille seg til loseksamen har losaspirant, og los når det gjelder utvidelse av lossertifikat, som har gjennomgått opplæring i henhold til <a href="forskrift/2018-12-20-2218/§3">§ 3</a>.</article></article><article class="legalArticle" data-lovdata-URL="SF/forskrift/2018-12-20-2218/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamenskommisjon</span></h2><article class="numberedLegalP" data-numerator="1" id="paragraf-6-nummer-1">(1) Eksamen ledes av en eksamenskommisjon med en representant fra Kystverket som formann, en ekstern farvannskjent skipsfører og to erfarne loser, hvorav minst en har sertifikat for det aktuelle området. Kravet til sertifikat for det aktuelle området kan fravikes for områder hvor ingen loser har lossertifikat.</article><article class="numberedLegalP" data-numerator="2" id="paragraf-6-nummer-2">(2) Eksaminasjonen utføres av et av kommisjonens medlemmer etter nærmere bestemmelser av kommisjonens formann.</article></article><article class="legalArticle" data-lovdata-URL="SF/forskrift/2018-12-20-2218/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Loseksamen</span></h2><article class="numberedLegalP" data-numerator="1" id="paragraf-7-nummer-1">(1) Losaspiranten eller losen skal eksamineres inngående og godtgjøre at han eller hun har den nødvendige kjennskap til de farvann og steder lossertifikatet skal omfatte og skal herunder kunne redegjøre for<ol class="defaultList" type="a"><li data-name="a." value="1"><article class="listArticle" id="paragraf-7-nummer-1-punkt-1"><article class="legalP" id="paragraf-7-nummer-1-punkt-1-ledd-1">alle méd, stevninger og friseilingsmerker for grunner, kursendringer mv., havner, ankerplasser, brohøyder, dybder, strømforholdene og vindens innflytelse på disse, farvannets oppmerking, fyrbelysning, samt kaier og dybdene ved disse.</article></article></li><li data-name="b." value="2"><article class="listArticle" id="paragraf-7-nummer-1-punkt-2"><article class="legalP" id="paragraf-7-nummer-1-punkt-2-ledd-1">alt som eksamenskommisjonen anser som nødvendig for forsvarlig utførelse av en losing til og fra de forskjellige anløpssteder i sertifikatområdet, så vel ved dag- som nattseilas og under varierende værforhold.</article></article></li><li data-name="c." value="3"><article class="listArticle" id="paragraf-7-nummer-1-punkt-3"><article class="legalP" id="paragraf-7-nummer-1-punkt-3-ledd-1">fartøybehandling under manøvrering til og fra kai og ved ankring mv.</article></article></li><li data-name="d." value="4"><article class="listArticle" id="paragraf-7-nummer-1-punkt-4"><article class="legalP" id="paragraf-7-nummer-1-punkt-4-ledd-1">havnereglementer i vedkommende farvann, særlig påbud om redusert fart, forbud mot ankring o.l. samt relevante bestemmelser i sjøtrafikkforskriften.</article></article></li><li data-name="e." value="5"><article class="listArticle" id="paragraf-7-nummer-1-punkt-5"><article class="legalP" id="paragraf-7-nummer-1-punkt-5-ledd-1">de plikter og det ansvar som påhviler en los i medhold av lov om losordningen, annet relevant lov- og forskriftsverk og tjenesteinstrukser.</article></article></li></ol></article><article class="numberedLegalP" data-numerator="2" id="paragraf-7-nummer-2">(2) Losapiranten skal gjennomføre en praktisk prøve som del av loseksamen ved første gangs utstedelse av lossertifikat. Kystverket kan kreve at los skal avlegge en praktisk prøve ved utvidelse av lossertifikat.</article></article><article class="legalArticle" data-lovdata-URL="SF/forskrift/2018-12-20-2218/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Eksamensattest</span></h2><article class="numberedLegalP" data-numerator="1" id="paragraf-8-nummer-1">(1) Etter endt eksaminasjon avgjør eksamenskommisjonen om losen eller losaspiranten har bestått eksamen og utsteder i tilfelle eksamensattest. Ved stemmelikhet tas avgjørelsen av kommisjonens formann.</article><article class="numberedLegalP" data-numerator="2" id="paragraf-8-nummer-2">(2) En los eller losaspirant som ikke består eksamen, skal av kommisjonen straks gis muntlig underretning med begrunnelse om hvorfor han ikke har bestått. Losen eller losaspiranten kan umiddelbart be om en ny vurdering og at denne begrunnes skriftlig. Eksamenskommisjonens skriftlige begrunnelse er endelig.</article><article class="numberedLegalP" data-numerator="3" id="paragraf-8-nummer-3">(3) Los eller losaspirant som to ganger har fremstilt seg til loseksamen uten å ha bestått denne, kan ikke fremstille seg til eksamen på ny for de samme områdene med mindre han eller hun har fått adgang til det av Kystverket.</article></article><article class="legalArticle" data-lovdata-URL="SF/forskrift/2018-12-20-2218/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Lossertifikat</span></h2><article class="numberedLegalP" data-numerator="1" id="paragraf-9-nummer-1">(1) På grunnlag av eksamensattesten utsteder Kystverket lossertifikat, påført de områder som lossertifikatet dekker.</article><article class="numberedLegalP" data-numerator="2" id="paragraf-9-nummer-2">(2) Kystverket fastsetter sertifikatets form.</article><article class="numberedLegalP" data-numerator="3" id="paragraf-9-nummer-3">(3) Innehaver av lossertifikat benevnes los, men har ikke rett til å drive yrke som los med mindre han eller hun er ansatt som los i lostjenesten.</article></article><article class="legalArticle" data-lovdata-URL="SF/forskrift/2018-12-20-2218/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Lossertifikatets gyldighet</span></h2><article class="numberedLegalP" data-numerator="1" id="paragraf-10-nummer-1">(1) For å opprettholde gyldigheten av lossertifikatet må losen periodisk legge frem gyldig helseerklæring utstedt i henhold til forskrift om helseundersøkelse av loser og losaspiranter.</article><article class="numberedLegalP" data-numerator="2" id="paragraf-10-nummer-2">(2) Losen må opprettholde sin farvannskjennskap og plikter å holde seg underrettet om alle offentlige kunngjøringer om oppmerking og fyrbelysning, utlegging av sjøkabler mv. innenfor sitt sertifikatområde og forøvrig holde seg oppdatert om lover og regler som angår tjenesten som los. Kystverket skal minst hvert femte år evaluere og dokumentere at dette kravet er overholdt.</article><article class="numberedLegalP" data-numerator="3" id="paragraf-10-nummer-3">(3) For å opprettholde lossertifikatets gyldighet skal Kystverket dokumentere at losen i tjeneste har minimum 2 seilaser i farledene i sertifikatområdet på egnet fartøy i løpet av en periode på 2 år. Unntaksvis kan seilasene gjennomføres i simulator.</article><article class="numberedLegalP" data-numerator="4" id="paragraf-10-nummer-4">(4) Lossertifikatet eller deler av det skal settes midlertidig ut av kraft i inntil 3 år dersom kravet i tredje ledd ikke er overholdt. Sertifikatet skal reaktiveres dersom kravet i tredje ledd innfris. Har lossertifikatet eller deler av lossertifikatet vært ute av kraft i mer enn 3 år sammenhengende kan områdene strykes fra lossertifikatet i henhold til <a href="forskrift/2018-12-20-2218/§11">§ 11</a> annet ledd.</article><article class="changesToParent">Endret ved forskrifter <a href="forskrift/2020-03-25-483">25 mars 2020 nr. 483</a>, <a href="forskrift/2020-03-25-483">25 mars 2020 nr. 483</a> (i kraft 31 des 2020).</article></article><article class="legalArticle" data-lovdata-URL="SF/forskrift/2018-12-20-2218/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h2><article class="numberedLegalP" data-numerator="1" id="paragraf-11-nummer-1">(1) Kystverket skal føre kontroll med at losene fyller de krav som er fastsatt i denne forskriften. Kontroll settes i verk når Kystverket finner grunn til det.</article><article class="numberedLegalP" data-numerator="2" id="paragraf-11-nummer-2">(2) Finner Kystverket at en los ikke oppfyller de fastsatte krav, kan sertifikatet settes helt eller delvis ut av kraft eller inndras midlertidig. Finner Kystverket at losens manglende oppfyllelse av de fastsatte krav er varig, kan hele eller deler av sertifikatet inndras endelig. Kystverket avgjør så raskt som mulig om sertifikatet skal inndras endelig.</article><article class="numberedLegalP" data-numerator="3" id="paragraf-11-nummer-3">(3) For avgjørelser etter annet ledd gjelder reglene i forvaltningsloven.</article></article><article class="legalArticle" data-lovdata-URL="SF/forskrift/2018-12-20-2218/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse og overgangsordninger</span></h2><article class="numberedLegalP" data-numerator="1" id="paragraf-12-nummer-1">(1) Disse bestemmelser trer i kraft 1. januar 2019. Fra samme tid oppheves <a href="forskrift/1981-10-09-1">forskrift 9. oktober 1981 nr. 1</a> om lossertifikat og losutdanning fastsatt ved kongelig <a href="forskrift/1993-06-08-553">resolusjon og forskrift 8. juni 1993 nr. 553</a> om kvalifikasjonskrav for losaspiranter.</article><article class="numberedLegalP" data-numerator="2" id="paragraf-12-nummer-2">(2) Som en overgangsordning skal <a href="forskrift/2018-12-20-2218/§3">§ 3</a> første ledd og <a href="forskrift/2018-12-20-2218/§4">§ 4</a> ikke gjelde for opplæring av losaspiranter som er tatt opp før 1. januar 2019.</article></article></main></body></html>