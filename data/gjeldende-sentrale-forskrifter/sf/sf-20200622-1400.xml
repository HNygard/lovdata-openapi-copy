<!DOCTYPE html><html lang="no"><head><title>Forskrift om prisnedskriving ved salg til spesialmarkeder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-22-1400</dd><dt class="dokid">DokumentID</dt><dd class="dokid">SF/forskrift/2020-06-22-1400</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Omsetningsrådet</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-11-07-2700">forskrift/2024-11-07-2700</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1936-07-10-6/§11">lov/1936-07-10-6/§11</a></li></ul></dd><dt class="dateOfPublication">Kunngjort</dt><dd class="dateOfPublication">2020-06-29 16:50</dd><dt class="titleShort">Korttittel</dt><dd class="titleShort">Forskrift om prisnedskriving ved salg til spesialmarkeder</dd><dt class="title">Tittel</dt><dd class="title">Forskrift om prisnedskriving ved salg til spesialmarkeder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 22. juni 2020 med hjemmel i <a href="lov/1936-07-10-6">lov 10. juli 1936 nr. 6</a> til å fremja umsetnaden av jordbruksvaror <a href="lov/1936-07-10-6/§11">§ 11</a> første ledd. <br /><strong>Endret</strong> ved forskrifter <a href="forskrift/2020-09-25-3309">25 sep 2020 nr. 3309</a> (i kraft 1 jan 2021), <a href="forskrift/2021-09-14-2937">14 sep 2021 nr. 2937</a> (i kraft 1 jan 2022), <a href="forskrift/2021-12-06-3416">6 des 2021 nr. 3416</a> (i kraft 1 jan 2022), <a href="forskrift/2022-09-21-1665">21 sep 2022 nr. 1665</a> (i kraft 1 jan 2023), <a href="forskrift/2023-09-14-1920">14 sep 2023 nr. 1920</a> (i kraft 1 jan 2024), <a href="forskrift/2024-09-19-2636">19 sep 2024 nr. 2636</a> (i kraft 1 jan 2025), <a href="forskrift/2024-11-07-2700">7 nov 2024 nr. 2700</a> (i kraft 1 jan 2025, bl.a. tittel).</dd><dt class="refid">RefID</dt><dd class="refid">forskrift/2020-06-22-1400</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om prisnedskriving ved salg til spesialmarkeder</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner</a></li><li><a href="#paragraf-4">§ 4. Grunnvilkår</a></li><li><a href="#paragraf-5">§ 4-1. Prisnedskriving ved salg av melkeprodukter</a></li><li><a href="#paragraf-6">§ 4-2. Prisnedskriving ved salg av egg og eggprodukter</a></li><li><a href="#paragraf-7">§ 4-3. Prisnedskriving ved salg av kjøttprodukter</a></li><li><a href="#paragraf-8">§ 5. Produktgrupper for prisnedskriving</a></li><li><a href="#paragraf-9">§ 5-1. Melkeprodukter</a></li><li><a href="#paragraf-10">§ 5-2. Egg og eggprodukter</a></li><li><a href="#paragraf-11">§ 5-3. Kjøttprodukter</a></li><li><a href="#paragraf-12">§ 6. Satser</a></li><li><a href="#paragraf-13">§ 7. Prognoser</a></li><li><a href="#paragraf-14">§ 8. Søknad og frister</a></li><li><a href="#paragraf-15">§ 9. Vedtak om utbetaling</a></li><li><a href="#paragraf-16">§ 10. Administrasjon, dispensasjon og klage</a></li><li><a href="#paragraf-17">§ 11. Opplysningsplikt og kontroll</a></li><li><a href="#paragraf-18">§ 12. Tilbakebetaling</a></li><li><a href="#paragraf-19">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2020-06-22-1400" id="dokument"><h1>Forskrift om prisnedskriving ved salg til spesialmarkeder</h1><article class="legalArticle" data-lovdata-URL="SF/forskrift/2020-06-22-1400/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tiltaket etter denne forskriften er å øke omsetningen av egg, melk og kjøtt, og å bedre markedsbalansen ved tilbudsoverskudd.</article><article class="changesToParent">Endret ved forskrift <a href="forskrift/2024-11-07-2700">7 nov 2024 nr. 2700</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-06-22-1400/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder egenproduserte produkter av norskprodusert egg, melk og kjøtt, jf. <a href="forskrift/2020-06-22-1400/§5">§ 5</a>.</article><article class="legalP" id="paragraf-2-ledd-2">Forskriften gjelder salg av egg, eggprodukter, melkeprodukter og kjøttprodukter til spesialmarkeder. Som spesialmarkeder regnes Svalbard, Jan Mayen, oljeinnretninger på norsk sokkel, internasjonale transitthaller på flyplasser, NATO-representasjoner, NATO-styrker på øvelse i Norge, ambassader/utenlandske representasjoner samt proviantering av skip i utenriksfart, unntatt norske fartøy registrert som fiskebåter og Sjøforsvarets fartøyer.</article><article class="legalP" id="paragraf-2-ledd-3">Forskriften får ikke anvendelse på produkter omfattet av protokoll 3 til EØS-avtalen.</article><article class="changesToParent">Endret ved forskrift <a href="forskrift/2024-11-07-2700">7 nov 2024 nr. 2700</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-06-22-1400/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften legges følgende definisjoner til grunn:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Markedsregulator:</i> Nortura SA og Tine SA.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Egg:</i> Skallegg.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Eggprodukter:</i> Heleggpulver, heleggmasse, eggehvite (fersk og frossen) og eggeplomme.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Naturell yoghurt:</i> Yoghurt er et melkeprodukt av høypasteurisert melk som er syrnet ved hjelp av melkesyrebakteriene <i>Lactobacillus bulgaricus</i> og <i>Streptococcus thermophilus</i>. Naturell yoghurt er uten andre tilsetninger.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Smør:</i> Naturlig smør, mysesmør eller rekombinert smør (ferskt, saltet eller harskt) fremstilt utelukkende fra melk, med et melkefettinnhold på 80 vektprosent eller mer, men høyst 95 vektprosent, med et innhold av råprotein, sukker og salt på høyst 2 vektprosent og med et vanninnhold på høyst 16 vektprosent. Smør inneholder ikke tilsatte emulgeringsmidler, men kan inneholde natriumklorid, fargestoffer, nøytraliseringssalter og harmløse melkesyreproduserende bakterier.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Hvitost:</i> Modnede halvfaste, harde eller ekstra harde produkter som kan være belagt (med film eller voks etc.). Osten skal fremstilles ved delvis eller fullstendig koagulering av proteinene i melk (helmelk, delvis skummet melk, fløte, kjernemelk eller kombinasjoner av disse), ved løpe eller andre koaguleringsmidler, og ved delvis drenering av myse som oppstår etter koaguleringen. Ost fremstilles altså ved konsentrering av melkeproteiner, særlig kaseinene, og proteininnholdet er dermed høyere enn i melk. Smelteoster fremstilt av faste guloster som rives og tilsettes vann og smeltesalter før varmebehandling kommer ikke inn under denne definisjonen av ost. Gammelost og pultost er heller ikke omfattet av hvitost.</article></article></li></ul></article></article><article class="legalArticle" data-lovdata-URL="SF/forskrift/2020-06-22-1400/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnvilkår</span></h2></article><article class="legalArticle" data-lovdata-URL="SF/forskrift/2020-06-22-1400/§4-1" data-name="§4-1" id="paragraf-5"><h2 class="legalArticleHeader"><span class="legalArticleValue">§ 4-1</span>. <span class="legalArticleTitle">Prisnedskriving ved salg av melkeprodukter</span></h2><article class="legalP" id="paragraf-5-ledd-1">Meieriselskap som deltar i prisutjevningsordningen for melk, jf. <a href="forskrift/2007-06-29-832">forskrift 29. juni 2007 nr. 832</a> om prisutjevningsordningen for melk, kan gis prisnedskriving ved salg av melkeprodukter til spesialmarkeder.</article></article><article class="legalArticle" data-lovdata-URL="SF/forskrift/2020-06-22-1400/§4-2" data-name="§4-2" id="paragraf-6"><h2 class="legalArticleHeader"><span class="legalArticleValue">§ 4-2</span>. <span class="legalArticleTitle">Prisnedskriving ved salg av egg og eggprodukter</span></h2><article class="legalP" id="paragraf-6-ledd-1">Eggpakkeri og foretak som produserer eggprodukter kan gis prisnedskriving for egg og eggprodukter ved salg til spesialmarkeder.</article></article><article class="legalArticle" data-lovdata-URL="SF/forskrift/2020-06-22-1400/§4-3" data-name="§4-3" id="paragraf-7"><h2 class="legalArticleHeader"><span class="legalArticleValue">§ 4-3</span>. <span class="legalArticleTitle">Prisnedskriving ved salg av kjøttprodukter</span></h2><article class="legalP" id="paragraf-7-ledd-1">Slakteri og skjærebedrift kan gis prisnedskriving ved salg til spesialmarkeder.</article><article class="legalP" id="paragraf-7-ledd-2">For å motta prisnedskriving stilles det krav til at søker i løpet av kalenderåret tar ut samme dyreslag og mengde fra reguleringslager som det dyreslag og mengde som er solgt til spesialmarkeder.</article><article class="legalP" id="paragraf-7-ledd-3">Dersom søker har inngått en avtale om levering til spesialmarkeder på bakgrunn av fastsatte prognoser etter <a href="forskrift/2020-06-22-1400/§7">§ 7</a>, men det ikke er varer på reguleringslager, gjelder ikke andre ledd.</article><article class="changesToParent">Tilføyd ved forskrift <a href="forskrift/2024-11-07-2700">7 nov 2024 nr. 2700</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-06-22-1400/§5" data-name="§5" id="paragraf-8"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Produktgrupper for prisnedskriving</span></h2></article><article class="legalArticle" data-lovdata-URL="SF/forskrift/2020-06-22-1400/§5-1" data-name="§5-1" id="paragraf-9"><h2 class="legalArticleHeader"><span class="legalArticleValue">§ 5-1</span>. <span class="legalArticleTitle">Melkeprodukter</span></h2><article class="legalP" id="paragraf-9-ledd-1">Det kan gis prisnedskriving for melkeprodukter etter satser per kg solgt mengde i følgende varegrupper:<ul class="defaultList"><li data-li-identifier="-" data-name="-"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">naturell yoghurt</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">smør</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">hvitost.</article></article></li></ul></article></article><article class="legalArticle" data-lovdata-URL="SF/forskrift/2020-06-22-1400/§5-2" data-name="§5-2" id="paragraf-10"><h2 class="legalArticleHeader"><span class="legalArticleValue">§ 5-2</span>. <span class="legalArticleTitle">Egg og eggprodukter</span></h2><article class="legalP" id="paragraf-10-ledd-1">Det kan gis prisnedskriving for egg og eggprodukter etter satser per kg solgt mengde.</article></article><article class="legalArticle" data-lovdata-URL="SF/forskrift/2020-06-22-1400/§5-3" data-name="§5-3" id="paragraf-11"><h2 class="legalArticleHeader"><span class="legalArticleValue">§ 5-3</span>. <span class="legalArticleTitle">Kjøttprodukter</span></h2><article class="legalP" id="paragraf-11-ledd-1">Det kan gis prisnedskriving for følgende kjøttprodukter, ferskt eller fryselagret, etter satser per kg solgt mengde: <table><thead><tr><th data-text-align="left" data-vertical-align="top"><i>Svin</i></th><th data-text-align="left" data-vertical-align="top"><i>Storfe</i></th><th data-text-align="left" data-vertical-align="top"><i>Lam</i></th><th data-text-align="left" data-vertical-align="top"><i>Sau</i></th></tr></thead><tbody><tr><td data-text-align="left" data-vertical-align="top">Svin koteletter</td><td data-text-align="left" data-vertical-align="top">Storfe mørbrad</td><td data-text-align="left" data-vertical-align="top">Lam – lår m/bein</td><td data-text-align="left" data-vertical-align="top">Sau grytekjøtt m/bein</td></tr><tr><td data-text-align="left" data-vertical-align="top">Svin kam u/bein</td><td data-text-align="left" data-vertical-align="top">Storfe 5&#xa0;%</td><td data-text-align="left" data-vertical-align="top">Lam – lår u/bein</td><td data-text-align="left" data-vertical-align="top">Sau grytekjøtt u/bein</td></tr><tr><td data-text-align="left" data-vertical-align="top">Svin nakke m/bein</td><td data-text-align="left" data-vertical-align="top">Storfe 14&#xa0;%</td><td data-text-align="left" data-vertical-align="top">Lam – bog m/bein</td><td data-text-align="left" data-vertical-align="top">Sau indrefilet</td></tr><tr><td data-text-align="left" data-vertical-align="top">Svin nakke u/bein</td><td data-text-align="left" data-vertical-align="top" /><td data-text-align="left" data-vertical-align="top">Lam – bog u/bein</td><td data-text-align="left" data-vertical-align="top">Sau ytrefilet</td></tr><tr><td data-text-align="left" data-vertical-align="top">Svin indrefilet</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">Sau 25&#xa0;%</td></tr><tr><td data-text-align="left" data-vertical-align="top">Svin ytrefilet</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Svin 23&#xa0;%</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article><article class="changesToParent">Tilføyd ved forskrift <a href="forskrift/2024-11-07-2700">7 nov 2024 nr. 2700</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-06-22-1400/§6" data-name="§6" id="paragraf-12"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Satser</span></h2><article class="legalP" id="paragraf-12-ledd-1">Markedsregulator skal fremme forslag til satser i sin sektor for produkter som er opplistet i <a href="forskrift/2020-06-22-1400/§5">§ 5</a>. Satsene gjelder for kommende kalenderår, dvs. fra 1. januar til 31. desember.</article><article class="legalP" id="paragraf-12-ledd-2">Forslaget til satser for egg og eggprodukter skal ha grunnlag i differansen mellom varens engrospris og dens salgspris.</article><article class="legalP" id="paragraf-12-ledd-3">Forslaget til satser for melkeprodukter skal ha grunnlag i differansen mellom markedsregulators listepriser for de aktuelle varene ved salg til dagligvaremarkedet innenlands og salgspriser markedsregulator benytter i spesialmarkedene.</article><article class="legalP" id="paragraf-12-ledd-4">Forslaget til satser for kjøttprodukter skal ha grunnlag i differansen mellom markedsregulators veiledende industripris for varen og varens salgspris. Markedsregulator skal også vurdere behovet for satser ut fra markedssituasjonen, herunder prognosert reguleringslager.</article><article class="legalP" id="paragraf-12-ledd-5">Frist for innsending av forslag etter første ledd er 25. august året før det kalenderåret satsene skal gjelde for.</article><article class="legalP" id="paragraf-12-ledd-6">Omsetningsrådet fastsetter satsene forskuddsvis en gang per år med grunnlag i satsene foreslått i henhold til første ledd. Satser for prisnedskriving ved salg til spesialmarkeder i perioden 1. januar 2025–31. desember 2025 skal være som følger: <table><tbody><tr><td data-text-align="left" data-vertical-align="top">Egg</td><td data-text-align="left" data-vertical-align="top">kr</td><td data-text-align="right" data-vertical-align="top">3,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Eggprodukter</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Naturell yoghurt</td><td data-text-align="left" data-vertical-align="top">kr</td><td data-text-align="right" data-vertical-align="top">5,50</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Hvitost</td><td data-text-align="left" data-vertical-align="top">kr</td><td data-text-align="right" data-vertical-align="top">27,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Smør</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Svin indrefilet</td><td data-text-align="left" data-vertical-align="top">Kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Svin ytrefilet</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Svin nakke m/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Svin nakke u/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Svin kam u/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Svin koteletter</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Svin 23&#xa0;%</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Lam lår m/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Lam lår u/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Lam bog m/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Lam bog u/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Sau grytekjøtt m/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Sau grytekjøtt u/bein</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Sau indrefilet</td><td data-text-align="left" data-vertical-align="top">kr</td><td data-text-align="right" data-vertical-align="top">0,00</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Sau ytrefilet</td><td data-text-align="left" data-vertical-align="top">kr</td><td data-text-align="right" data-vertical-align="top">22,60</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Sau 25&#xa0;%</td><td data-text-align="left" data-vertical-align="top">kr</td><td data-text-align="right" data-vertical-align="top">26,20</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Storfe mørbrad</td><td data-text-align="left" data-vertical-align="top">kr</td><td data-text-align="right" data-vertical-align="top">81,60</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Storfe 5&#xa0;%</td><td data-text-align="left" data-vertical-align="top">kr</td><td data-text-align="right" data-vertical-align="top">47,60</td><td data-text-align="left" data-vertical-align="top">per kg</td></tr><tr><td data-text-align="left" data-vertical-align="top">Storfe 14&#xa0;%</td><td data-text-align="left" data-vertical-align="top">kr</td><td data-text-align="right" data-vertical-align="top">44,60</td><td data-text-align="left" data-vertical-align="top">per kg</td></tr></tbody></table></article><article class="changesToParent">Endret ved forskrifter <a href="forskrift/2020-09-25-3309">25 sep 2020 nr. 3309</a> (i kraft 1 jan 2021), <a href="forskrift/2021-09-14-2937">14 sep 2021 nr. 2937</a> (i kraft 1 jan 2022), <a href="forskrift/2021-12-06-3416">6 des 2021 nr. 3416</a> (i kraft 1 jan 2022), <a href="forskrift/2022-09-21-1665">21 sep 2022 nr. 1665</a> (i kraft 1 jan 2023), <a href="forskrift/2023-09-14-1920">14 sep 2023 nr. 1920</a> (i kraft 1 jan 2024), <a href="forskrift/2024-09-19-2636">19 sep 2024 nr. 2636</a> (i kraft 1 jan 2025), <a href="forskrift/2024-11-07-2700">7 nov 2024 nr. 2700</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-06-22-1400/§7" data-name="§7" id="paragraf-13"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Prognoser</span></h2><article class="legalP" id="paragraf-13-ledd-1">For å motta prisnedskriving ved salg til spesialmarkeder må søker innen 1. september foregående år ha sendt prognose for året det søkes om prisnedskriving for.</article><article class="legalP" id="paragraf-13-ledd-2">Prognosene sendes til Omsetningsrådet og skal inneholde en oversikt over budsjettert salgskvantum neste kalenderår, spesifisert per varetype eller produktgruppe.</article></article><article class="legalArticle" data-lovdata-URL="SF/forskrift/2020-06-22-1400/§8" data-name="§8" id="paragraf-14"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad og frister</span></h2><article class="legalP" id="paragraf-14-ledd-1">Frist for innsending av søknad om godtgjørelse for prisnedskriving ved salg til spesialmarkeder er 15. februar året etter at salget er skjedd.</article><article class="legalP" id="paragraf-14-ledd-2">Søknaden skal inneholde dokumentasjon som viser samlet solgt kvantum for de aktuelle produktene med tilhørende prisnedskrivingsbeløp basert på satser for året produktene er solgt. Søker skal dokumentere at de produktene det søkes prisnedskriving for er<ul class="defaultList"><li data-li-identifier="-" data-name="-"><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1">egenproduserte produkter av norskprodusert egg, melk eller kjøtt, jf. <a href="forskrift/2020-06-22-1400/§5">§ 5</a>, og</article></article></li><li data-li-identifier="-" data-name="-"><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1">solgt til spesialmarkeder.</article></article></li></ul></article><article class="legalP" id="paragraf-14-ledd-3">Dersom søknaden omfatter krav om prisnedskriving for kjøttprodukter skal det legges ved dokumentasjon på uttak fra reguleringslager, jf. § 4-3 andre ledd.</article><article class="legalP" id="paragraf-14-ledd-4">Søknaden sendes til Omsetningsrådet. Vedlagt søknaden sendes revisorbekreftet årsoppgave, spesifisert per halvår.</article><article class="changesToParent">Endret ved forskrift <a href="forskrift/2024-11-07-2700">7 nov 2024 nr. 2700</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2020-06-22-1400/§9" data-name="§9" id="paragraf-15"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtak om utbetaling</span></h2><article class="legalP" id="paragraf-15-ledd-1">Utbetaling av prisnedskriving foretas én gang per år etter vedtak av Omsetningsrådet.</article></article><article class="legalArticle" data-lovdata-URL="SF/forskrift/2020-06-22-1400/§10" data-name="§10" id="paragraf-16"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-16-ledd-1">Omsetningsrådet administrerer tiltaket etter denne forskriften. For markedsregulators arbeid med å fremme satser etter <a href="forskrift/2020-06-22-1400/§6">§ 6</a> gjelder <a href="forskrift/2008-10-22-1136">forskrift 22. oktober 2008 nr. 1136</a> om markedsregulering til å fremme omsetningen av jordbruksvarer <a href="forskrift/2008-10-22-1136/§6">§ 6</a> første ledd om informasjonshåndtering.</article><article class="legalP" id="paragraf-16-ledd-2">Omsetningsrådet kan i særlige tilfeller dispensere fra bestemmelsene i denne forskriften.</article><article class="legalP" id="paragraf-16-ledd-3">Omsetningsrådet kan delegere sin myndighet etter denne forskriften til Landbruksdirektoratet. Vedtak fattet av Landbruksdirektoratet kan påklages til Omsetningsrådet.</article></article><article class="legalArticle" data-lovdata-URL="SF/forskrift/2020-06-22-1400/§11" data-name="§11" id="paragraf-17"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-17-ledd-1">Omsetningsrådet kan kreve de opplysninger og den dokumentasjon som er nødvendig for å behandle søknader, utøve kontroll og forvalte tiltaket på en tilfredsstillende måte.</article><article class="legalP" id="paragraf-17-ledd-2">Omsetningsrådet fører kontroll med at bestemmelsene i denne forskriften blir overholdt og kan herunder foreta stedlig kontroll. Virksomheten plikter å yte bistand ved slik kontroll.</article></article><article class="legalArticle" data-lovdata-URL="SF/forskrift/2020-06-22-1400/§12" data-name="§12" id="paragraf-18"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakebetaling</span></h2><article class="legalP" id="paragraf-18-ledd-1">Dersom mottaker av prisnedskriving ikke oppfyller vilkår i denne forskriften eller vedtak truffet med hjemmel i denne, kan det feilutbetalte beløpet helt eller delvis kreves tilbakebetalt fra mottaker eller motregnes i senere utbetaling. Det samme gjelder dersom mottaker av andre grunner har mottatt en utbetaling som ikke er berettiget.</article><article class="legalP" id="paragraf-18-ledd-2">For tilbakebetalingskrav kan det kreves renter når kravet ikke innfris ved forfall. Størrelsen på renten følger rentesatsen fastsatt med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article></article><article class="legalArticle" data-lovdata-URL="SF/forskrift/2020-06-22-1400/§13" data-name="§13" id="paragraf-19"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Forskriften trer i kraft 1. januar 2021.</article></article></main></body></html>