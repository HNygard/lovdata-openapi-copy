<!DOCTYPE html><html lang="no"><head><title>Forskrift om tilskudd til forsøk med nye boligmodeller fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-20-3779</dd><dt class="dokid">DokumentID</dt><dd class="dokid">SF/forskrift/2021-12-20-3779</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="basedOn">Hjemmel</dt><dd class="basedOn"><ul><li><a href="lov/2009-05-29-30/§1">lov/2009-05-29-30/§1</a></li><li><a href="null">null</a></li></ul></dd><dt class="dateOfPublication">Kunngjort</dt><dd class="dateOfPublication">2021-12-22 10:45</dd><dt class="titleShort">Korttittel</dt><dd class="titleShort">Forskrift om tilskudd til forsøk med nye boligmodeller fra Husbanken</dd><dt class="title">Tittel</dt><dd class="title">Forskrift om tilskudd til forsøk med nye boligmodeller fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 20. desember 2021 med hjemmel i <a href="lov/2009-05-29-30/§1">lov 29. mai 2009 nr. 30 om Husbanken § 1</a> og til gjennomføring av Stortingets budsjettvedtak, jf. <a href="forarbeid/prop-1-kmd-202122">Prop.1 S (2021–2022) Statsbudsjettet 2022 (Kommunal- og moderniseringsdepartementet)</a> post 76.</dd><dt class="refid">RefID</dt><dd class="refid">forskrift/2021-12-20-3779</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd til forsøk med nye boligmodeller fra Husbanken</a><ul class="tocSubUl"><li><a href="#paragraf-1">§ 1. Formålet med tilskuddet</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Hvem som kan gis tilskudd</a></li><li><a href="#paragraf-4">§ 4. Hva det kan gis tilskudd til</a></li><li><a href="#paragraf-5">§ 5. Sikkerhet for tilbakebetalingskrav</a></li><li><a href="#paragraf-6">§ 6. Husbankens rett til å kreve opplysninger i søknadsbehandlingen</a></li><li><a href="#paragraf-7">§ 7. Hvordan søknadene blir vurdert</a></li><li><a href="#paragraf-8">§ 8. Kontroll med vilkår – rett til opplysninger</a></li><li><a href="#paragraf-9">§ 9. Hvordan tilskuddet beregnes og utbetales</a></li><li><a href="#paragraf-10">§ 10. Avskrivning</a></li><li><a href="#paragraf-11">§ 11. Tilbakebetalingsplikt</a></li><li><a href="#paragraf-12">§ 12. Rapportering og evaluering</a></li><li><a href="#paragraf-13">§ 13. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2021-12-20-3779" id="dokument"><h1>Forskrift om tilskudd til forsøk med nye boligmodeller fra Husbanken</h1><article class="legalArticle" data-lovdata-URL="SF/forskrift/2021-12-20-3779/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med tilskuddet</span></h2><article class="legalP" id="paragraf-1-ledd-1">Tilskuddet skal bidra til utprøving av nye boligmodeller for vanskeligstilte på boligmarkedet med særskilte boligbehov, og legge til rette for forsøk som bidrar til et større mangfold av botilbud.</article></article><article class="legalArticle" data-lovdata-URL="SF/forskrift/2021-12-20-3779/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder ikke for Svalbard.</article></article><article class="legalArticle" data-lovdata-URL="SF/forskrift/2021-12-20-3779/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan gis tilskudd</span></h2><article class="legalP" id="paragraf-3-ledd-1">Husbanken kan gi tilskudd til kommuner, selskaper og andre med prosjekter hvor formålet er å utvikle og teste nye boligmodeller for vanskeligstilte på boligmarkedet med andre boligbehov enn det som dekkes av en tradisjonell leie- eller eierbolig.</article></article><article class="legalArticle" data-lovdata-URL="SF/forskrift/2021-12-20-3779/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva det kan gis tilskudd til</span></h2><article class="legalP" id="paragraf-4-ledd-1">Tilskuddet skal gå til investeringer i boliger tilpasset personer med særskilte boligbehov. Kostnader til tomtekjøp og drift dekkes ikke av tilskuddet.</article></article><article class="legalArticle" data-lovdata-URL="SF/forskrift/2021-12-20-3779/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhet for tilbakebetalingskrav</span></h2><article class="legalP" id="paragraf-5-ledd-1">Andre tilskuddsmottakere enn kommuner skal stille første prioritets pant i eiendommen til sikkerhet for et mulig krav på tilbakebetaling av tilskuddet.</article></article><article class="legalArticle" data-lovdata-URL="SF/forskrift/2021-12-20-3779/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Husbankens rett til å kreve opplysninger i søknadsbehandlingen</span></h2><article class="legalP" id="paragraf-6-ledd-1">Husbanken kan be om opplysninger og dokumentasjon som er nødvendig for å kunne avgjøre søknaden, og innhente opplysninger fra andre myndigheter. Husbanken kan besiktige tiltaket om nødvendig.</article></article><article class="legalArticle" data-lovdata-URL="SF/forskrift/2021-12-20-3779/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Hvordan søknadene blir vurdert</span></h2><article class="legalP" id="paragraf-7-ledd-1">Husbanken skal i enkeltvedtak avgjøre søknadene ut fra<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">hvor godt tiltaket er egnet til å nå formålet med tilskuddsordningen, det vil si utvikle og teste nye boligmodeller for vanskeligstilte på boligmarkedet med andre boligbehov enn det som dekkes av en tradisjonell utleiebolig eller eierbolig</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">prosjektøkonomien og prosjektgjennomføringen</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">boligmodellene innrettes slik at de har overføringsverdi til andre prosjekter.</article></article></li></ol></article><article class="legalP" id="paragraf-7-ledd-2">Prosjekter med formål å finne egnede botilbud for utviklingshemmede, personer med rusproblemer og psykiske lidelser, eller barn og unge skal særskilt prioriteres.</article><article class="legalP" id="paragraf-7-ledd-3">Husbanken kan også legge andre relevante hensyn til grunn i vurderingen av søknadene.</article></article><article class="legalArticle" data-lovdata-URL="SF/forskrift/2021-12-20-3779/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll med vilkår – rett til opplysninger</span></h2><article class="legalP" id="paragraf-8-ledd-1">Husbanken kan innhente opplysninger og dokumentasjon som er nødvendig for å kontrollere at vilkårene for tilskuddet er oppfylt. Husbanken kan gjennomføre stedlig tilsyn underveis eller etter ferdigstillelse ved behov.</article></article><article class="legalArticle" data-lovdata-URL="SF/forskrift/2021-12-20-3779/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Hvordan tilskuddet beregnes og utbetales</span></h2><article class="legalP" id="paragraf-9-ledd-1">Husbanken fastsetter tilskuddsbeløpets størrelse etter en skjønnsmessig vurdering. Tilskuddet utbetales etterskuddsvis når prosjektet er ferdigstilt.</article></article><article class="legalArticle" data-lovdata-URL="SF/forskrift/2021-12-20-3779/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avskrivning</span></h2><article class="legalP" id="paragraf-10-ledd-1">Tilskudd avskrives som hovedregel over 30 år. Kortere avskrivingstid kan gis hvis det er avgjørende for måloppnåelsen.</article></article><article class="legalArticle" data-lovdata-URL="SF/forskrift/2021-12-20-3779/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakebetalingsplikt</span></h2><article class="legalP" id="paragraf-11-ledd-1">Tilskudd skal betales tilbake dersom kravene i forskriften eller vilkårene i tilskuddsvedtaket ikke blir oppfylt.</article></article><article class="legalArticle" data-lovdata-URL="SF/forskrift/2021-12-20-3779/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Rapportering og evaluering</span></h2><article class="legalP" id="paragraf-12-ledd-1">Husbanken kan be om rapportering underveis i prosjektet. Prosjekter som har fått tilskudd skal evalueres av tilskuddsmottaker.</article></article><article class="legalArticle" data-lovdata-URL="SF/forskrift/2021-12-20-3779/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. januar 2022.</article></article></main></body></html>