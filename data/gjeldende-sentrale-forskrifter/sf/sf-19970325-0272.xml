<!DOCTYPE html><html lang="no"><head><title>Forskrift om føring av statistikk over sykefravær og fravær ved barns sykdom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1997-03-25-272</dd><dt class="dokid">DokumentID</dt><dd class="dokid">SF/forskrift/1997-03-25-272</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="publishedIn">Publisert i</dt><dd class="publishedIn">I 1997 649</dd><dt class="dateInForce">I kraft fra</dt><dd class="dateInForce">1997-05-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2006-07-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2006-06-30-790">forskrift/2006-06-30-790</a> fra 2006-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1997-02-28-19/§25-15">lov/1997-02-28-19/§25-15</a></li></ul></dd><dt class="titleShort">Korttittel</dt><dd class="titleShort">Forskrift om statistikk over sykefravær</dd><dt class="title">Tittel</dt><dd class="title">Forskrift om føring av statistikk over sykefravær og fravær ved barns sykdom.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 25. mars 1997 med hjemmel i <a href="lov/1997-02-28-19">lov 28. februar 1997 nr. 19</a> om folketrygd <a href="lov/1997-02-28-19/§25-15">§ 25-15</a> første ledd. Endret ved <a href="forskrift/2001-11-19-1299">forskrifter 19 nov 2001 nr. 1299</a>, <a href="forskrift/2002-02-26-201">26 feb 2002 nr. 201</a>, <a href="forskrift/2006-06-30-790">30 juni 2006 nr. 790</a>.</dd><dt class="refid">RefID</dt><dd class="refid">forskrift/1997-03-25-272</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om føring av statistikk over sykefravær og fravær ved barns sykdom.</a><ul class="tocSubUl"><li><a href="#paragraf-1">§ 1. Arbeidsgivers plikt til å føre statistikk</a></li><li><a href="#paragraf-2">§ 2. Formålet med sykefraværsstatistikken</a></li><li><a href="#paragraf-3">§ 3. Hvem skal omfattes av registreringen</a></li><li><a href="#paragraf-4">§ 4. Opplysninger som skal registreres</a></li><li><a href="#paragraf-5">§ 5. Registreringsperiode</a></li><li><a href="#paragraf-6">§ 6. Hvem kan kreve innsyn i sykefraværsstatistikken</a></li><li><a href="#paragraf-7">§ 7. Sanksjoner</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/1997-03-25-272" id="dokument"><h1>Forskrift om føring av statistikk over sykefravær og fravær ved barns sykdom.</h1><article class="legalArticle" data-lovdata-URL="SF/forskrift/1997-03-25-272/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Arbeidsgivers plikt til å føre statistikk</span></h2><article class="legalP" id="paragraf-1-ledd-1">Arbeidsgiveren plikter å føre statistikk over sykefravær og fravær ved barns sykdom etter nedenstående bestemmelser, jf <a href="lov/1997-02-28-19/§25-2">folketrygdloven § 25-2</a> første ledd.</article></article><article class="legalArticle" data-lovdata-URL="SF/forskrift/1997-03-25-272/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formålet med sykefraværsstatistikken</span></h2><article class="legalP" id="paragraf-2-ledd-1">Formålet med føring av sykefraværsstatistikk er å sette søkelyset på sykefraværet på arbeidsplassen. Sykefraværsstatistikken skal bidra til at arbeidsgiveren og arbeidstakeren i samarbeid kan iverksette og evaluere tiltak for å redusere sykefraværet.</article></article><article class="legalArticle" data-lovdata-URL="SF/forskrift/1997-03-25-272/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem skal omfattes av registreringen</span></h2><article class="legalP" id="paragraf-3-ledd-1">Det skal føres statistikk for alle som har opparbeidet rett til lønn under sykdom.</article><article class="changesToParent">Endret ved <a href="forskrift/2002-02-26-201">forskrift 26 feb 2002 nr. 201</a>.</article></article><article class="legalArticle" data-lovdata-URL="SF/forskrift/1997-03-25-272/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opplysninger som skal registreres</span></h2><article class="legalP" id="paragraf-4-ledd-1">Følgende opplysninger skal registreres:<ol class="defaultList" type="a"><li data-name="a." value="1"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Mulige dagsverk fordelt etter kjønn i registreringsperioden.</article></article></li><li data-name="b." value="2"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Antall fraværstilfeller ved egen sykdom eller barns sykdom, fordelt etter kjønn.</article></article></li><li data-name="c." value="3"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Antall fraværsdager i det enkelte fraværstilfellet skal registreres etter fraværets varighet: <ul class="defaultList"><li data-name="-" value="0"><article class="listArticle" id="paragraf-4-ledd-1-punkt-3-ledd-1-punkt-1"><article class="legalP" id="paragraf-4-ledd-1-punkt-3-ledd-1-punkt-1-ledd-1">inntil tre dager (vanligvis egenmelding),</article></article></li><li data-name="-" value="0"><article class="listArticle" id="paragraf-4-ledd-1-punkt-3-ledd-1-punkt-2"><article class="legalP" id="paragraf-4-ledd-1-punkt-3-ledd-1-punkt-2-ledd-1">fire dager til og med 16 dager (arbeidsgiverperioden) og</article></article></li><li data-name="-" value="0"><article class="listArticle" id="paragraf-4-ledd-1-punkt-3-ledd-1-punkt-3"><article class="legalP" id="paragraf-4-ledd-1-punkt-3-ledd-1-punkt-3-ledd-1">mer enn 16 dager (fravær utover arbeidsgiverperioden og maks inntil 52 uker).</article></article></li></ul></article></article></li></ol></article><article class="legalP" id="paragraf-4-ledd-2">Langtidsfravær over åtte uker bør spesifiseres særskilt. Ved deltidsstilling multipliseres antall sykedager med brøken eller prosentsatsen for stillingen.</article><article class="legalP" id="paragraf-4-ledd-3">Feriedager regnes ikke med i mulige dagsverk. Sykefravær under ferieavvikling der det ikke skal ytes sykepenger fra arbeidsgiver eller trygden skal ikke tas med.</article><article class="changesToParent">Endret ved <a href="forskrift/2001-11-19-1299">forskrifter 19 nov 2001 nr. 1299</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006).</article></article><article class="legalArticle" data-lovdata-URL="SF/forskrift/1997-03-25-272/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Registreringsperiode</span></h2><article class="legalP" id="paragraf-5-ledd-1">En registreringsperiode er ett kvartal. Statistikken bør tidligst settes opp den 15. i måneden etter utløpet av kvartalet. På grunnlag av kvartalsstatistikk utarbeides årsstatistikk.</article></article><article class="legalArticle" data-lovdata-URL="SF/forskrift/1997-03-25-272/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hvem kan kreve innsyn i sykefraværsstatistikken</span></h2><article class="legalP" id="paragraf-6-ledd-1">Arbeidstilsynet kan kreve at sykefraværsstatistikken fremlegges i forbindelse med sitt tilsyns- og miljøarbeid i virksomheten. Videre kan Arbeids- og velferdsetaten kreve innsyn i virksomhetens sykefraværsstatistikk.</article><article class="legalP" id="paragraf-6-ledd-2">Sykefraværsstatistikken skal for øvrig brukes på arbeidsplassen.</article><article class="legalP" id="paragraf-6-ledd-3">Dersom arbeidsgiverorganisasjoner ønsker å utarbeide sykefraværsstatistikk på sitt område, bør statistikken rapporteres til dem etter nærmere avtale.</article><article class="changesToParent">Endret ved <a href="forskrift/2002-02-26-201">forskrifter 26 feb 2002 nr. 201</a>, <a href="forskrift/2006-06-30-790">30 juni 2006 nr. 790</a> (i kraft 1 juli 2006, se endringsforskriften for overgangsregel).</article></article><article class="legalArticle" data-lovdata-URL="SF/forskrift/1997-03-25-272/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sanksjoner</span></h2><article class="legalP" id="paragraf-7-ledd-1">En arbeidsgiver som ikke etterkommer plikten til å føre statistikk etter denne forskriften, kan ilegges tvangsmulkt, jf. <a href="lov/1997-02-28-19/§25-3">folketrygdloven § 25-3</a> femte ledd.</article><article class="changesToParent">Endret ved <a href="forskrift/2002-02-26-201">forskrift 26 feb 2002 nr. 201</a>.</article></article><article class="legalArticle" data-lovdata-URL="SF/forskrift/1997-03-25-272/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft den 1. mai 1997.</article></article></main></body></html>