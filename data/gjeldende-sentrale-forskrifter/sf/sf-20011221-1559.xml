<!DOCTYPE html><html lang="no"><head><title>Forskrift om forvaltning av Fond for utøvende kunstnere og om fastsetting av avgift for offentlig framføring av lydopptak som ikke er vernet etter åndsverkloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1559</dd><dt class="dokid">DokumentID</dt><dd class="dokid">SF/forskrift/2001-12-21-1559</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medieavd.</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2019-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-12-19-2143">forskrift/2018-12-19-2143</a> fra 2019-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1993-11-09-1040">forskrift/1993-11-09-1040</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1956-12-14-4/§2">lov/1956-12-14-4/§2</a></li><li><a href="lov/1956-12-14-4/§5">lov/1956-12-14-4/§5</a></li><li><a href="forskrift/1991-09-20-619">forskrift/1991-09-20-619</a></li></ul></dd><dt class="dateOfPublication">Kunngjort</dt><dd class="dateOfPublication">2002-01-08</dd><dt class="lastupdated">Rettet</dt><dd class="lastupdated">2006-12-12 (§ 3 første ledd)</dd><dt class="titleShort">Korttittel</dt><dd class="titleShort">Forskrift om Fond for utøvende kunstnere</dd><dt class="title">Tittel</dt><dd class="title">Forskrift om forvaltning av Fond for utøvende kunstnere og om fastsetting av avgift for offentlig framføring av lydopptak som ikke er vernet etter åndsverkloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 21. desember 2001 med hjemmel i <a href="lov/1956-12-14-4">lov av 14. desember 1956 nr. 4</a> om avgift på offentlig framføring av utøvende kunstneres prestasjoner m.v. <a href="lov/1956-12-14-4/§2">§ 2</a> og <a href="lov/1956-12-14-4/§5">§ 5</a> første ledd. <br /><strong>Endret</strong> ved <a href="forskrift/2002-04-16-360">forskrifter 16 april 2002 nr. 360</a>, <a href="forskrift/2006-11-01-1251">1 nov 2006 nr. 1251</a>, <a href="forskrift/2006-11-10-1254">10 nov 2006 nr. 1254</a> (bl.a tittel), <a href="forskrift/2018-12-19-2143">19 des 2018 nr. 2143</a>. <br /> <strong>Rettelser:</strong> 01.12.2006 (§ 3 første ledd), 12.12.2006 (§ 3 første ledd).</dd><dt class="refid">RefID</dt><dd class="refid">forskrift/2001-12-21-1559</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om forvaltning av Fond for utøvende kunstnere og om fastsetting av avgift for offentlig framføring av lydopptak som ikke er vernet etter åndsverkloven</a><ul class="tocSubUl"><li><a href="#kapittel-1" data-child-interval="§§ 1 – 3">Styret for Fond for utøvende kunstnere</a><ul class="tocSubUl"><li><a href="#kapittel-1-paragraf-1">§ 1. Styrets sammensetning og funksjonstid</a></li><li><a href="#kapittel-1-paragraf-2">§ 2. Regler for styrets saksbehandling</a></li><li><a href="#kapittel-1-paragraf-3">§ 3. Styrets arbeidsoppgaver</a></li></ul></li><li><a href="#kapittel-2" data-child-interval="§ 4">Avgift for offentlig framføring av lydopptak som ikke er vernet etter åndsverkloven (ikke-vernede lydopptak)</a><ul class="tocSubUl"><li><a href="#kapittel-2-paragraf-1">§ 4. Avgift for offentlig framføring av ikke-vernede lydopptak</a></li></ul></li><li><a href="#kapittel-3" data-child-interval="§§ 5 – 6">Fastsetting av avgiftens størrelse i særlige tilfelle</a><ul class="tocSubUl"><li><a href="#kapittel-3-paragraf-1">§ 5.</a></li><li><a href="#kapittel-3-paragraf-2">§ 6.</a></li></ul></li><li><a href="#kapittel-4" data-child-interval="§ 7">Forholdet til andre lover</a><ul class="tocSubUl"><li><a href="#kapittel-4-paragraf-1">§ 7.</a></li></ul></li><li><a href="#kapittel-5" data-child-interval="§ 8">Ikrafttredelse m.m.</a><ul class="tocSubUl"><li><a href="#kapittel-5-paragraf-1">§ 8. Ikrafttredelse m.m.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2001-12-21-1559" id="dokument"><h1>Forskrift om forvaltning av Fond for utøvende kunstnere og om fastsetting av avgift for offentlig framføring av lydopptak som ikke er vernet etter åndsverkloven</h1><section class="section" id="kapittel-1" data-lovdata-URL="SF/forskrift/2001-12-21-1559/KAPITTEL_1"><h2>Styret for Fond for utøvende kunstnere</h2><article class="legalArticle" data-lovdata-URL="SF/forskrift/2001-12-21-1559/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Styrets sammensetning og funksjonstid</span></h3><article class="legalP" id="kapittel-1-paragraf-1-ledd-1">Fondets styre består av sju medlemmer med personlige varamedlemmer oppnevnt av departementet, herunder styreleder og nestleder. Styrets leder oppnevnes på fritt grunnlag. Som øvrige styremedlemmer oppnevnes fem medlemmer som representerer de utøvende kunstnere og ett medlem som representerer produsentsiden.</article><article class="legalP" id="kapittel-1-paragraf-1-ledd-2">Alle relevante utøverorganisasjoner innstiller medlemmer til fondets styre. Departementet skal blant de foreslåtte medlemmene oppnevne utøverrepresentanter i fondets styre på en slik måte at styret får en bredest mulig sammensetning når det gjelder ulike kunstuttrykk.</article><article class="legalP" id="kapittel-1-paragraf-1-ledd-3">Styremedlemmenes funksjonstid er tre år.</article><article class="changesToParent">Endret ved <a href="forskrift/2002-04-16-360">forskrifter 16 april 2002 nr. 360</a>, <a href="forskrift/2006-11-01-1251">1 nov 2006 nr. 1251</a>, <a href="forskrift/2018-12-19-2143">19 des 2018 nr. 2143</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2001-12-21-1559/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Regler for styrets saksbehandling</span></h3><article class="legalP" id="kapittel-1-paragraf-2-ledd-1">Styret kan treffe en beslutning når minst fire av styremedlemmene er til stede eller deltar i styrebehandlingen, herunder skal minst en av de fire være styrets leder eller nestleder.</article><article class="legalP" id="kapittel-1-paragraf-2-ledd-2">En beslutning av styret krever at flertallet av de styremedlemmene som deltar i behandlingen av en sak, har stemt for. Ved stemmelikhet har styrets leder dobbeltstemme.</article><article class="changesToParent">Endret ved <a href="forskrift/2006-11-01-1251">forskrift 1 nov 2006 nr. 1251</a>.</article></article><article class="legalArticle" data-lovdata-URL="SF/forskrift/2001-12-21-1559/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Styrets arbeidsoppgaver</span></h3><article class="legalP" id="kapittel-1-paragraf-3-ledd-1">Styret skal innkreve avgift for offentlig framføring av lydopptak som er avgiftspliktig etter § 3 i lov av 14. desember 1956 nr. 4 om avgift på offentlig framføring av utøvende kunstneres prestasjoner m.v. (fondsloven).</article><article class="legalP" id="kapittel-1-paragraf-3-ledd-2">Styret disponerer fondets midler og har ansvar for fondets drift. Styret gjør vedtak om fordeling av midlene til de tiltak som er nevnt i § 1 i fondsloven.</article><article class="legalP" id="kapittel-1-paragraf-3-ledd-3">Styret skal utarbeide en årsrapport om fondets virksomhet. Årsrapporten og revidert regnskap skal oversendes departementet innen 1. juli det påfølgende år.</article><article class="legalP" id="kapittel-1-paragraf-3-ledd-4">Styret kan fastsette vedtekter for fondet. Vedtektene skal godkjennes av departementet.</article><article class="changesToParent">Endret ved <a href="forskrift/2006-11-10-1254">forskrifter 10 nov 2006 nr. 1254</a> (i kraft 1 jan 2007), <a href="forskrift/2018-12-19-2143">19 des 2018 nr. 2143</a> (i kraft 1 jan 2019).</article></article></section><section class="section" id="kapittel-2" data-lovdata-URL="SF/forskrift/2001-12-21-1559/KAPITTEL_2"><h2>Avgift for offentlig framføring av lydopptak som ikke er vernet etter åndsverkloven (ikke-vernede lydopptak)</h2><article class="changesToParent">Overskrift endret ved <a href="forskrift/2006-11-10-1254">forskrift 10 nov 2006 nr. 1254</a> (i kraft 1 jan 2007).</article><article class="legalArticle" data-lovdata-URL="SF/forskrift/2001-12-21-1559/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avgift for offentlig framføring av ikke-vernede lydopptak</span></h3><article class="legalP" id="kapittel-2-paragraf-1-ledd-1">Avgift for offentlig framføring av ikke-vernede lydopptak skal beregnes slik:<p class="leddfortsettelse">Vederlaget til Gramo etter <a href="lov/1961-05-12-2/§21">åndsverkloven § 21</a> for det enkelte beregningsområde for offentlig framføring av vernede lydopptak deles på den prosentvise andelen vernede lydopptak. Deretter multipliseres dette beløpet med den prosentvise andelen ikke-vernede lydopptak.</p></article><article class="legalP" id="kapittel-2-paragraf-1-ledd-2">Før endelig beregning av avgiften foreligger kan styret i avgiftsåret forlodds innkreve inntil 75% av antatt avgift. Antatt avgift beregnes på grunnlag av opplysninger om framføring av lydopptak i en viss periode for beregningsområdet, eller ved beregning av avgiften etter første ledd på grunnlag av siste års beregnede vederlag for beregningsområdet.</article><article class="changesToParent">Endret ved <a href="forskrift/2006-11-10-1254">forskrifter 10 nov 2006 nr. 1254</a> (i kraft 1 jan 2007), <a href="forskrift/2018-12-19-2143">19 des 2018 nr. 2143</a> (i kraft 1 jan 2019).</article></article></section><section class="section" id="kapittel-3" data-lovdata-URL="SF/forskrift/2001-12-21-1559/KAPITTEL_3"><h2>Fastsetting av avgiftens størrelse i særlige tilfelle</h2><article class="legalArticle" data-lovdata-URL="SF/forskrift/2001-12-21-1559/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-1-ledd-1">Ved mislighold av den avgiftspliktiges opplysningsplikt etter fondsloven <a href="forskrift/2001-12-21-1559/§5">§ 5</a>, kan styret fastsette avgiften skjønnsmessig.</article></article><article class="legalArticle" data-lovdata-URL="SF/forskrift/2001-12-21-1559/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-2-ledd-1">Styret kan sette ned eller ettergi en pålagt avgift når særlige grunner tilsier det.</article></article></section><section class="section" id="kapittel-4" data-lovdata-URL="SF/forskrift/2001-12-21-1559/KAPITTEL_4"><h2>Forholdet til andre lover</h2><article class="legalArticle" data-lovdata-URL="SF/forskrift/2001-12-21-1559/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-4-paragraf-1-ledd-1">Forvaltningslovens bestemmelser gjelder for fondets virksomhet, herunder styret, så langt de passer.</article><article class="legalP" id="kapittel-4-paragraf-1-ledd-2">Det er ikke adgang til å klage over vedtak i saker om fordeling av midler i medhold av fondsloven for så vidt gjelder skjønnsutøvelsen.</article></article></section><section class="section" id="kapittel-5" data-lovdata-URL="SF/forskrift/2001-12-21-1559/KAPITTEL_5"><h2>Ikrafttredelse m.m.</h2><article class="legalArticle" data-lovdata-URL="SF/forskrift/2001-12-21-1559/§8" data-name="§8" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse m.m.</span></h3><article class="legalP" id="kapittel-5-paragraf-1-ledd-1">Denne forskrift trer i kraft 1. januar 2002. Fra samme dag oppheves <a href="forskrift/1993-11-09-1040">forskrift av 9. november 1993 nr. 1040</a> om avgift på offentlig framføring av utøvende kunstneres prestasjoner m.v.</article></article></section></main></body></html>