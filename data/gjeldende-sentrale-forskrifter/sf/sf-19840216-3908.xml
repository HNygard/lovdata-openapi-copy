<!DOCTYPE html><html lang="no"><head><title>Rundskriv om filialetablering og fusjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1984-02-16-3908</dd><dt class="dokid">DokumentID</dt><dd class="dokid">SF/forskrift/1984-02-16-3908</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Kredittilsynet</li></ul></dd><dt class="publishedIn">Publisert i</dt><dd class="publishedIn">Rundskriv</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1961-05-24-1/§3">lov/1961-05-24-1/§3</a></li><li><a href="lov/1961-05-24-1/§47">lov/1961-05-24-1/§47</a></li><li><a href="lov/1961-05-24-2/§8">lov/1961-05-24-2/§8</a></li><li><a href="lov/1961-05-24-2/§31">lov/1961-05-24-2/§31</a></li><li><a href="lov/2015-04-10-17/§23-2">lov/2015-04-10-17/§23-2</a></li></ul></dd><dt class="titleShort">Korttittel</dt><dd class="titleShort">Rundskriv om filialetablering og fusjoner</dd><dt class="title">Tittel</dt><dd class="title">Rundskriv om filialetablering og fusjoner.</dd><dt class="refid">RefID</dt><dd class="refid">forskrift/1984-02-16-3908</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Rundskriv om filialetablering og fusjoner.</a><ul class="tocSubUl"><li><a href="#kapittel-1">1. Filialetableringer.</a></li></ul></li></ul></dd></dl></header><main class="documentBody" data-lovdata-URL="SF/forskrift/1984-02-16-3908" id="dokument"><h1>Rundskriv om filialetablering og fusjoner.</h1><section class="section" data-name="kap1" id="kapittel-1" data-lovdata-URL="SF/forskrift/1984-02-16-3908/KAPITTEL_1"><h2>1. Filialetableringer.</h2><article class="legalP" id="kapittel-1-ledd-1">Etter <a href="lov/1961-05-24-2/§8">forretningsbankloven § 8</a> første ledd og <a href="lov/1961-05-24-1/§3">sparebankloven § 3</a> tredje ledd kan Bankinspeksjonen gi tillatelse til opprettelse av filial eller avdeling innenfor den kommune hvor banken har sitt hovedkontor. Etter de samme bestemmelser kan Kongen gi slik tillatelse også utenfor denne kommunen. Kongens myndighet er delegert til Finans- og tolldepartementet ved kgl.res. 2. september 1961.</article><article class="legalP" id="kapittel-1-ledd-2">I medhold av disse bestemmelser er det nå gitt generelt forhåndssamtykke til etablering av bankfilialer innenfor det fylke hvor hovedkontoret ligger. Oslo og Akershus regnes i denne forbindelse som ett fylke.</article><article class="legalP" id="kapittel-1-ledd-3">For sparebanker gjelder dette generelle forhåndssamtykket også for de deler av valgdistriktet som eventuelt ligger utenfor det fylket hvor hovedkontoret ligger. Søknadsbehandling for filialetableringer som ovenfor nevnt faller derfor bort.</article><article class="legalP" id="kapittel-1-ledd-4">En ber bankene merke seg at alle filialetableringer skal meldes skriftlig til Bankinspeksjonen med kopi til Norges Bank i god tid før filialen settes i drift. Inspeksjonen vil senere sende bankene eget meldingsskjema som skal nyttes ved filialetableringer.</article><article class="legalP" id="kapittel-1-ledd-5">For filialetableringer hvor særskilt forhåndssamtykke er nødvendig, og således ikke omfattes av det generelle forhåndssamtykket, skal søknad sendes Bankinspeksjonen. Inspeksjonen forelegger søknaden for Norges Bank og vedkommende fylkesting til uttalelse med 4 ukers uttalefrist. Samtidig utarbeider Bankinspeksjonen utkast til kunngjøring om den planlagte filialetableringen som banken skal rykke inn i minst to aviser som er alminnelig lest i distriktet. Etter de fastsatte retningslinjer skal berørte parter gis anledning til å uttale seg med en frist på 4 uker.</article><article class="legalP" id="kapittel-1-ledd-6">Det gjøres oppmerksom på at kontantautomater, salgsstedsterminaler og lignende tekniske innretninger ikke er å betrakte som bankfilialer etter disse retningslinjer. Det vil si at det her ikke gjelder noen begrensninger.<p class="leddfortsettelse"><i>Fusjoner.</i></p></article><article class="legalP" id="kapittel-1-ledd-7">For fusjoner etter <a href="lov/1961-05-24-2/§31">forretningsbankloven § 31</a> gjelder de samme saksbehandlingsregler for konsesjonsbehandlingen som for filialetableringer hvor særskilt samtykke er nødvendig.</article><article class="legalP" id="kapittel-1-ledd-8">Også søknader om fusjoner mellom sparebanker vil bli forelagt Norges Bank og vedkommende fylkesting til uttalelse, samtidig som Bankinspeksjonen utarbeider utkast til kunngjøring som banken skal rykke inn i minst 2 aviser som er alminnelig lest i distriktet. Vedkommende kommunestyre (kommunestyrer) vil ved særskilt henvendelser fra inspeksjonen bli gitt anledning til å uttale seg, jfr. <a href="lov/1961-05-24-1/§47">sparebankloven § 47</a>. Også her vil det bli satt en uttalefrist på 4 uker.</article><article class="legalP" id="kapittel-1-ledd-9">For nærmere opplysninger om hvilke vurderinger som vil bli lagt til grunn ved avgjørelsen av filial og fusjonssøknader, vises til St.melding nr. 88 (1982-83) Revide Innst.S nr. 57 (1983-84) og til referat i Stortingstidende fra stortingsdebatten om bankstrukturen 19. januar 1983.</article><article class="legalP" id="kapittel-1-ledd-10">Bankinspeksjonen vil gjøre oppmerksom på at rundskriv nr. 1/1964 om framgangsmåten ved sammenslutning av sparebanker fremdeles gjelder.</article><article class="legalP" id="kapittel-1-ledd-11">Med hensyn til rundskriv nr. 5/75 om opprettelse av periodevise og avgrensende banktjenester ved bedrifter o.l., vil Bankinspeksjonen presisere at siste avsnitt bare har gyldighet hvis virksomheten drives utenfor det område hvor det nå er fri etableringsrett.</article><article class="legalP" id="kapittel-1-ledd-12">Rundskriv nr. 11/80 om selvbetjente kasseterminaler – kontantautomater oppheves.</article></section></main></body></html>