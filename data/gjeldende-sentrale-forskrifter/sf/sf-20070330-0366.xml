<!DOCTYPE html><html lang="no"><head><title>Forskrift om HMS-kort på bygge- og anleggsplasser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2007-03-30-366</dd><dt class="dokid">DokumentID</dt><dd class="dokid">SF/forskrift/2007-03-30-366</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavd.</li></ul></dd><dt class="publishedIn">Publisert i</dt><dd class="publishedIn">I 2007 hefte 4</dd><dt class="dateInForce">I kraft fra</dt><dd class="dateInForce">2008-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-18-2278">forskrift/2023-12-18-2278</a> fra 2024-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-62/§1-4">lov/2005-06-17-62/§1-4</a></li><li><a href="lov/2005-06-17-62/§4-1">lov/2005-06-17-62/§4-1</a></li></ul></dd><dt class="dateOfPublication">Kunngjort</dt><dd class="dateOfPublication">2007-04-02</dd><dt class="titleShort">Korttittel</dt><dd class="titleShort">Forskrift om HMS-kort på bygge- og anleggsplasser</dd><dt class="title">Tittel</dt><dd class="title">Forskrift om HMS-kort på bygge- og anleggsplasser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 30. mars 2007 med hjemmel i <a href="lov/2005-06-17-62">lov 17. juni 2005 nr. 62</a> om arbeidsmiljø, arbeidstid og stillingsvern mv. (arbeidsmiljøloven) <a href="lov/2005-06-17-62/§1-4">§ 1-4</a> første ledd og <a href="lov/2005-06-17-62/§4-1">§ 4-1</a> sjette ledd. <br /><strong>Endret</strong> ved <a href="forskrift/2007-11-27-1329">forskrifter 27 nov 2007 nr. 1329</a>, <a href="forskrift/2011-05-03-438">3 mai 2011 nr. 438</a> som endret ved <a href="forskrift/2011-06-30-752">forskrift 30 juni 2011 nr. 752</a>, <a href="forskrift/2015-07-01-852">1 juli 2015 nr. 852</a>, <a href="forskrift/2016-06-03-566">3 juni 2016 nr. 566</a>, <a href="forskrift/2018-08-30-1280">30 aug 2018 nr. 1280</a>, <a href="forskrift/2019-12-20-2085">20 des 2019 nr. 2085</a> (i kraft 1 jan 2020), <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</dd><dt class="refid">RefID</dt><dd class="refid">forskrift/2007-03-30-366</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om HMS-kort på bygge- og anleggsplasser</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Vilkår for utstedelse av HMS-kort i bygge- og anleggsbransjen</a></li><li><a href="#paragraf-4">§ 4. Arbeidsgivers plikter</a></li><li><a href="#paragraf-5">§ 5. Kortinnehavers ansvar</a></li><li><a href="#paragraf-6">§ 6. Kortutsteders plikter</a></li><li><a href="#paragraf-7">§ 7. Krav til opplysninger på HMS-kortet</a></li><li><a href="#paragraf-8">§ 8. Kortets gyldighet, kontroll og inndragning</a></li><li><a href="#paragraf-9">§ 8a. Arbeidsgivers plikt til å makulere HMS-kort</a></li><li><a href="#paragraf-10">§ 9. Tap av HMS-kort</a></li><li><a href="#paragraf-11">§ 10. Straff</a></li><li><a href="#paragraf-12">§ 11. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2007-03-30-366" id="dokument"><h1>Forskrift om HMS-kort på bygge- og anleggsplasser</h1><article class="legalArticle" data-lovdata-URL="SF/forskrift/2007-03-30-366/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å ivareta sikkerhet, helse og arbeidsmiljø på bygge- og anleggsplasser.</article></article><article class="legalArticle" data-lovdata-URL="SF/forskrift/2007-03-30-366/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for virksomhet som utfører arbeid på bygge- og anleggsplasser.<sup class="footnotereference" data-footnotereferencevalue="1" data-unique-footnote-counter="1">1</sup> Med arbeid som utføres på bygge- og anleggsplasser, jf. <a href="forskrift/2009-08-03-1028/§2">byggherreforskriften § 2</a>, jf. <a href="forskrift/2009-08-03-1028/§4">§ 4</a>, menes:<ol class="defaultList" type="1"><li data-name="1." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">oppføring av bygninger</article></article></li><li data-name="2." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">innrednings-, utsmykkings- og installasjonsarbeid</article></article></li><li data-name="3." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">montering og demontering av prefabrikkerte elementer</article></article></li><li data-name="4." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">riving, demontering, ombygging og istandsetting</article></article></li><li data-name="5." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">sanering og vedlikehold</article></article></li><li data-name="6." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">alminnelig anleggsvirksomhet</article></article></li><li data-name="7." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">graving, sprengning og annet grunnarbeid</article></article></li><li data-name="8." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">annet arbeid som utføres i tilknytning til bygge- eller anleggsarbeid.</article></article></li></ol></article><article class="changesToParent">Endret ved <a href="forskrift/2011-05-03-438">forskrift 3 mai 2011 nr. 438</a> (i kraft 1 juni 2011).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. <a href="forskrift/1995-04-21-377">forskrift 21. april 1995 nr. 377</a> om sikkerhet, helse og arbeidsmiljø på bygge- og anleggsplasser (byggherreforskriften) § 2 a).</article></footer></article><article class="legalArticle" data-lovdata-URL="SF/forskrift/2007-03-30-366/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for utstedelse av HMS-kort i bygge- og anleggsbransjen</span></h2><article class="legalP" id="paragraf-3-ledd-1">Det er et vilkår for utstedelse av HMS-kort at pålagt registreringsplikt til ett eller flere av følgende offentlige registre er oppfylt:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Enhetsregisteret</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Det sentrale folkeregister</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Merverdiavgiftsregisteret</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Arbeidstaker- og arbeidsgiverregisteret</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Opplysningsplikten til Sentralskattekontoret for utenlandssaker i henhold til <a href="lov/2016-05-27-14/§7-6">skatteforvaltningsloven § 7-6</a>.</article></article></li></ul></article><article class="legalP" id="paragraf-3-ledd-2">Bemanningsforetak, jf. <a href="forskrift/2008-06-04-541">forskrift 4. juni 2008 nr. 541</a> om bemanningsforetak <a href="forskrift/2008-06-04-541/§1">§ 1</a>, som driver utleie av arbeidstakere innenfor denne forskriftens virkeområde, skal i tillegg være registrert i Arbeidstilsynets register over bemanningsforetak.</article><article class="changesToParent">Tilføyd ved <a href="forskrift/2011-05-03-438">forskrift 3 mai 2011 nr. 438</a> (i kraft 1 juni 2011 og 1 sep 2011 jf. <a href="forskrift/2011-06-30-752">forskrift 30 juni 2011 nr. 752</a>), endret ved <a href="forskrift/2015-07-01-852">forskrifter 1 juli 2015 nr. 852</a>, <a href="forskrift/2018-08-30-1280">30 aug 2018 nr. 1280</a>.</article></article><article class="legalArticle" data-lovdata-URL="SF/forskrift/2007-03-30-366/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Arbeidsgivers plikter</span></h2><article class="legalP" id="paragraf-4-ledd-1">Arbeidsgiver og enkeltpersonforetak skal sørge for at alle som utfører arbeid på bygge- og anleggsplasser skal ha HMS-kort utstedt av en kortutsteder utpekt av Arbeidstilsynet.</article><article class="legalP" id="paragraf-4-ledd-2">Arbeidsgiver plikter å sørge for nødvendig identitetskontroll av arbeidstaker før bestilling av HMS-kort. HMS-kort kan bare bestilles av ansatte i, eller innehaver av, virksomheten som skal utføre arbeidet HMS-kortet er knyttet til.</article><article class="legalP" id="paragraf-4-ledd-3">Arbeidstakere eller innehavere av enkeltpersonforetak som er omfattet av <a href="forskrift/2012-05-08-408">forskrift 8. mai 2012 nr. 408</a> om offentlig godkjenning av renholdsvirksomheter og om kjøp av renholdstjenester <a href="forskrift/2012-05-08-408/§9">§ 9</a>, er unntatt fra kravet om HMS-kort etter forskriften her.</article><article class="changesToParent">Endret ved <a href="forskrift/2011-05-03-438">forskrifter 3 mai 2011 nr. 438</a> (i kraft 1 juni 2011, tidligere § 3), <a href="forskrift/2015-07-01-852">1 juli 2015 nr. 852</a>, <a href="forskrift/2016-06-03-566">3 juni 2016 nr. 566</a>, <a href="forskrift/2018-08-30-1280">30 aug 2018 nr. 1280</a>.</article></article><article class="legalArticle" data-lovdata-URL="SF/forskrift/2007-03-30-366/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kortinnehavers ansvar</span></h2><article class="legalP" id="paragraf-5-ledd-1">HMS-kortet er personlig og skal ikke overdras til andre.</article><article class="legalP" id="paragraf-5-ledd-2">HMS-kortet skal bæres godt synlig under opphold på bygge- og anleggsplasser, og kortet skal på oppfordring vises til Arbeidstilsynet, Havindustritilsynet, skattemyndighetene, politiet, verneombud, virksomhet med ansvar for samordning av vernetiltak etter <a href="lov/2005-06-17-62/§2-2">arbeidsmiljøloven § 2-2</a> og byggherre, byggherres representant og koordinator for sikkerhet, helse og arbeidsmiljø etter byggherreforskriften.</article><article class="legalP" id="paragraf-5-ledd-3">Bestemmelsen gjelder også for arbeidstakere og innehavere av enkeltpersonforetak som er omfattet av <a href="forskrift/2007-03-30-366/§4">§ 4</a> tredje ledd.</article><article class="changesToParent">Endret ved <a href="forskrift/2011-05-03-438">forskrifter 3 mai 2011 nr. 438</a> (i kraft 1 juni 2011, tidligere § 6), <a href="forskrift/2015-07-01-852">1 juli 2015 nr. 852</a>, <a href="forskrift/2016-06-03-566">3 juni 2016 nr. 566</a>, <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2007-03-30-366/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kortutsteders plikter</span></h2><article class="legalP" id="paragraf-6-ledd-1">Arbeidstilsynet er å anse som behandlingsansvarlig i henhold til personopplysningsloven. Ved utstedelsen av HMS-kort opptrer kortutsteder på vegne av Arbeidstilsynet.</article><article class="legalP" id="paragraf-6-ledd-2">Kortutsteder skal påse at vilkårene for å utstede HMS-kort er oppfylt før kort utstedes, herunder foreta identitetskontroll av arbeidstaker.</article><article class="legalP" id="paragraf-6-ledd-3">Kortutsteder skal opprette og føre et register over godkjente bestillere.</article><article class="legalP" id="paragraf-6-ledd-4">Kortutsteder skal opprette og føre et register over alle utstedte kort, med tilhørende data.</article><article class="changesToParent">Tilføyd ved <a href="forskrift/2011-05-03-438">forskrift 3 mai 2011 nr. 438</a> (i kraft 1 juni 2011), endret ved <a href="forskrift/2015-07-01-852">forskrifter 1 juli 2015 nr. 852</a>, <a href="forskrift/2018-08-30-1280">30 aug 2018 nr. 1280</a>.</article></article><article class="legalArticle" data-lovdata-URL="SF/forskrift/2007-03-30-366/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til opplysninger på HMS-kortet</span></h2><article class="legalP" id="paragraf-7-ledd-1">HMS-kortet skal inneholde følgende opplysninger på norsk og engelsk:<ol class="defaultList" type="a"><li data-name="a." value="1"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">navn på arbeidsgiver eller enkeltpersonforetak</article></article></li><li data-name="b." value="2"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">organisasjonsnummer for registreringspliktige virksomheter</article></article></li><li data-name="c." value="3"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">navn på kortinnehaveren</article></article></li><li data-name="d." value="4"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">bilde av kortinnehaveren</article></article></li><li data-name="e." value="5"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">kortinnehaverens fødselsdato</article></article></li><li data-name="f." value="6"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">utstedelsesdato</article></article></li><li data-name="g." value="7"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">kortnummer</article></article></li><li data-name="h." value="8"><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">navn på utsteder av kortet.</article></article></li></ol></article><article class="changesToParent">Endret ved <a href="forskrift/2011-05-03-438">forskrifter 3 mai 2011 nr. 438</a> (i kraft 1 juni 2011, tidligere § 4), <a href="forskrift/2015-07-01-852">1 juli 2015 nr. 852</a>, <a href="forskrift/2019-12-20-2085">20 des 2019 nr. 2085</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2007-03-30-366/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kortets gyldighet, kontroll og inndragning</span></h2><article class="legalP" id="paragraf-8-ledd-1">HMS-kortet utstedes for en periode på to år. Kortet er kun gyldig så lenge ansettelsesforholdet består.</article><article class="legalP" id="paragraf-8-ledd-2">Den som er omfattet av oppregningen i <a href="forskrift/2007-03-30-366/§5">§ 5</a> annet ledd, kan gjennom oppslag i registrene nevnt i <a href="forskrift/2007-03-30-366/§3">§ 3</a> kontrollere om registerpliktene etter <a href="forskrift/2007-03-30-366/§3">§ 3</a> er oppfylt. Dersom oppslaget gir grunn til å tro at registerpliktene ikke er oppfylt, skal det gis melding til Arbeidstilsynet eller Havindustritilsynet, og til kortinnehaverens arbeidsgiver.</article><article class="legalP" id="paragraf-8-ledd-3">Arbeidstilsynet, Havindustritilsynet, skattemyndighetene og politiet kan inndra HMS-kort som er ugyldige fordi gyldighetsperioden er utløpt, arbeidsforholdet eller virksomheten er opphørt, eller dersom kortet eller bruken av kortet av andre grunner er ugyldig.</article><article class="changesToParent">Endret ved <a href="forskrift/2011-05-03-438">forskrifter 3 mai 2011 nr. 438</a> (i kraft 1 juni 2011, tidligere § 5), <a href="forskrift/2015-07-01-852">1 juli 2015 nr. 852</a>, <a href="forskrift/2016-06-03-566">3 juni 2016 nr. 566</a>, <a href="forskrift/2023-12-18-2278">18 des 2023 nr. 2278</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2007-03-30-366/§8a" data-name="§8a" id="paragraf-9"><h2 class="legalArticleHeader"><span class="legalArticleValue">§ 8a</span>. <span class="legalArticleTitle">Arbeidsgivers plikt til å makulere HMS-kort</span></h2><article class="legalP" id="paragraf-9-ledd-1">Etter utløpet av kortets gyldighetsperiode skal virksomheten straks sørge for at HMS-kortet blir makulert. Det samme gjelder ved opphør av arbeidsforholdet eller når virksomheten opphører.</article><article class="changesToParent">Tilføyd ved <a href="forskrift/2016-06-03-566">forskrift 3 juni 2016 nr. 566</a>, endret ved <a href="forskrift/2019-12-20-2085">forskrift 20 des 2019 nr. 2085</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2007-03-30-366/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tap av HMS-kort</span></h2><article class="legalP" id="paragraf-10-ledd-1">Ved tapt eller stjålet HMS-kort skal det umiddelbart gis melding til arbeidsgiver. Arbeidsgiver skal umiddelbart melde fra til kortutsteder slik at kortet gjøres ugyldig og nytt kort utstedes. Tilsvarende gjelder for enkeltpersonforetak.</article><article class="legalP" id="paragraf-10-ledd-2">Dersom tapt HMS-kort kommer til rette skal det leveres arbeidsgiver for makulering.</article><article class="changesToParent">Endret ved <a href="forskrift/2011-05-03-438">forskrifter 3 mai 2011 nr. 438</a> (i kraft 1 juni 2011, tidligere § 7), <a href="forskrift/2015-07-01-852">1 juli 2015 nr. 852</a>, <a href="forskrift/2019-12-20-2085">20 des 2019 nr. 2085</a> (i kraft 1 jan 2020).</article></article><article class="legalArticle" data-lovdata-URL="SF/forskrift/2007-03-30-366/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-11-ledd-1">Forsettlig eller uaktsom overtredelse av denne forskrift eller vedtak gitt i medhold av denne, eller medvirkning til dette, er straffbart i henhold til <a href="lov/2005-06-17-62/kap19">arbeidsmiljøloven kapittel 19</a>.</article><article class="changesToParent">Endret ved <a href="forskrift/2011-05-03-438">forskrift 3 mai 2011 nr. 438</a> (i kraft 1 juni 2011, tidligere § 8).</article></article><article class="legalArticle" data-lovdata-URL="SF/forskrift/2007-03-30-366/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften gjelder fra den tid departementet bestemmer.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="changesToParent">Endret ved <a href="forskrift/2011-05-03-438">forskrift 3 mai 2011 nr. 438</a> (i kraft 1 juni 2011, tidligere § 9).</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> 1 jan 2008, jf. <a href="forskrift/2007-11-27-1329">forskrift 27 nov 2007 nr 1329</a>.</article></footer></article></main></body></html>