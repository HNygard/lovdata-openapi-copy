<!DOCTYPE html><html lang="no"><head><title>Forskrift til samelovens språkregler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2003-01-07-13</dd><dt class="dokid">DokumentID</dt><dd class="dokid">SF/forskrift/2003-01-07-13</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Same- og minoritetspolitisk avd.</li></ul></dd><dt class="publishedIn">Publisert i</dt><dd class="publishedIn">I 2003 hefte 1</dd><dt class="dateInForce">I kraft fra</dt><dd class="dateInForce">2003-01-07</dd><dt class="lastChangeInForce">Ikrafttredelse av siste endring</dt><dd class="lastChangeInForce">2009-06-26</dd><dt class="lastChangedBy">Sist endret ved</dt><dd class="lastChangedBy"><a href="forskrift/2009-06-26-870">forskrift/2009-06-26-870</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1992-01-30-79">forskrift/1992-01-30-79</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1987-06-12-56/§3-7">lov/1987-06-12-56/§3-7</a></li><li><a href="lov/1987-06-12-56/§3-10">lov/1987-06-12-56/§3-10</a></li></ul></dd><dt class="dateOfPublication">Kunngjort</dt><dd class="dateOfPublication">2003-01-14</dd><dt class="titleShort">Korttittel</dt><dd class="titleShort">Forskrift til samelovens språkregler</dd><dt class="title">Tittel</dt><dd class="title">Forskrift til samelovens språkregler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og kirkedepartementet (nå Kommunal- og moderniseringsdepartementet) 2. januar 2003 med hjemmel i <a href="lov/1987-06-12-56">lov av 12. juni 1987 nr. 56</a> om Sametinget og andre samiske rettsforhold (sameloven) <a href="lov/1987-06-12-56/§3-7">§ 3-7</a> og <a href="lov/1987-06-12-56/§3-10">§ 3-10</a>. <br /><strong>Endret</strong> ved <a href="forskrift/2009-06-26-870">forskrift 26 juni 2009 nr. 870</a>.</dd><dt class="refid">RefID</dt><dd class="refid">forskrift/2003-01-07-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift til samelovens språkregler</a><ul class="tocSubUl"><li><a href="#paragraf-1">§ 1. Tilsyn mv.</a></li><li><a href="#paragraf-2">§ 2. Permisjonsregler i offentlige organ</a></li><li><a href="#paragraf-3">§ 3. Utvidelse av virkeområdet</a></li><li><a href="#paragraf-4">§ 4. Iverksetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2003-01-07-13" id="dokument"><h1>Forskrift til samelovens språkregler</h1><article class="legalArticle" data-lovdata-URL="SF/forskrift/2003-01-07-13/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tilsyn mv.</span></h2><article class="legalP" id="paragraf-1-ledd-1">Arbeids- og inkluderingsdepartementet fører tilsyn med gjennomføringen av reglene i <a href="lov/1987-06-12-56/kap3">samelovens kapittel 3</a> og denne forskriften.</article><article class="legalP" id="paragraf-1-ledd-2">Alle offentlige organ som omfattes av <a href="lov/1987-06-12-56/kap3">samelovens kapittel 3</a> og denne forskriften, plikter å sørge for at reglene blir fulgt.</article><article class="legalP" id="paragraf-1-ledd-3">Hvert organ har ansvaret for at det har kompetent samiskspråklig personell.</article><article class="changesToParent">Endret ved <a href="forskrift/2009-06-26-870">forskrift 26 juni 2009 nr. 870</a>.</article></article><article class="legalArticle" data-lovdata-URL="SF/forskrift/2003-01-07-13/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Permisjonsregler i offentlige organ</span></h2><article class="legalP" id="paragraf-2-ledd-1">Der det praktisk og økonomisk er fordelaktig, bør samiskopplæringen skje i samarbeid mellom flere organ som omfattes av <a href="lov/1987-06-12-56/kap3">samelovens kapittel 3</a> og denne forskriften. Tilsatte i organ som gis permisjon for å lære samisk ved en utdanningsinstitusjon, har rett til lønn under opplæringen. Utbetaling av delvis lønn kan gis når utdanningen er mer omfattende enn det organet har behov for og når utdanningen ikke er direkte nødvendig for tjenesten.</article><article class="legalP" id="paragraf-2-ledd-2">Permisjon med lønn er betinget av at den tilsatte etter endt permisjon forplikter seg til å arbeide for organet en bestemt tid etter avsluttet opplæring. Plikttjenesten skal som hovedregel være det dobbelte av permisjonstiden og skal normalt påbegynnes straks utdanningen er avsluttet. Det kan stilles som vilkår at vedkommende dokumenterer å ha deltatt i opplæringen.</article><article class="legalP" id="paragraf-2-ledd-3">Hvis den tilsatte unnlater å oppfylle vilkårene om plikttjeneste eller dokumentasjon av deltakelse i opplæring, skal vedkommende refundere en rimelig del av utgiftene etaten har hatt til utdanningen. Når sterke velferds- eller tjenestemessige grunner foreligger, kan etaten frafalle refusjonskravet. Retten til permisjon etter <a href="lov/1987-06-12-56/§3-7">sameloven § 3-7</a> begrenser ikke permisjonsadgang i medhold av andre regler.</article><article class="legalP" id="paragraf-2-ledd-4">Også organ som ikke omfattes av <a href="lov/1987-06-12-56/§3-7">sameloven § 3-7</a>, bør gi permisjon til tilsatte for samiskopplæring når det har behov for kompetanse i samisk.</article></article><article class="legalArticle" data-lovdata-URL="SF/forskrift/2003-01-07-13/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utvidelse av virkeområdet</span></h2><article class="legalP" id="paragraf-3-ledd-1">Reglene i <a href="lov/1987-06-12-56/§3-2">sameloven § 3-2</a>, <a href="lov/1987-06-12-56/§3-3">§ 3-3</a> første ledd, <a href="lov/1987-06-12-56/§3-7">§ 3-7</a> og <a href="lov/1987-06-12-56/§3-11">§ 3-11</a> gjelder også for Sametinget, Reindriftsforvaltningen, Samisk høgskole og statlige samiske skoler.</article><article class="legalP" id="paragraf-3-ledd-2">Reglene i <a href="lov/1987-06-12-56/§3-2">sameloven § 3-2</a>, <a href="lov/1987-06-12-56/§3-3">§ 3-3</a> andre ledd, <a href="lov/1987-06-12-56/§3-7">§ 3-7</a> og <a href="lov/1987-06-12-56/§3-11">§ 3-11</a> gjelder også for Direktoratet for naturforvaltning og for Universitetet i Tromsø.</article></article><article class="legalArticle" data-lovdata-URL="SF/forskrift/2003-01-07-13/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetting</span></h2><article class="legalP" id="paragraf-4-ledd-1">Forskriften settes i verk straks. Fra samme tidspunkt oppheves <a href="forskrift/1992-01-30-79">forskrift av 30. januar 1992 nr. 79</a> til samelovens språkregler.</article></article></main></body></html>