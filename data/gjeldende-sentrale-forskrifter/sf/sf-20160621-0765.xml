<!DOCTYPE html><html lang="no"><head><title>Forskrift om Husleietvistutvalget</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2016-06-21-765</dd><dt class="dokid">DokumentID</dt><dd class="dokid">SF/forskrift/2016-06-21-765</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavd.</li></ul></dd><dt class="publishedIn">Publisert i</dt><dd class="publishedIn">I 2016 hefte 9</dd><dt class="dateInForce">I kraft fra</dt><dd class="dateInForce">2016-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-12-19-2160">forskrift/2023-12-19-2160</a> fra 2024-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2000-09-28-1020">forskrift/2000-09-28-1020</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1999-03-26-17/§12-5">lov/1999-03-26-17/§12-5</a></li></ul></dd><dt class="dateOfPublication">Kunngjort</dt><dd class="dateOfPublication">2016-06-23 15:00</dd><dt class="lastupdated">Rettet</dt><dd class="lastupdated">2021-09-01 (tegnsetting i lister tilpasset universell utforming).</dd><dt class="titleShort">Korttittel</dt><dd class="titleShort">Forskrift om Husleietvistutvalget</dd><dt class="title">Tittel</dt><dd class="title">Forskrift om Husleietvistutvalget</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 21. juni 2016 med hjemmel i <a href="lov/1999-03-26-17">lov 26. mars 1999 nr. 17</a> om husleieavtaler (husleieloven) <a href="lov/1999-03-26-17/§12-5">§ 12-5</a>. <br /><strong>Endret</strong> ved <a href="forskrift/2017-11-10-1815">forskrifter 10 nov 2017 nr. 1815</a>, <a href="forskrift/2019-12-09-1696">9 des 2019 nr. 1696</a> (i kraft 1 jan 2020), <a href="forskrift/2021-06-22-2124">22 juni 2021 nr. 2124</a> (i kraft 1 sep 2021), <a href="forskrift/2023-12-19-2160">19 des 2023 nr. 2160</a> (i kraft 1 jan 2024). <br /><strong>Rettelser:</strong> 01.09.2021 (tegnsetting i lister tilpasset universell utforming).</dd><dt class="refid">RefID</dt><dd class="refid">forskrift/2016-06-21-765</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Husleietvistutvalget</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Saklig virkeområde</a></li><li><a href="#paragraf-3">§ 3. Geografisk virkeområde</a></li><li><a href="#paragraf-4">§ 4. Sammensetning</a></li><li><a href="#paragraf-5">§ 5. Forkynning og signatur mv.</a></li><li><a href="#paragraf-6">§ 6. Klage til Husleietvistutvalget</a></li><li><a href="#paragraf-7">§ 7. Saksforberedelsen</a></li><li><a href="#paragraf-8">§ 8. Saksstyring under saksforberedelsen</a></li><li><a href="#paragraf-9">§ 9. Fullmektig</a></li><li><a href="#paragraf-10">§ 10. Varsling om å møte med medhjelper eller fullmektig</a></li><li><a href="#paragraf-11">§ 11. Mekling</a></li><li><a href="#paragraf-12">§ 12. Behandlingen i Husleietvistutvalget</a></li><li><a href="#paragraf-13">§ 13. Avgjørelser av Husleietvistutvalget</a></li><li><a href="#paragraf-14">§ 14. Rettsvirkninger av Husleietvistutvalgets vedtak</a></li><li><a href="#paragraf-15">§ 15. Søksmål for tingretten</a></li><li><a href="#paragraf-16">§ 16. Forholdet til voldgiftsklausuler</a></li><li><a href="#paragraf-17">§ 17. Forholdet til andre tvisteorganer</a></li><li><a href="#paragraf-18">§ 18. Sakskostnader</a></li><li><a href="#paragraf-19">§ 19. Årsberetning og publisering av enkeltsaker</a></li><li><a href="#paragraf-20">§ 20. Innsynsrett</a></li><li><a href="#paragraf-21">§ 21. Ikraftsetting</a></li></ul></li></ul></dd></dl></header><main class="documentBody" data-lovdata-URL="SF/forskrift/2016-06-21-765" id="dokument"><h1>Forskrift om Husleietvistutvalget</h1><article class="legalArticle" data-lovdata-URL="SF/forskrift/2016-06-21-765/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Husleietvistutvalget skal legge til rette for at partene ved mekling eller avgjørelse i tvister om leie av bolig, får løst saken på en hurtig, billig og kompetent måte.</article></article><article class="legalArticle" data-lovdata-URL="SF/forskrift/2016-06-21-765/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Husleietvistutvalget behandler tvister om leie av bolig som reguleres av husleielovene.</article></article><article class="legalArticle" data-lovdata-URL="SF/forskrift/2016-06-21-765/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Geografisk virkeområde</span></h2><article class="legalP" id="paragraf-3-ledd-1">Husleietvistutvalget behandler tvister om leie av bolig som ligger i Norge, herunder Svalbard.</article><article class="changesToParent">Endret ved <a href="forskrift/2017-11-10-1815">forskrifter 10 nov 2017 nr. 1815</a> (i kraft 1 jan 2018), <a href="forskrift/2019-12-09-1696">9 des 2019 nr. 1696</a> (i kraft 1 jan 2020), <a href="forskrift/2021-06-22-2124">22 juni 2021 nr. 2124</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2016-06-21-765/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sammensetning</span></h2><article class="numberedLegalP" data-numerator="1" id="paragraf-4-nummer-1">(1) Husleietvistutvalget skal ledes av en direktør som tilsettes av departementet. Direktøren skal oppfylle vilkårene for å være tingrettsdommer etter <a href="lov/1915-08-13-5/§53">domstolloven § 53</a> til <a href="lov/1915-08-13-5/§55">§ 55</a>.</article><article class="numberedLegalP" data-numerator="2" id="paragraf-4-nummer-2">(2) Til å lede den enkelte sak (saksleder) kan Husleietvistutvalget tilsette eller engasjere en eller flere personer som oppfyller vilkårene for å være tingrettsdommer etter <a href="lov/1915-08-13-5/§53">domstolloven § 53</a> til <a href="lov/1915-08-13-5/§55">§ 55</a>.</article><article class="numberedLegalP" data-numerator="3" id="paragraf-4-nummer-3">(3) Etter å ha innhentet forslag fra organisasjoner som representerer leiere og utleiere, skal departementet oppnevne like mange utvalgsmedlemmer fra hver side. Utvalgets størrelse avgjøres av departementet. Utvalgsmedlemmene oppnevnes for tre år. Husleietvistutvalgets kontorleder avgjør sammensetningen av utvalget i den enkelte sak.</article><article class="numberedLegalP" data-numerator="4" id="paragraf-4-nummer-4">(4) I den enkelte sak hvor det skal treffes vedtak, skal Husleietvistutvalget bestå av en nøytral saksleder, et utvalgsmedlem fra leiersiden og et utvalgsmedlem fra utleiersiden. Bestemmelsene i <a href="lov/1915-08-13-5/§106">domstolloven § 106</a> og <a href="lov/1915-08-13-5/§108">§ 108</a> gjelder tilsvarende.</article><article class="numberedLegalP" data-numerator="5" id="paragraf-4-nummer-5">(5) Et medlem som mener det er inhabilt i en sak, skal si fra så snart som mulig etter innkallingen til møtet. Medlemmet skal ikke delta i behandlingen av saken. Et medlem skal heller ikke delta i behandlingen av en sak der saksleder mener medlemmet er inhabilt.</article><article class="numberedLegalP" data-numerator="6" id="paragraf-4-nummer-6">(6) Saksleder kan treffe vedtak alene når:<ol class="defaultList" type="a"><li data-name="a." value="1"><article class="listArticle" id="paragraf-4-nummer-6-punkt-1"><article class="legalP" id="paragraf-4-nummer-6-punkt-1-ledd-1">den innklagede har unnlatt å gi tilsvar, eller</article></article></li><li data-name="b." value="2"><article class="listArticle" id="paragraf-4-nummer-6-punkt-2"><article class="legalP" id="paragraf-4-nummer-6-punkt-2-ledd-1">den innklagede i tilsvar uttrykkelig har erkjent kravet, eller</article></article></li><li data-name="c." value="3"><article class="listArticle" id="paragraf-4-nummer-6-punkt-3"><article class="legalP" id="paragraf-4-nummer-6-punkt-3-ledd-1">saken gjelder formuesverdier og tvistesummen er 150&#xa0;000 kroner eller lavere.</article><article class="legalP" id="paragraf-4-nummer-6-punkt-3-ledd-2">For fastsettelse av tvistesummen gjelder bestemmelsene i <a href="lov/2005-06-17-90/kap17">tvisteloven kapittel 17</a> tilsvarende så langt de passer.</article></article></li></ol><p class="leddfortsettelse">Saker om oppsigelse, heving og gjengs leie skal alltid behandles av fullt utvalg.</p></article><article class="changesToParent">Endret ved forskrifter <a href="forskrift/2021-06-22-2124">22 juni 2021 nr. 2124</a> (i kraft 1 sep 2021), <a href="forskrift/2023-12-19-2160">19 des 2023 nr. 2160</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2016-06-21-765/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forkynning og signatur mv.</span></h2><article class="numberedLegalP" data-numerator="1" id="paragraf-5-nummer-1">(1) Husleietvistutvalgets dokumenter skal forkynnes i vanlig brev vedlagt mottakskvittering for utfylling og retur, eller på slik måte som angitt i <a href="lov/1915-08-13-5/§163a">domstolloven § 163a</a>. Blir mottakskvittering ikke returnert, skal dokumentet likevel regnes som forkynt dersom det er sannsynliggjort at adressaten har mottatt dokumentet, for eksempel ved bekreftelse på telefon, e-post eller lignende, og det ikke er grunn til å tvile på at vedkommende er rett person.</article><article class="numberedLegalP" data-numerator="2" id="paragraf-5-nummer-2">(2) For øvrig gjelder reglene i <a href="lov/1915-08-13-5/kap9">domstolloven kapittel 9</a> om forkynnelser, meddelelser og elektronisk kommunikasjon så langt de passer.</article><article class="changesToParent">Endret ved forskrift <a href="forskrift/2021-06-22-2124">22 juni 2021 nr. 2124</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2016-06-21-765/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage til Husleietvistutvalget</span></h2><article class="numberedLegalP" data-numerator="1" id="paragraf-6-nummer-1">(1) En klage til Husleietvistutvalget kan framsettes skriftlig, muntlig eller via elektronisk klageskjema på Husleietvistutvalgets nettside. En muntlig klage skal settes opp skriftlig av Husleietvistutvalget. Klagen skal signeres. Ved klage som fremsettes via Husleietvistutvalgets elektroniske klageskjema regnes sikker identifisering ved innlogging i ID-porten som signatur.</article><article class="numberedLegalP" data-numerator="2" id="paragraf-6-nummer-2">(2) Klagen skal inneholde partenes navn og adresse, leieforholdets adresse, en kort forklaring om hva saken gjelder og hva klageren krever (påstanden). Hver påstand skal begrunnes og være utformet som det resultatet parten vil at utvalget skal komme fram til.</article><article class="numberedLegalP" data-numerator="3" id="paragraf-6-nummer-3">(3) Klagen bør nevne de bevis som ønskes lagt fram, og opplyse om klageren ønsker mekling.</article><article class="changesToParent">Endret ved forskrift <a href="forskrift/2021-06-22-2124">22 juni 2021 nr. 2124</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2016-06-21-765/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saksforberedelsen</span></h2><article class="numberedLegalP" data-numerator="1" id="paragraf-7-nummer-1">(1) Etter å ha mottatt og registrert en klage, skal Husleietvistutvalget utpeke en saksleder som har ansvaret for forberedelsen av saken.</article><article class="numberedLegalP" data-numerator="2" id="paragraf-7-nummer-2">(2) Sakslederen skal avvise saken dersom<ol class="defaultList" type="a"><li data-name="a." value="1"><article class="listArticle" id="paragraf-7-nummer-2-punkt-1"><article class="legalP" id="paragraf-7-nummer-2-punkt-1-ledd-1">tvisten ligger utenfor Husleietvistutvalgets virkeområde</article></article></li><li data-name="b." value="2"><article class="listArticle" id="paragraf-7-nummer-2-punkt-2"><article class="legalP" id="paragraf-7-nummer-2-punkt-2-ledd-1">klageren ikke er klageberettiget</article></article></li><li data-name="c." value="3"><article class="listArticle" id="paragraf-7-nummer-2-punkt-3"><article class="legalP" id="paragraf-7-nummer-2-punkt-3-ledd-1">klagen ikke oppfyller vilkårene i <a href="forskrift/2016-06-21-765/§6">§ 6</a></article></article></li><li data-name="d." value="4"><article class="listArticle" id="paragraf-7-nummer-2-punkt-4"><article class="legalP" id="paragraf-7-nummer-2-punkt-4-ledd-1">tvisten ikke kan behandles av utvalget av andre grunner, for eksempel fordi det vil være i strid med <a href="forskrift/2016-06-21-765/§16">§ 16</a> eller <a href="forskrift/2016-06-21-765/§17">§ 17</a> eller tvisten allerede er rettskraftig avgjort</article></article></li><li data-name="e." value="5"><article class="listArticle" id="paragraf-7-nummer-2-punkt-5"><article class="legalP" id="paragraf-7-nummer-2-punkt-5-ledd-1">gebyret etter <a href="forskrift/2016-06-21-765/§18">§ 18</a> annet ledd ikke blir betalt.</article></article></li></ol></article><article class="numberedLegalP" data-numerator="3" id="paragraf-7-nummer-3">(3) Har klagen mangler som kan avhjelpes, skal Husleietvistutvalget sette en frist for retting eller endring.</article><article class="numberedLegalP" data-numerator="4" id="paragraf-7-nummer-4">(4) Vedtak om å avvise klagen, skal begrunnes. Vedtaket skal forkynnes for klageren, som kan bringe avvisningsvedtaket inn for tingretten innen én måned etter at vedtaket ble forkynt.</article><article class="numberedLegalP" data-numerator="5" id="paragraf-7-nummer-5">(5) Dersom saken ikke blir avvist, skal klagen forkynnes for motparten snarest mulig. Motparten gis samtidig en frist til å gi tilsvar.</article><article class="numberedLegalP" data-numerator="6" id="paragraf-7-nummer-6">(6) Et tilsvar kan framsettes skriftlig eller muntlig for Husleietvistutvalget. Et skriftlig tilsvar skal opplyse om motpartens vurdering av kravene som er fremmet, og eventuelle begrunnede motkrav. Tilsvaret bør inneholde en påstand. Påstanden skal være utformet som det resultat motparten vil at utvalget skal komme fram til.</article></article><article class="legalArticle" data-lovdata-URL="SF/forskrift/2016-06-21-765/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksstyring under saksforberedelsen</span></h2><article class="numberedLegalP" data-numerator="1" id="paragraf-8-nummer-1">(1) Husleietvistutvalget skal aktivt styre saksforberedelsen for å oppnå rask, prosessøkonomisk og forsvarlig behandling. Det bør være et rimelig forhold mellom tvistens betydning og omfanget av bevisførselen. <a href="lov/2005-06-17-90/§21-8">Tvisteloven § 21-8</a> om begrensning av bevisførsel gjelder tilsvarende så langt den passer. Husleietvistutvalget kan gi veiledning som bidrar til at tvisten får en riktig avgjørelse ut fra de faktiske forhold og de aktuelle reglene. Veiledningen må gis på en måte som ikke svekker tilliten til at Husleietvistutvalget er upartisk.</article><article class="numberedLegalP" data-numerator="2" id="paragraf-8-nummer-2">(2) Husleietvistutvalget kan forlenge frister det har gitt når det anses hensiktsmessig for saksgangen.</article><article class="changesToParent">Endret ved forskrift <a href="forskrift/2021-06-22-2124">22 juni 2021 nr. 2124</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2016-06-21-765/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fullmektig</span></h2><article class="legalP" id="paragraf-9-ledd-1">En part kan gi fullmakt til andre myndige personer til å opptre på sine vegne i en sak for Husleietvistutvalget.</article></article><article class="legalArticle" data-lovdata-URL="SF/forskrift/2016-06-21-765/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Varsling om å møte med medhjelper eller fullmektig</span></h2><article class="legalP" id="paragraf-10-ledd-1">Vil en part møte med advokat eller annen person som fullmektig eller medhjelper under mekling, befaring eller annet møte i Husleietvistutvalget, skal motparten og Husleietvistutvalget ha melding om dette senest en uke på forhånd. Har en part gitt slik melding, kan motparten møte med fullmektig eller medhjelper uten å varsle.</article></article><article class="legalArticle" data-lovdata-URL="SF/forskrift/2016-06-21-765/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Mekling</span></h2><article class="numberedLegalP" data-numerator="1" id="paragraf-11-nummer-1">(1) Husleietvistutvalget bestemmer om partene skal få tilbud om mekling. Mekling kan gjennomføres ved ordinært møte, telefonkonferanse, videokonferanse eller lignende.</article><article class="numberedLegalP" data-numerator="2" id="paragraf-11-nummer-2">(2) Sakslederen bestemmer framgangsmåten for meklingen, blant annet om det skal holdes møter med partene samlet eller hver for seg. Sakslederen skal informere partene om at de kan trekke seg på ethvert stadium i meklingsprosessen. Sakslederen kan komme med konkrete forslag til løsning under meklingen. Sakslederen har taushetsplikt om det som kommer fram i møtene.</article><article class="numberedLegalP" data-numerator="3" id="paragraf-11-nummer-3">(3) Sakslederen skal informere partene om virkningen av forlik, jf. <a href="forskrift/2016-06-21-765/§14">§ 14</a>. Blir det inngått et forlik, skal det nedtegnes og underskrives av partene. Sakslederen påser at forliket nøyaktig angir det partene er enige om. Skal forliket kunne fullbyrdes, påser sakslederen at det blir fastsatt frist for oppfyllelse, og eventuelt konsekvenser av at forliket ikke overholdes. Protokoll for meklingen undertegnes av sakslederen.</article><article class="numberedLegalP" data-numerator="4" id="paragraf-11-nummer-4">(4) Dersom en mekling ikke har ført fram, skal det utpekes ny saksleder. Dette gjelder likevel ikke dersom partene ønsker at den samme sakslederen fortsetter behandlingen av saken og sakslederen ikke finner det betenkelig.</article></article><article class="legalArticle" data-lovdata-URL="SF/forskrift/2016-06-21-765/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Behandlingen i Husleietvistutvalget</span></h2><article class="numberedLegalP" data-numerator="1" id="paragraf-12-nummer-1">(1) En sak som ikke blir avgjort ved forlik, skal behandles av Husleietvistutvalget. Husleietvistutvalget kan bestemme at behandlingen i utvalgsmøtet skal gå for lukkede dører.</article><article class="numberedLegalP" data-numerator="2" id="paragraf-12-nummer-2">(2) Saksleder sørger at det blir innhentet tilstrekkelige opplysninger før behandling finner sted. Opplysningene innhentes på den måten sakslederen finner hensiktsmessig. Partene har ansvaret for egen bevisføring. Bevisføringen skal som hovedregel være skriftlig.</article><article class="numberedLegalP" data-numerator="3" id="paragraf-12-nummer-3">(3) Husleietvistutvalget skal avgjøre tvisten på grunnlag av de opplysningene som er framkommet under saksforberedelsen. Om nødvendig kan det innhentes ytterligere opplysninger før avgjørelse tas, for eksempel at det avholdes befaring eller at parter, sakkyndige eller vitner innkalles til muntlig forklaring. Muntlige forklaringer kan avholdes som fysisk møte, telefonmøte, videokonferanse eller lignende. Skriftlige vitneforklaringer og erklæringer fra sakkyndige kan også framlegges som bevis.</article><article class="numberedLegalP" data-numerator="4" id="paragraf-12-nummer-4">(4) Partene skal gis mulighet til å være til stede når bevis føres muntlig for utvalget og når utvalget avholder befaring. I oppsigelsessaker skal saksleder særlig vurdere om det er behov for å gjennomføre muntlig partsmøte. Muntlig partsmøte kan avholdes som fysisk møte, telefonmøte, videokonferanse eller lignende.</article><article class="numberedLegalP" data-numerator="5" id="paragraf-12-nummer-5">(5) Dersom en part som er gjort kjent med virkningen av å forholde seg passiv, likevel ikke har gitt tilsvar innen tilsvarsfristen, ikke har svart på en henvendelse fra utvalget innen en fastsatt frist eller har unnlatt å møte for utvalget, kan saken avgjøres på grunnlag av de opplysninger og bevis som foreligger. Dette gjelder likevel ikke dersom det er opplyst eller sannsynlig at parten har gyldig grunn for passiviteten. I vurderingen av om det foreligger en gyldig grunn for passivitet, gjelder <a href="lov/2005-06-17-90/§16-12">tvisteloven § 16-12</a> andre ledd og <a href="lov/2005-06-17-90/§13-4">§ 13-4</a> så langt de passer.</article><article class="numberedLegalP" data-numerator="6" id="paragraf-12-nummer-6">(6) Partene skal underveis i saksbehandlingen og før avgjørelsen treffes, gjøres kjent med avgjørelsesgrunnlaget.</article><article class="changesToParent">Endret ved forskrift <a href="forskrift/2023-12-19-2160">19 des 2023 nr. 2160</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2016-06-21-765/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Avgjørelser av Husleietvistutvalget</span></h2><article class="numberedLegalP" data-numerator="1" id="paragraf-13-nummer-1">(1) Når saken anses tilstrekkelig opplyst, avgjør Husleietvistutvalget saken ved et skriftlig begrunnet vedtak. Dersom vedtaket ikke er enstemmig, skal også mindretallets syn og begrunnelse framgå. Avgjørelsen kan ikke gå lengre enn partenes påstander.</article><article class="numberedLegalP" data-numerator="2" id="paragraf-13-nummer-2">(2) Vedtaket skal treffes innen 90 dager etter at saken er tilstrekkelig opplyst. I svært komplekse saker kan fristen forlenges. Partene skal uten unødig opphold informeres om eventuell forlengelse av fristen, og samtidig opplyses om når vedtaket kan forventes.</article><article class="numberedLegalP" data-numerator="3" id="paragraf-13-nummer-3">(3) Vedtak er bindende for utvalget når det er truffet. Vedtak er truffet når alle utvalgsmedlemmene har undertegnet det. I saker som avgjøres av saksleder alene, er vedtak truffet når saksleder har undertegnet.</article><article class="numberedLegalP" data-numerator="4" id="paragraf-13-nummer-4">(4) Vedtaket skal forkynnes for partene, og virkningene etter <a href="forskrift/2016-06-21-765/§14">§ 14</a> skal gjøres kjent for dem.</article><article class="numberedLegalP" data-numerator="5" id="paragraf-13-nummer-5">(5) Husleietvistutvalgets vedtak kan ikke påklages, men kan bringes inn for tingretten, jf. <a href="forskrift/2016-06-21-765/§15">§ 15</a>.</article><article class="numberedLegalP" data-numerator="6" id="paragraf-13-nummer-6">(6) <a href="lov/2005-06-17-90/§19-8">Tvisteloven § 19-8</a> om retting av feil og <a href="lov/2005-06-17-90/§19-9">§ 19-9</a> om tilleggsavgjørelse gjelder tilsvarende så langt de passer.</article><article class="numberedLegalP" data-numerator="7" id="paragraf-13-nummer-7">(7) Reglene om gjenåpning i <a href="lov/2005-06-17-90/kap31">tvisteloven kapittel 31</a> gjelder tilsvarende så langt de passer for saker ved Husleietvistutvalget. Begjæring om gjenåpning fremmes for Husleietvistutvalget.</article><article class="numberedLegalP" data-numerator="8" id="paragraf-13-nummer-8">(8) Dersom et vedtak i en sak er truffet på grunnlag av bestemmelsen i § 4 (6) bokstav a, kan Husleietvistutvalget etter krav fra en part oppfriske saken dersom<ol class="defaultList" type="a"><li data-name="a." value="1"><article class="listArticle" id="paragraf-13-nummer-8-punkt-1"><article class="legalP" id="paragraf-13-nummer-8-punkt-1-ledd-1">det er sannsynliggjort at tilsvar har blitt fremsatt for Husleietvistutvalget innen tilsvarsfristens utløp, eller</article></article></li><li data-name="b." value="2"><article class="listArticle" id="paragraf-13-nummer-8-punkt-2"><article class="legalP" id="paragraf-13-nummer-8-punkt-2-ledd-1">parten sannsynliggjør at tilsvar ikke er inngitt som følge av en gyldig passivitetsgrunn, jf. § 12 (5) siste punktum.</article></article></li></ol><p class="leddfortsettelse">Krav etter denne bestemmelsen må fremsettes for Husleietvistutvalget innen én måned etter at vedtaket er forkynt. Husleietvistutvalgets avgjørelse om oppfriskning etter denne bestemmelsen treffes ved skriftlig vedtak. Et vedtak som går ut på at saken skal oppfriskes etter denne bestemmelse, kan ikke påklages eller kreves overprøvd for tingretten ved stevning.</p></article><article class="changesToParent">Endret ved forskrifter <a href="forskrift/2021-06-22-2124">22 juni 2021 nr. 2124</a> (i kraft 1 sep 2021), <a href="forskrift/2023-12-19-2160">19 des 2023 nr. 2160</a> (i kraft 1 jan 2024).</article></article><article class="legalArticle" data-lovdata-URL="SF/forskrift/2016-06-21-765/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Rettsvirkninger av Husleietvistutvalgets vedtak</span></h2><article class="numberedLegalP" data-numerator="1" id="paragraf-14-nummer-1">(1) En klage til Husleietvistutvalget avbryter fristen for å reise søksmål etter husleielovene.</article><article class="numberedLegalP" data-numerator="2" id="paragraf-14-nummer-2">(2) Husleietvistutvalget er å anse som forvaltningsorgan etter <a href="lov/1979-05-18-18/§16">foreldelsesloven § 16</a> slik at en klage til Husleietvistutvalget avbryter foreldelse.</article><article class="numberedLegalP" data-numerator="3" id="paragraf-14-nummer-3">(3) Forlik etter <a href="forskrift/2016-06-21-765/§11">§ 11</a> og vedtak etter <a href="forskrift/2016-06-21-765/§13">§ 13</a>, som ikke er brakt inn for domstolene etter reglene i <a href="forskrift/2016-06-21-765/§15">§ 15</a>, har samme virkning som en rettskraftig dom og kan fullbyrdes etter reglene for dommer.</article><article class="numberedLegalP" data-numerator="4" id="paragraf-14-nummer-4">(4) For forlik gjelder <a href="lov/2005-06-17-90/§19-12">tvisteloven § 19-12</a> så langt den passer.</article></article><article class="legalArticle" data-lovdata-URL="SF/forskrift/2016-06-21-765/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Søksmål for tingretten</span></h2><article class="numberedLegalP" data-numerator="1" id="paragraf-15-nummer-1">(1) Husleietvistutvalgets vedtak etter <a href="forskrift/2016-06-21-765/§12">§ 12</a> kan innen én måned etter forkynning overprøves ved søksmål for tingretten, uten forliksrådsbehandling. En stevning sendes direkte til tingretten. Fristen beregnes etter reglene i domstolloven kapittel 8.</article><article class="numberedLegalP" data-numerator="2" id="paragraf-15-nummer-2">(2) Retten kan gi oppfrisking mot oversitting av fristen i første ledd etter reglene i <a href="lov/2005-06-17-90/§16-12">tvisteloven § 16-12</a> til <a href="lov/2005-06-17-90/§16-14">§ 16-14</a>.</article><article class="numberedLegalP" data-numerator="3" id="paragraf-15-nummer-3">(3) Retten skal varsle Husleietvistutvalget om saker som bringes inn for domstolene etter bestemmelsene i paragrafen her ved oversendelse av kopi av stevningen. Den domstol som rettskraftig avgjør tvisten skal informere Husleietvistutvalget om resultatet ved gjenpart av avgjørelsen.</article></article><article class="legalArticle" data-lovdata-URL="SF/forskrift/2016-06-21-765/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Forholdet til voldgiftsklausuler</span></h2><article class="legalP" id="paragraf-16-ledd-1">Har partene etter at tvisten oppstod avtalt å løse tvisten ved voldgift, kan ingen av dem alene bringe saken inn for Husleietvistutvalget. Partene kan likevel bringe saken inn for Husleietvistutvalget hvis de blir enige om det.</article></article><article class="legalArticle" data-lovdata-URL="SF/forskrift/2016-06-21-765/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Forholdet til andre tvisteorganer</span></h2><article class="numberedLegalP" data-numerator="1" id="paragraf-17-nummer-1">(1) Så lenge en tvist er under behandling av Husleietvistutvalget, kan ikke de samme partene bringe den inn for domstol eller takstnemnd etter <a href="lov/1999-03-26-17/§12-2">husleieloven § 12-2</a>. Saken regnes å være under behandling av Husleietvistutvalget fra klagen er kommet inn til utvalget. Tvist som er begjært avgjort av Husleietvistutvalget senest samme dag som den er krevd avgjort av domstol eller takstnemnd etter <a href="lov/1999-03-26-17/§12-2">husleieloven § 12-2</a>, skal avgjøres av Husleietvistutvalget.</article><article class="numberedLegalP" data-numerator="2" id="paragraf-17-nummer-2">(2) Så lenge en tvist er under behandling ved domstol eller takstnemnd etter <a href="lov/1999-03-26-17/§12-2">husleieloven § 12-2</a>, kan den ikke bringes inn for Husleietvistutvalg av de samme parter. Selv om saken er under behandling ved domstol eller takstnemnd, kan den bringes inn for Husleietvistutvalget dersom alle parter i saken er enige om at den skal avsluttes ved domstolen eller nemnden uten realitetsavgjørelse. Saken regnes å være under behandling ved domstolen fra en forliksklage er kommet inn til forliksrådet eller en stevning er kommet inn til tingretten. Saken regnes å være under behandling ved takstnemnd fra en begjæring om oppnevning av takstnemnd er kommet inn til tingretten.</article><article class="numberedLegalP" data-numerator="3" id="paragraf-17-nummer-3">(3) En tvist som er avgjort av domstol eller takstnemnd etter <a href="lov/1999-03-26-17/§12-2">husleieloven § 12-2</a> kan ikke bringes inn for Husleietvistutvalget.</article></article><article class="legalArticle" data-lovdata-URL="SF/forskrift/2016-06-21-765/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Sakskostnader</span></h2><article class="numberedLegalP" data-numerator="1" id="paragraf-18-nummer-1">(1) Staten dekker Husleietvistutvalgets kostnader.</article><article class="numberedLegalP" data-numerator="2" id="paragraf-18-nummer-2">(2) For Husleietvistutvalgets behandling av tvister betales et saksbehandlingsgebyr til staten. Saksbehandlingsgebyret er ett rettsgebyr når klagen settes fram av utleier, og 0,2 x rettsgebyret når klagen settes fram av leier. Saksbehandlingsgebyret betales av den som setter fram et krav om behandling av Husleietvistutvalget, og skal være innbetalt før saken tas til behandling.</article><article class="numberedLegalP" data-numerator="3" id="paragraf-18-nummer-3">(3) Blir tvisten forlikt og det ikke er avtalt noe annet, bærer hver av partene sine sakskostnader.</article><article class="numberedLegalP" data-numerator="4" id="paragraf-18-nummer-4">(4) Blir saken ikke forlikt, fastsetter Husleietvistutvalget hvem som skal bære sakskostnadene, herunder saksbehandlingsgebyret. Ansvar for å bære saksbehandlingsgebyret fordeles etter prinsippene i <a href="lov/2005-06-17-90/§20-2">tvisteloven § 20-2</a>, <a href="lov/2005-06-17-90/§20-3">§ 20-3</a> og <a href="lov/2005-06-17-90/§20-4">§ 20-4</a>. En part som har fått medhold fullt ut eller i det vesentlige, kan tilkjennes erstatning fra motparten for kostnader som har vært strengt nødvendige for å vinne fram. Eventuelle advokatutgifter anses i hovedsak bare som strengt nødvendige kostnader dersom begge partene har vært bistått av advokat, og det ville virke urimelig ikke å refundere kostnadene. Advokatutgifter kan uansett bare erstattes med inntil 20 prosent av sakens tvistesum, likevel alltid inntil kr 2&#xa0;500 og aldri mer enn kr 50&#xa0;000. Merverdiavgift av kostnad som er erstattet etter femte punktum, kan erstattes når ikke sakens rettsforhold hovedsakelig skriver seg fra virksomhet hos parten som er merverdiavgiftspliktig.</article><article class="numberedLegalP" data-numerator="5" id="paragraf-18-nummer-5">(5) Husleietvistutvalgets avgjørelse om kostnadsfordeling kan ankes til tingretten innen én måned etter at avgjørelsen er forkynt.</article><article class="changesToParent">Endret ved forskrift <a href="forskrift/2021-06-22-2124">22 juni 2021 nr. 2124</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2016-06-21-765/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Årsberetning og publisering av enkeltsaker</span></h2><article class="numberedLegalP" data-numerator="1" id="paragraf-19-nummer-1">(1) Husleietvistutvalget utarbeider årlig en beretning om sin virksomhet. Årsberetningen skal blant annet inneholde statistikk over innkomne saker, saksbehandlingstider og antall saker som blir forlikt eller avgjort ved vedtak.</article><article class="numberedLegalP" data-numerator="2" id="paragraf-19-nummer-2">(2) Et bredt utvalg av Husleieutvalgets avgjørelser, herunder samtlige avgjørelser av prinsipiell betydning, skal offentliggjøres i anonymisert form.</article><article class="changesToParent">Endret ved forskrift <a href="forskrift/2021-06-22-2124">22 juni 2021 nr. 2124</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2016-06-21-765/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Innsynsrett</span></h2><article class="numberedLegalP" data-numerator="1" id="paragraf-20-nummer-1">(1) For partenes og allmennhetens rett til innsyn i Husleietvistutvalgets saksdokumenter gjelder reglene i <a href="lov/2005-06-17-90/§14-1">tvisteloven § 14-1</a> til <a href="lov/2005-06-17-90/§14-5">§ 14-5</a> så langt de passer.</article><article class="numberedLegalP" data-numerator="2" id="paragraf-20-nummer-2">(2) Et avslag på krav om innsyn skal være skriftlig, opplyse om hvilken bestemmelse som ligger til grunn for avslaget, med eventuelle ledd, bokstaver og nummer, og opplyse om retten til å klage og klagefristen. Departementet er klageinstans. Ved behandling av klage gjelder reglene i <a href="lov/1967-02-10/kapvi">forvaltningsloven kapittel VI</a>.</article><article class="changesToParent">Tilføyd ved forskrift <a href="forskrift/2021-06-22-2124">22 juni 2021 nr. 2124</a> (i kraft 1 sep 2021).</article></article><article class="legalArticle" data-lovdata-URL="SF/forskrift/2016-06-21-765/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Ikraftsetting</span></h2><article class="numberedLegalP" data-numerator="1" id="paragraf-21-nummer-1">(1) Forskriften trer i kraft 1. juli 2016.</article><article class="numberedLegalP" data-numerator="2" id="paragraf-21-nummer-2">(2) Fra samme tid oppheves <a href="forskrift/2000-09-28-1020">forskrift 28. september 2000 nr. 1020</a> om husleietvistutvalget, Oslo, Akershus, Hordaland, Sør-Trøndelag og Nord-Trøndelag.</article><article class="changesToParent">Endret ved forskrift <a href="forskrift/2021-06-22-2124">22 juni 2021 nr. 2124</a> (i kraft 1 sep 2021, tidligere § 20).</article></article></main></body></html>