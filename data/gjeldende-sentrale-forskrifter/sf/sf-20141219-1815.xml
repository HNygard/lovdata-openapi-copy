<!DOCTYPE html><html lang="no"><head><title>Forskrift om tilskudd for levering av husdyrgjødsel til biogassanlegg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2014-12-19-1815</dd><dt class="dokid">DokumentID</dt><dd class="dokid">SF/forskrift/2014-12-19-1815</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avd.</li></ul></dd><dt class="publishedIn">Publisert i</dt><dd class="publishedIn">I 2014 hefte 18</dd><dt class="dateInForce">I kraft fra</dt><dd class="dateInForce">2015-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2025-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-12-11-3036">forskrift/2024-12-11-3036</a> fra 2025-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1995-05-12-23/§18">lov/1995-05-12-23/§18</a></li></ul></dd><dt class="dateOfPublication">Kunngjort</dt><dd class="dateOfPublication">2015-01-06 11:00</dd><dt class="titleShort">Korttittel</dt><dd class="titleShort">Forskrift om tilskudd for husdyrgjødsel til biogassanlegg</dd><dt class="title">Tittel</dt><dd class="title">Forskrift om tilskudd for levering av husdyrgjødsel til biogassanlegg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. desember 2014 med hjemmel i <a href="lov/1995-05-12-23">lov 12. mai 1995 nr. 23</a> om jord (jordlova) <a href="lov/1995-05-12-23/§18">§ 18</a>. <br /> <strong>Endret</strong> ved forskrifter <a href="forskrift/2015-12-18-1743">18 des 2015 nr. 1743</a>, <a href="forskrift/2018-12-19-2163">19 des 2018 nr. 2163</a>, <a href="forskrift/2020-09-23-1804">23 sep 2020 nr. 1804</a>, <a href="forskrift/2020-09-29-1899">29 sep 2020 nr. 1899</a>, <a href="forskrift/2020-12-14-2754">14 des 2020 nr. 2754</a> (i kraft 1 jan 2021), <a href="forskrift/2024-12-11-3036">11 des 2024 nr. 3036</a> (i kraft 1 jan 2025).</dd><dt class="refid">RefID</dt><dd class="refid">forskrift/2014-12-19-1815</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om tilskudd for levering av husdyrgjødsel til biogassanlegg</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Vilkår</a></li><li><a href="#paragraf-4">§ 4. Beregning av tilskudd</a></li><li><a href="#paragraf-5">§ 5. Søknad og utbetaling</a></li><li><a href="#paragraf-6">§ 6. Administrasjon, dispensasjon og klage</a></li><li><a href="#paragraf-7">§ 7. Opplysningsplikt og kontroll</a></li><li><a href="#paragraf-8">§ 8. Avkorting</a></li><li><a href="#paragraf-9">§ 9. Tilbakebetaling og renter mv.</a></li><li><a href="#paragraf-10">§ 10. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2014-12-19-1815" id="dokument"><h1>Forskrift om tilskudd for levering av husdyrgjødsel til biogassanlegg</h1><article class="legalArticle" data-lovdata-URL="SF/forskrift/2014-12-19-1815/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å redusere utslipp av klimagasser fra husdyrgjødsel, gjennom å støtte jordbruksforetak som leverer husdyrgjødsel til biogassanlegg.</article><article class="changesToParent">Endret ved forskrift <a href="forskrift/2024-12-11-3036">11 des 2024 nr. 3036</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2014-12-19-1815/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for alle typer husdyrgjødsel som leveres til biogassanlegg lokalisert i Norge.</article></article><article class="legalArticle" data-lovdata-URL="SF/forskrift/2014-12-19-1815/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Tilskudd etter denne forskriften kan gis til foretak som har husdyr og leverer husdyrgjødsel til biogassanlegg såfremt foretaket oppfyller grunnvilkår etter forskrift 19. desember 2014 nr. 1341<sup class="footnotereference" data-footnotereferencevalue="1" data-unique-footnote-counter="1">1</sup> om produksjonstilskudd og avløsertilskudd i jordbruket, og kan dokumentere at anlegget som mottar og behandler gjødselen produserer biogass.</article><article class="legalP" id="paragraf-3-ledd-2">Foretaket må ha gjødslingsplan der dette gjelder, jf. forskrift om gjødslingsplanlegging.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal vel være forskrift <a href="forskrift/2014-12-19-1817">19. desember 2014 nr. 1817</a>, Lovdatas anm.</article></footer></article><article class="legalArticle" data-lovdata-URL="SF/forskrift/2014-12-19-1815/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av tilskudd</span></h2><article class="legalP" id="paragraf-4-ledd-1">Tilskudd gis med maksimalt 833 kroner per tonn levert husdyrgjødsel. Tilskuddssatsen avtar med minkende andel tørrstoff i gjødselen ved at maksimalsatsen multipliseres med (2x-x<sup>2</sup>), der x er andelen tørrstoff i gjødselen og angis som et tall mellom 0 og 1. For gjødsel med kun tørrstoff er x lik 1, som gir (2x-x<sup>2</sup>) = 1 og 833 kroner i tilskudd per tonn husdyrgjødsel.</article><article class="legalP" id="paragraf-4-ledd-2">Der foretaket benytter eget biogassanlegg, kan tilskudd utmåles direkte ut fra foretakets dyretall såfremt all husdyrgjødsel benyttes i anlegget. Satsen for de ulike dyreslagene er: <table><tbody><tr><td data-text-align="left" data-vertical-align="top"><i>Dyreslag</i></td><td data-text-align="left" data-vertical-align="top"><i>Tilskudd (kroner)</i></td></tr><tr><td data-text-align="left" data-vertical-align="top">Melkeku<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">3040</td></tr><tr><td data-text-align="left" data-vertical-align="top">Ammeku<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">1583</td></tr><tr><td data-text-align="left" data-vertical-align="top">Ungdyr av storfe<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">1000</td></tr><tr><td data-text-align="left" data-vertical-align="top">Avlsgris<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">563</td></tr><tr><td data-text-align="left" data-vertical-align="top">Slaktegris<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">63</td></tr><tr><td data-text-align="left" data-vertical-align="top">1000 Verpehøns og slaktekyllingmødre<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">16&#xa0;993</td></tr><tr><td data-text-align="left" data-vertical-align="top">1000 Livkylling<sup class="footnotereference" data-footnotereferencevalue="3" data-unique-footnote-counter="4">3</sup></td><td data-text-align="left" data-vertical-align="top">2124</td></tr><tr><td data-text-align="left" data-vertical-align="top">1000 Slaktekylling<sup class="footnotereference" data-footnotereferencevalue="3" data-unique-footnote-counter="4">3</sup></td><td data-text-align="left" data-vertical-align="top">850</td></tr><tr><td data-text-align="left" data-vertical-align="top">1000 Slaktekalkun<sup class="footnotereference" data-footnotereferencevalue="3" data-unique-footnote-counter="4">3</sup></td><td data-text-align="left" data-vertical-align="top">10&#xa0;621</td></tr><tr><td data-text-align="left" data-vertical-align="top">1000 And<sup class="footnotereference" data-footnotereferencevalue="3" data-unique-footnote-counter="4">3</sup></td><td data-text-align="left" data-vertical-align="top">2124</td></tr><tr><td data-text-align="left" data-vertical-align="top">Sau &gt; 1 år<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">311</td></tr><tr><td data-text-align="left" data-vertical-align="top">Mjølkegeit<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">311</td></tr><tr><td data-text-align="left" data-vertical-align="top">Hest<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">1296</td></tr></tbody></table></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Oppgitt faktor gjelder gjødselmengde per årsdyr.</article><article class="footnote" data-name="2" data-unique-footnote-counter="3"><span class="footnoteLabel">2</span> Oppgitt faktor gjelder gjødselmengde per slaktede dyr.</article><article class="footnote" data-name="3" data-unique-footnote-counter="4"><span class="footnoteLabel">3</span> Oppgitt faktor gjelder gjødselmengde per slaktede eller leverte dyr.</article></footer><article class="legalP" id="paragraf-4-ledd-3">Dersom det omsøkte volum per år overstiger det beløp som er avsatt til ordningen, reduseres tilskuddssatsen relativt slik at forbruket tilpasses bevilgningen.</article><article class="changesToParent">Endret ved forskrifter <a href="forskrift/2015-12-18-1743">18 des 2015 nr. 1743</a> (i kraft 1 jan 2016), <a href="forskrift/2018-12-19-2163">19 des 2018 nr. 2163</a> (i kraft 1 jan 2019), <a href="forskrift/2020-09-23-1804">23 sep 2020 nr. 1804</a>, <a href="forskrift/2020-09-29-1899">29 sep 2020 nr. 1899</a>, <a href="forskrift/2020-12-14-2754">14 des 2020 nr. 2754</a> (i kraft 1 jan 2021), <a href="forskrift/2024-12-11-3036">11 des 2024 nr. 3036</a> (i kraft 1 jan 2025).</article></article><article class="legalArticle" data-lovdata-URL="SF/forskrift/2014-12-19-1815/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og utbetaling</span></h2><article class="legalP" id="paragraf-5-ledd-1">Foretak som søker tilskudd skal benytte søknadsskjema fastsatt av Landbruksdirektoratet. Søknad om tilskudd må være levert innen 20. februar året etter at leveringen av husdyrgjødselen har funnet sted.</article><article class="changesToParent">Endret ved <a href="forskrift/2018-12-19-2163">forskrift 19 des 2018 nr. 2163</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2014-12-19-1815/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-6-ledd-1">Vedtak om tilskudd fattes av Landbruksdirektoratet.</article><article class="legalP" id="paragraf-6-ledd-2">Landbruksdirektoratet kan i særlige tilfeller dispensere fra reglene i <a href="forskrift/2014-12-19-1815/§3">§ 3</a> og <a href="forskrift/2014-12-19-1815/§5">§ 5</a>.</article><article class="legalP" id="paragraf-6-ledd-3">Vedtak fattet av Landbruksdirektoratet kan påklages til Landbruks- og matdepartementet.</article><article class="changesToParent">Endret ved <a href="forskrift/2018-12-19-2163">forskrift 19 des 2018 nr. 2163</a> (i kraft 1 jan 2019).</article></article><article class="legalArticle" data-lovdata-URL="SF/forskrift/2014-12-19-1815/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Søkere av tilskudd plikter å gi alle opplysninger som Landbruksdirektoratet finner nødvendig for å kunne forvalte ordningen.</article><article class="legalP" id="paragraf-7-ledd-2">Landbruksdirektoratet fører tilsyn med at utbetalinger av tilskudd er riktig og har adgang til all bokføring, korrespondanse og opptegnelser som vedkommer tilskuddet. Landbruksdirektoratet kan foreta stedlig kontroll hos foretaket.</article></article><article class="legalArticle" data-lovdata-URL="SF/forskrift/2014-12-19-1815/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avkorting</span></h2><article class="legalP" id="paragraf-8-ledd-1">Hele eller deler av tilskuddet kan avkortes dersom foretaket uaktsomt eller forsettlig har gitt feil eller mangelfulle opplysninger i søknad, rapportering eller på annen måte, som har eller ville dannet grunnlag for en urettmessig utbetaling av tilskuddet. Tilskuddet kan også avkortes ved brudd på annet regelverk for jordbruksvirksomhet.</article></article><article class="legalArticle" data-lovdata-URL="SF/forskrift/2014-12-19-1815/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling og renter mv.</span></h2><article class="legalP" id="paragraf-9-ledd-1">Dersom foretaket som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget, kan det feilutbetalte beløpet kreves tilbakebetalt fra mottakeren eller motregnes i senere tilskuddsutbetaling. Tilsvarende gjelder differansen mellom utbetalt beløp og redusert tilskudd som følge av vedtak om avkorting etter <a href="forskrift/2014-12-19-1815/§8">§ 8</a>.</article><article class="legalP" id="paragraf-9-ledd-2">For tilbakebetalingskrav kan det kreves renter når kravet ikke innfris ved forfall. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Størrelsen på renten følger rentesatsen fastsatt med hjemmel i <a href="lov/1976-12-17-100">lov 17. desember 1976 nr. 100</a> om renter ved forsinket betaling m.m.</article><article class="legalP" id="paragraf-9-ledd-3">Krav fra offentlig myndighet som utspringer av foretakets jordbruksvirksomhet kan motregnes i senere tilskuddsutbetalinger til foretaket.</article></article><article class="legalArticle" data-lovdata-URL="SF/forskrift/2014-12-19-1815/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft fra 1. januar 2015.</article></article></main></body></html>