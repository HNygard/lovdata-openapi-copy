<!DOCTYPE html><html lang="no"><head><title>Forskrift om vedlikeholdsmerking av tekstilprodukter mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-01-1340</dd><dt class="dokid">DokumentID</dt><dd class="dokid">SF/forskrift/2004-10-01-1340</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, rettighets- og likestillingsavdelingen</li></ul></dd><dt class="publishedIn">Publisert i</dt><dd class="publishedIn">I 2004 hefte 13</dd><dt class="dateInForce">I kraft fra</dt><dd class="dateInForce">2004-10-15</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2002-04-09-359">forskrift/2002-04-09-359</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1981-12-18-90/§3">lov/1981-12-18-90/§3</a></li><li><a href="lov/1981-12-18-90/§4">lov/1981-12-18-90/§4</a></li><li><a href="forskrift/1995-12-22-1036">forskrift/1995-12-22-1036</a></li></ul></dd><dt class="dateOfPublication">Kunngjort</dt><dd class="dateOfPublication">2004-10-19</dd><dt class="titleShort">Korttittel</dt><dd class="titleShort">Forskrift om vedlikeholdsmerk. av tekstilprod.</dd><dt class="title">Tittel</dt><dd class="title">Forskrift om vedlikeholdsmerking av tekstilprodukter mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet (nå Barne-, likestillings- og inkluderingsdepartementet) 1. oktober 2004 med hjemmel i <a href="lov/1981-12-18-90">lov 18. desember 1981 nr. 90</a> om merking av forbruksvarer m.v. <a href="lov/1981-12-18-90/§3">§ 3</a> og <a href="lov/1981-12-18-90/§3">§ 3</a>a, jf. <a href="forskrift/1995-12-22-1036">delegeringsvedtak 22. desember 1995 nr. 1036</a>. <br /> <strong>EØS-henvisninger:</strong> EØS-avtalen vedlegg II kap. XIX nr. 1 (direktiv <a href="eu/31998l0034">98/34/EF</a>).</dd><dt class="refid">RefID</dt><dd class="refid">forskrift/2004-10-01-1340</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om vedlikeholdsmerking av tekstilprodukter mv.</a><ul class="tocSubUl"><li><a href="#paragraf-1">§ 1. Virkeområde</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Vedlikeholdsmerking</a></li><li><a href="#paragraf-4">§ 4. Merkeplikt og opplysningsplikt</a></li><li><a href="#paragraf-5">§ 5. Opplysninger i tilbud, kataloger, annonser etc.</a></li><li><a href="#paragraf-6">§ 6. Merkingens utforming</a></li><li><a href="#paragraf-7">§ 7. Standardiserte symboler</a></li><li><a href="#paragraf-8">§ 8. Vaskevannets temperatur</a></li><li><a href="#paragraf-9">§ 9. Kjemisk rensing</a></li><li><a href="#paragraf-10">§ 10. Merking av varer som ikke kan rengjøres</a></li><li><a href="#paragraf-11">§ 11. Utilstrekkelig og uriktig merking</a></li><li><a href="#paragraf-12">§ 12. Produkter merket i en annen EØS-stat</a></li><li><a href="#paragraf-13">§ 13. Dispensasjon</a></li><li><a href="#paragraf-14">§ 14. Delegasjon</a></li><li><a href="#paragraf-15">§ 15. Tilsyn mv.</a></li><li><a href="#paragraf-16">§ 16. Ikrafttreden</a></li><li><a href="#kapittel-1">Vedlegg I</a></li></ul></li></ul></dd></dl></header><main class="documentBody" data-lovdata-URL="SF/forskrift/2004-10-01-1340" id="dokument"><h1>Forskrift om vedlikeholdsmerking av tekstilprodukter mv.</h1><article class="legalArticle" data-lovdata-URL="SF/forskrift/2004-10-01-1340/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften omfatter tekstilprodukter med unntak for tekstilprodukter nevnt i vedlegg I, forutsatt at produktene omsettes eller er beregnet til å omsettes til forbrukere.</article><article class="legalP" id="paragraf-1-ledd-2">Nye plagg av andre materialer, som skinn, plast eller liknende omfattes også av forskriftene.</article><article class="legalP" id="paragraf-1-ledd-3">Barne- og familiedepartementet avgjør i tvilstilfelle om et produkt skal omfattes av forskriften.</article></article><article class="legalArticle" data-lovdata-URL="SF/forskrift/2004-10-01-1340/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften forstås med:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>forbruker:</i> fysiske personer som ikke hovedsakelig handler som ledd i næringsvirksomhet.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>merking:</i> enhver vevet, trykt eller på annen måte fremstilt opplysning som følger varen.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>tekstilprodukter:</i> alle råvarer, halvfabrikata eller ferdigvarer som utelukkende inneholder tekstilfibre. Som tekstilprodukt regnes også produkt med vektandel tekstilfibre på minst 80 pst.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>plagg:</i> produkter som er egnet til å bæres som bekledningsgjenstander.</article></article></li></ol></article></article><article class="legalArticle" data-lovdata-URL="SF/forskrift/2004-10-01-1340/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vedlikeholdsmerking</span></h2><article class="legalP" id="paragraf-3-ledd-1">Med vedlikeholdsmerking menes følgende:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Opplysning om hvordan en normalt tilsmusset vare bør rengjøres, blekes, tørkes, strykes, presses, rulles for å bli ren og samtidig beholde sine egenskaper, slik at varen kan brukes til sitt opprinnelige formål. Det skal angis om produktet må vaskes separat for å unngå fargesmitting til andre produkter.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Opplysning om at produktet ikke tåler behandling som normalt ville antas å være et ledd i fornuftig vedlikehold, men som i vesentlig grad ville forminske den normale nytte og tilfredsstillelse av produktet.</article></article></li></ol></article></article><article class="legalArticle" data-lovdata-URL="SF/forskrift/2004-10-01-1340/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merkeplikt og opplysningsplikt</span></h2><article class="legalP" id="paragraf-4-ledd-1">Varer som omfattes av denne forskriften skal være forsynt med vedlikeholdsmerking, jf. <a href="forskrift/2004-10-01-1340/§3">§ 3</a>.</article></article><article class="legalArticle" data-lovdata-URL="SF/forskrift/2004-10-01-1340/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysninger i tilbud, kataloger, annonser etc.</span></h2><article class="legalP" id="paragraf-5-ledd-1">Opplysninger som nevnt i <a href="forskrift/2004-10-01-1340/§3">§ 3</a> bokstav a) og i <a href="forskrift/2004-10-01-1340/§10">§ 10</a> skal også fremgå i tilbud, kataloger, annonser og annen markedsføring der varen frembys til salg, og det er forutsatt at kjøper inngår avtale eller foretar bestilling uten å ha sett varen.</article></article><article class="legalArticle" data-lovdata-URL="SF/forskrift/2004-10-01-1340/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merkingens utforming</span></h2><article class="legalP" id="paragraf-6-ledd-1">Merkingen skal følge varen og være varig (f.eks. isydde tekstiletiketter).</article><article class="legalP" id="paragraf-6-ledd-2">For tekstilprodukter til fremstilling av ferdigvarer (metervarer) er det tilstrekkelig at opplysningene om vedlikehold festes til varen (f.eks. hengeetiketter).</article><article class="legalP" id="paragraf-6-ledd-3">For strømper, sokker, strømpebukser, votter/vanter og slips og sløyfer til barn er det tilstrekkelig å merke emballasjen.</article><article class="legalP" id="paragraf-6-ledd-4">Opplysningene skal være gitt samlet og på en klar, iøynefallende og lett leselig måte.</article><article class="legalP" id="paragraf-6-ledd-5">Departementet kan gi nærmere bestemmelser om merkingens utforming og nærmere retningslinjer om merkingens plassering.</article></article><article class="legalArticle" data-lovdata-URL="SF/forskrift/2004-10-01-1340/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Standardiserte symboler</span></h2><article class="legalP" id="paragraf-7-ledd-1">Symbolene i Norsk Standard NS-ISO-3758 kan nyttes. Øvrige standardiserte symboler eller klartekster kan nyttes når det er rimelig å regne med at forbrukere vil forstå merkingen.</article></article><article class="legalArticle" data-lovdata-URL="SF/forskrift/2004-10-01-1340/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vaskevannets temperatur</span></h2><article class="legalP" id="paragraf-8-ledd-1">Når merkingen angir hvordan produktet skal vaskes, skal vaskevannets høyeste temperatur fremgå.</article></article><article class="legalArticle" data-lovdata-URL="SF/forskrift/2004-10-01-1340/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kjemisk rensing</span></h2><article class="legalP" id="paragraf-9-ledd-1">Dersom merkingen angir kjemisk rensing uten nærmere spesifisering av rensemetoden, forutsettes dette å innebære at rensing med perkloretylen (P-metoden) bør benyttes. I andre tilfeller skal rensemetoden angis.</article></article><article class="legalArticle" data-lovdata-URL="SF/forskrift/2004-10-01-1340/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Merking av varer som ikke kan rengjøres</span></h2><article class="legalP" id="paragraf-10-ledd-1">Varer som ikke ved noen vask eller rens gir normal nytte og tilfredsstillelse skal merkes: «KAN IKKE RENGJØRES» med tydelig skrift satt med minimum 20 typografiske punkter.</article></article><article class="legalArticle" data-lovdata-URL="SF/forskrift/2004-10-01-1340/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utilstrekkelig og uriktig merking</span></h2><article class="legalP" id="paragraf-11-ledd-1">Produkter som omfattes av denne forskriften må ikke frembys til salg hvis de ikke er merket i samsvar med forskriften eller hvis merkingen inneholder uriktige opplysninger om varen.</article></article><article class="legalArticle" data-lovdata-URL="SF/forskrift/2004-10-01-1340/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Produkter merket i en annen EØS-stat</span></h2><article class="legalP" id="paragraf-12-ledd-1">Produkter som omfattes av denne forskrift og som er lovlig påført vedlikeholdsmerking i en annen stat som er part i EØS-avtalen, godtas her i landet når merkingen er forståelig for norske forbrukere.</article></article><article class="legalArticle" data-lovdata-URL="SF/forskrift/2004-10-01-1340/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Dispensasjon</span></h2><article class="legalP" id="paragraf-13-ledd-1">Departementet kan unnta enkelte produkter eller grupper produkter fra merkeplikt.</article></article><article class="legalArticle" data-lovdata-URL="SF/forskrift/2004-10-01-1340/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Delegasjon</span></h2><article class="legalP" id="paragraf-14-ledd-1">Departementet kan delegere sin myndighet etter denne forskriften til et faglig organ.</article></article><article class="legalArticle" data-lovdata-URL="SF/forskrift/2004-10-01-1340/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn mv.</span></h2><article class="legalP" id="paragraf-15-ledd-1">Departementet bestemmer hvem som skal føre tilsyn med at denne forskriften overholdes, og kan gi nærmere regler om tilsynet.</article><article class="legalP" id="paragraf-15-ledd-2">Departementet kan gi regler om kontrollprøver, deriblant regler for prøveuttak og for bedømmelse av de uttatte prøver.</article></article><article class="legalArticle" data-lovdata-URL="SF/forskrift/2004-10-01-1340/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttreden</span></h2><article class="legalP" id="paragraf-16-ledd-1">Denne forskriften trer i kraft 15. oktober 2004.</article><article class="legalP" id="paragraf-16-ledd-2">Fra samme tid oppheves <a href="forskrift/2002-04-09-359">forskrift 9. april 2002 nr. 359</a> om vedlikeholdsmerking av tekstilprodukter m.v.</article></article><section class="section" data-name="vedleggI" id="kapittel-1" data-lovdata-URL="SF/forskrift/2004-10-01-1340/KAPITTEL_1"><h2>Vedlegg I</h2><article class="defaultP">Til forskriftens <a href="forskrift/2004-10-01-1340/§1">§ 1</a></article><article class="defaultP">Unntak fra merkeplikten<p class="leddfortsettelse">Følgende produkter er unntatt fra merkeplikten:</p><ol class="defaultList" type="1"><li data-name="1." value="1"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Ermeholdere</article></article></li><li data-name="2." value="2"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Klokkeremmer i tekstil</article></article></li><li data-name="3." value="3"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Etiketter og emblemer</article></article></li><li data-name="4." value="4"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">Polstrede håndtak av tekstil</article></article></li><li data-name="5." value="5"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Ermebeskyttere</article></article></li><li data-name="6." value="6"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Kunstige blomster</article></article></li><li data-name="7." value="7"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">Nåleputer</article></article></li><li data-name="8." value="8"><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">Malte lerreter</article></article></li><li data-name="9." value="9"><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1">Tekstilprodukter for forsterkninger og innleggsstoffer</article></article></li><li data-name="10." value="10"><article class="listArticle" id="kapittel-1-punkt-10"><article class="legalP" id="kapittel-1-punkt-10-ledd-1">Brukte ferdigfremstilte tekstilprodukter, i den grad de uttrykkelig betegnes som sådan</article></article></li><li data-name="11." value="11"><article class="listArticle" id="kapittel-1-punkt-11"><article class="legalP" id="kapittel-1-punkt-11-ledd-1">Innpakningsmateriale, ikke nytt og solgt som sådan</article></article></li><li data-name="12." value="12"><article class="listArticle" id="kapittel-1-punkt-12"><article class="legalP" id="kapittel-1-punkt-12-ledd-1">Beholdere, myke, ikke oppstivede og salmakervarer i tekstil</article></article></li><li data-name="13." value="13"><article class="listArticle" id="kapittel-1-punkt-13"><article class="legalP" id="kapittel-1-punkt-13-ledd-1">Håndbroderte tepper, tapestrier, ferdige eller uferdige, og materialer til fremstilling av slike, herunder brodérgarn som selges atskilt fra bunnmaterialet, og er spesielt beregnet på å brukes i slike tepper</article></article></li><li data-name="14." value="14"><article class="listArticle" id="kapittel-1-punkt-14"><article class="legalP" id="kapittel-1-punkt-14-ledd-1">Glidelåser</article></article></li><li data-name="15." value="15"><article class="listArticle" id="kapittel-1-punkt-15"><article class="legalP" id="kapittel-1-punkt-15-ledd-1">Knapper og spenner overtrukket med tekstil</article></article></li><li data-name="16." value="16"><article class="listArticle" id="kapittel-1-punkt-16"><article class="legalP" id="kapittel-1-punkt-16-ledd-1">Bokomslag i tekstil</article></article></li><li data-name="17." value="17"><article class="listArticle" id="kapittel-1-punkt-17"><article class="legalP" id="kapittel-1-punkt-17-ledd-1">Tekstile deler av skotøy, med unntak av varmeisolerende fôrstoffer</article></article></li><li data-name="18." value="18"><article class="listArticle" id="kapittel-1-punkt-18"><article class="legalP" id="kapittel-1-punkt-18-ledd-1">Dekkservietter som består av flere deler med en overflate på mindre enn 500 cm<sup>2</sup></article></article></li><li data-name="19." value="19"><article class="listArticle" id="kapittel-1-punkt-19"><article class="legalP" id="kapittel-1-punkt-19-ledd-1">Kosmetikketuier</article></article></li><li data-name="20." value="20"><article class="listArticle" id="kapittel-1-punkt-20"><article class="legalP" id="kapittel-1-punkt-20-ledd-1">Tobakkspunger av tekstil</article></article></li><li data-name="21." value="21"><article class="listArticle" id="kapittel-1-punkt-21"><article class="legalP" id="kapittel-1-punkt-21-ledd-1">Etuier av tekstiler til briller, sigaretter og sigarer, lightere og kammer</article></article></li><li data-name="22." value="22"><article class="listArticle" id="kapittel-1-punkt-22"><article class="legalP" id="kapittel-1-punkt-22-ledd-1">Beskyttelsesartikler til sportsbruk, med unntak av hansker</article></article></li><li data-name="23." value="23"><article class="listArticle" id="kapittel-1-punkt-23"><article class="legalP" id="kapittel-1-punkt-23-ledd-1">Toalettmapper</article></article></li><li data-name="24." value="24"><article class="listArticle" id="kapittel-1-punkt-24"><article class="legalP" id="kapittel-1-punkt-24-ledd-1">Skopusseretuier</article></article></li><li data-name="25." value="25"><article class="listArticle" id="kapittel-1-punkt-25"><article class="legalP" id="kapittel-1-punkt-25-ledd-1">Tekstilprodukter som er underlagt reglene i Den europeiske farmakopé, og som dekkes av en merknad som henviser til denne, flergangsbandasjer til medisinsk eller ortopedisk bruk og ortopediske tekstilartikler i sin alminnelighet</article></article></li><li data-name="26." value="26"><article class="listArticle" id="kapittel-1-punkt-26"><article class="legalP" id="kapittel-1-punkt-26-ledd-1">Tekstilartikler, herunder tauverk og rep, hyssing som normalt er beregnet til installasjon i maskiner, anlegg (f.eks. varme-, klima- eller lysanlegg), husholdningsapparater o.l., kjøretøyer og andre transportmidler, eller til bruk i drift, vedlikehold eller innredning av slike maskiner og anlegg, med unntak av presenninger og bilrekvisita i tekstil som selges atskilt fra bilen</article></article></li><li data-name="27." value="27"><article class="listArticle" id="kapittel-1-punkt-27"><article class="legalP" id="kapittel-1-punkt-27-ledd-1">Flagg og bannere</article></article></li><li data-name="28." value="28"><article class="listArticle" id="kapittel-1-punkt-28"><article class="legalP" id="kapittel-1-punkt-28-ledd-1">Gulvkluter</article></article></li><li data-name="29." value="29"><article class="listArticle" id="kapittel-1-punkt-29"><article class="legalP" id="kapittel-1-punkt-29-ledd-1">Pussekluter</article></article></li><li data-name="30." value="30"><article class="listArticle" id="kapittel-1-punkt-30"><article class="legalP" id="kapittel-1-punkt-30-ledd-1">Border og pynt</article></article></li><li data-name="31." value="31"><article class="listArticle" id="kapittel-1-punkt-31"><article class="legalP" id="kapittel-1-punkt-31-ledd-1">Pyntebånd eller possementartikler</article></article></li><li data-name="32." value="32"><article class="listArticle" id="kapittel-1-punkt-32"><article class="legalP" id="kapittel-1-punkt-32-ledd-1">Belter</article></article></li><li data-name="33." value="33"><article class="listArticle" id="kapittel-1-punkt-33"><article class="legalP" id="kapittel-1-punkt-33-ledd-1">Bukseseler</article></article></li><li data-name="34." value="34"><article class="listArticle" id="kapittel-1-punkt-34"><article class="legalP" id="kapittel-1-punkt-34-ledd-1">Strømpeholdere og strømpebånd</article></article></li><li data-name="35." value="35"><article class="listArticle" id="kapittel-1-punkt-35"><article class="legalP" id="kapittel-1-punkt-35-ledd-1">Skolisser</article></article></li><li data-name="36." value="36"><article class="listArticle" id="kapittel-1-punkt-36"><article class="legalP" id="kapittel-1-punkt-36-ledd-1">Bånd</article></article></li><li data-name="37." value="37"><article class="listArticle" id="kapittel-1-punkt-37"><article class="legalP" id="kapittel-1-punkt-37-ledd-1">Strekk</article></article></li><li data-name="38." value="38"><article class="listArticle" id="kapittel-1-punkt-38"><article class="legalP" id="kapittel-1-punkt-38-ledd-1">Innpakningsmateriale, nytt og solgt som sådan</article></article></li><li data-name="39." value="39"><article class="listArticle" id="kapittel-1-punkt-39"><article class="legalP" id="kapittel-1-punkt-39-ledd-1">Hyssing til innpakning eller bindegarn for landbruket, tau og tauverk</article></article></li><li data-name="40." value="40"><article class="listArticle" id="kapittel-1-punkt-40"><article class="legalP" id="kapittel-1-punkt-40-ledd-1">Lommetørkler</article></article></li><li data-name="41." value="41"><article class="listArticle" id="kapittel-1-punkt-41"><article class="legalP" id="kapittel-1-punkt-41-ledd-1">Nett for nakkeknute eller hårnett</article></article></li><li data-name="42." value="42"><article class="listArticle" id="kapittel-1-punkt-42"><article class="legalP" id="kapittel-1-punkt-42-ledd-1">Sytråd, stoppetråd og brodérgarn som er pakket med sikte på detaljsalg i små mengder, og med en nettovekt som ikke overstiger 1 gram</article></article></li><li data-name="43." value="43"><article class="listArticle" id="kapittel-1-punkt-43"><article class="legalP" id="kapittel-1-punkt-43-ledd-1">Bånd til gardiner, rullegardiner og persienner</article></article></li><li data-name="44." value="44"><article class="listArticle" id="kapittel-1-punkt-44"><article class="legalP" id="kapittel-1-punkt-44-ledd-1">Ikke avtagbare møbelstoffer mv.</article></article></li></ol></article></section></main></body></html>