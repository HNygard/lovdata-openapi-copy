<!DOCTYPE html><html lang="nb"><head><title>Forskrift om endring i skattebetalingsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-11-1618</dd><dt class="dokid">DokumentID</dt><dd class="dokid">SF/forskrift/2025-08-11-1618</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattedirektoratet</li></ul></dd><dt class="dateInForce">I kraft fra</dt><dd class="dateInForce">2026-01-01, med virkning for trekk som gjennomføres fra og med 01.2026</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2007-12-21-1766">forskrift/2007-12-21-1766</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2005-06-17-67/§5-3">lov/2005-06-17-67/§5-3</a></li><li><a href="lov/2005-06-17-67/§5-6">lov/2005-06-17-67/§5-6</a></li><li><a href="lov/2005-06-17-67/§5-11">lov/2005-06-17-67/§5-11</a></li><li><a href="forskrift/2007-12-21-1766/§5">forskrift/2007-12-21-1766/§5</a></li></ul></dd><dt class="dateOfPublication">Kunngjort</dt><dd class="dateOfPublication">2025-08-11 14:50</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="titleShort">Korttittel</dt><dd class="titleShort">Endr. i skattebetalingsforskriften</dd><dt class="title">Tittel</dt><dd class="title">Forskrift om endring i skattebetalingsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 11. august 2025 med hjemmel i <a href="lov/2005-06-17-67/§5-3">lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 5-3</a>, <a href="lov/2005-06-17-67/§5-6">§ 5-6</a> og <a href="lov/2005-06-17-67/§5-11">§ 5-11</a> og <a href="forskrift/2007-12-21-1766/§5">forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) § 5</a>.</dd><dt class="refid">RefID</dt><dd class="refid">forskrift/2025-08-11-1618</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i skattebetalingsforskriften</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 5-3-5. Tilbakebetaling av trekkbeløp til arbeidsgiver</a></li><li><a href="#kapittel-1-foreslåttparagraf-2">§ 5-11-8. Rapportering av utbetalingsdato for reise- og utgiftsgodtgjørelse for statlige arbeidsgivere mv.</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-08-11-1618" id="dokument"><h1>Forskrift om endring i skattebetalingsforskriften</h1><section class="section" data-name="kapI" id="kapittel-1" data-lovdata-URL="SF/forskrift/2025-08-11-1618/KAPITTEL_1"><h2 data-text-align="center">I</h2><article class="defaultP">I <a href="forskrift/2007-12-21-1766">forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften)</a> gjøres følgende endringer:</article> <article class="defaultP" margin-top="true"><a href="forskrift/2007-12-21-1766/§5-3-5">§ 5-3-5</a> skal lyde:</article><article class="futureLegalArticle" data-name="§5-3-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-3-5</span>. <span class="legalArticleTitle">Tilbakebetaling av trekkbeløp til arbeidsgiver</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Hvis arbeidsgiver har gjennomført forskuddstrekk i ytelser som ikke er skattepliktige eller trekkpliktige eller trekket for øvrig er beregnet for høyt, og arbeidsgiver ikke korrigerer trekket etter <a href="forskrift/2007-12-21-1766/§5-5-2">§ 5-5-2</a>, kan skattekontoret tilbakebetale for mye trukket forskuddstrekk til arbeidsgiver. Slik tilbakebetaling kan senest skje 31. januar i året etter inntektsåret.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Hvis det feilaktig er utbetalt lønn, pensjon eller annen ytelse, kan arbeidsgiver få tilbakebetalt trekkbeløpet hvis én av følgende betingelser er oppfylt:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">skattyter har ikke mottatt ytelsen, eller</article></article></li><li data-name="b." value="2"><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">skattyter har mottatt ytelsen og enten: <ol class="defaultList" type="1"><li data-name="1." value="1"><article class="listArticle" id="kapittel-1-foreslåttparagraf-1-nummer-2-punkt-2-ledd-1-punkt-1"><article class="legalP" id="kapittel-1-foreslåttparagraf-1-nummer-2-punkt-2-ledd-1-punkt-1-ledd-1">tilbakebetalt netto mottatt ytelse til arbeidsgiver før 31. januar i året etter inntektsåret, eller</article></article></li><li data-name="2." value="2"><article class="listArticle" id="kapittel-1-foreslåttparagraf-1-nummer-2-punkt-2-ledd-1-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1-punkt-2-ledd-1">det foreligger dom, kjennelse, rettsforlik, forvaltningsvedtak eller bindende avtale før 31. januar i året etter inntektsåret, som forplikter skattyter til å tilbakebetale nettoytelsen.</article></article></li></ol></article></article></li></ol></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Etter at skatteoppgjøret er foretatt, kan arbeidsgiver, i tilfeller som nevnt i andre ledd, få tilbakebetalt trekkdelen av fastsatt skatt hvis én av følgende betingelser er oppfylt:<ol class="defaultList" type="a"><li data-name="a." value="1"><article class="listArticle" id="kapittel-1-foreslåttparagraf-1-nummer-3-punkt-1"><article class="legalP" id="kapittel-1-foreslåttparagraf-1-nummer-3-punkt-1-ledd-1">skattyter har tilbakebetalt netto mottatt ytelse til arbeidsgiver, eller</article></article></li><li data-name="b." value="2"><article class="listArticle" id="kapittel-1-foreslåttparagraf-1-nummer-3-punkt-2"><article class="legalP" id="kapittel-1-foreslåttparagraf-1-nummer-3-punkt-2-ledd-1">det foreligger dom, kjennelse, rettsforlik, forvaltningsvedtak eller bindende avtale som forplikter skattyter til å tilbakebetale nettoytelsen.</article></article></li></ol></article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Det er et vilkår for korreksjon med tilbakebetaling av trekkbeløp etter denne bestemmelsen, at rapportering skjer korrekt etter reglene i <a href="lov/2012-06-22-43">a-opplysningsloven</a> med forskrifter.</article></article> <article class="defaultP" margin-top="true"><a href="forskrift/2007-12-21-1766/§5-5-2/ledd/5">§ 5-5-2 femte ledd</a> skal lyde:</article><article class="numberedLegalP" data-numerator="5" id="kapittel-1-nummer-1">(5) Tilbakebetaling av forskuddstrekk til skattyter kan skje etter <a href="forskrift/2007-12-21-1766/§5-3-4">§ 5-3-4</a>. Tilbakebetaling av forskuddstrekk til arbeidsgiver kan skje etter <a href="forskrift/2007-12-21-1766/§5-3-5">§ 5-3-5</a>.</article> <article class="defaultP" margin-top="true">Overskrift til ny <a href="forskrift/2007-12-21-1766/§5-11-8">§ 5-11-8</a> skal lyde:</article><span class="futuretitle" id="kapittel-1-foreslåttittel-1">Rapportering av opplysninger om forskuddstrekk og skattetrekk</span> <article class="defaultP" margin-top="true">Ny <a href="forskrift/2007-12-21-1766/§5-11-8">§ 5-11-8</a> skal lyde:</article><article class="futureLegalArticle" data-name="§5-11-8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-11-8</span>. <span class="legalArticleTitle">Rapportering av utbetalingsdato for reise- og utgiftsgodtgjørelse for statlige arbeidsgivere mv.</span></span><article class="legalP" id="kapittel-1-foreslåttparagraf-2-ledd-1">Statlige arbeidsgivere mv. som har utsatt forfall for forskuddstrekk og skattetrekk etter <a href="forskrift/2007-12-21-1766/§10-10-8/ledd/1">§ 10-10-8 første</a> og <a href="forskrift/2007-12-21-1766/§10-10-8/ledd/2">andre ledd</a>, kan ved rapportering av utbetalingsdato for reise- og utgiftsgodtgjørelser i stedet oppgi utbetalingsdato for neste hovedlønnskjøring.</article></article></section><section class="section" data-name="kapII" id="kapittel-2" data-lovdata-URL="SF/forskrift/2025-08-11-1618/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra 1. januar 2026, med virkning for trekk som gjennomføres fra og med januar 2026.</article></section></main></body></html>