<!DOCTYPE html><html lang="no"><head><title>Forskrift om kommunale og fylkeskommunale råd for eldre, personer med funksjonsnedsettelse og ungdom (forskrift om medvirkningsordninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-17-727</dd><dt class="dokid">DokumentID</dt><dd class="dokid">SF/forskrift/2019-06-17-727</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Kommunalavd.</li></ul></dd><dt class="dateInForce">I kraft fra</dt><dd class="dateInForce">Fra og med det konstituerende møtet i det enkelte kommunestyret og fylkestinget ved oppstart av valgperioden 2019–2023</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2018-06-22-83/§5-12">lov/2018-06-22-83/§5-12</a></li></ul></dd><dt class="dateOfPublication">Kunngjort</dt><dd class="dateOfPublication">2019-06-17 11:00</dd><dt class="titleShort">Korttittel</dt><dd class="titleShort">Forskrift om medvirkningsordninger</dd><dt class="title">Tittel</dt><dd class="title">Forskrift om kommunale og fylkeskommunale råd for eldre, personer med funksjonsnedsettelse og ungdom (forskrift om medvirkningsordninger)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 17. juni 2019 med hjemmel i <a href="lov/2018-06-22-83">lov 22. juni 2018 nr. 83</a> om kommuner og fylkeskommuner (kommuneloven) <a href="lov/2018-06-22-83/§5-12">§ 5-12</a> femte ledd.</dd><dt class="refid">RefID</dt><dd class="refid">forskrift/2019-06-17-727</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kommunale og fylkeskommunale råd for eldre, personer med funksjonsnedsettelse og ungdom (forskrift om medvirkningsordninger)</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Oppgaver</a></li><li><a href="#paragraf-3">§ 3. Sammensetning og organisering</a></li><li><a href="#paragraf-4">§ 4. Felles råd for eldre og personer med funksjonsnedsettelse</a></li><li><a href="#paragraf-5">§ 5. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2019-06-17-727" id="dokument"><h1>Forskrift om kommunale og fylkeskommunale råd for eldre, personer med funksjonsnedsettelse og ungdom (forskrift om medvirkningsordninger)</h1><article class="legalArticle" data-lovdata-URL="SF/forskrift/2019-06-17-727/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre en bred, åpen og tilgjengelig medvirkning fra<ol class="defaultList" type="a"><li data-name="a." value="1"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">eldre gjennom eldrerådet i alle saker som gjelder dem</article></article></li><li data-name="b." value="2"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">personer med funksjonsnedsettelse gjennom rådet for personer med funksjonsnedsettelse i alle saker som gjelder dem</article></article></li><li data-name="c." value="3"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">ungdom gjennom ungdomsrådet eller annet medvirkningsorgan for ungdom i alle saker som gjelder dem.</article></article></li></ol></article></article><article class="legalArticle" data-lovdata-URL="SF/forskrift/2019-06-17-727/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgaver</span></h2><article class="legalP" id="paragraf-2-ledd-1">Eldrerådet, rådet for personer med funksjonsnedsettelse og ungdomsrådet eller et annet medvirkningsorgan for ungdom er rådgivende organer for kommunen og fylkeskommunen.</article><article class="legalP" id="paragraf-2-ledd-2">Rådene har rett til å uttale seg i alle saker som gjelder henholdsvis eldre, personer med funksjonsnedsettelse og ungdom. Slike saker skal kommunestyret, fylkestinget eller andre folkevalgte organer forelegge for rådene.</article><article class="legalP" id="paragraf-2-ledd-3">Kommunestyret og fylkestinget skal etablere rutiner som sikrer at rådene mottar sakene på et så tidlig tidspunkt i saksbehandlingen, at uttalelsene fra rådene har mulighet til å påvirke utfallet av saken. Rådene kan også ta opp saker på eget initiativ. Uttalelsene skal følge saksdokumentene til det kommunale eller fylkeskommunale organet som avgjør saken endelig.</article><article class="legalP" id="paragraf-2-ledd-4">Rådene skal ikke behandle saker som gjelder avgjørelser overfor enkeltpersoner. Kommunestyret og fylkestinget kan gi rådene myndighet til å fordele bevilgninger.</article><article class="legalP" id="paragraf-2-ledd-5">Rådene skal hvert år utarbeide hver sin årsmelding som skal legges frem for kommunestyret eller fylkestinget.</article><article class="legalP" id="paragraf-2-ledd-6">Kommunestyret og fylkestinget kan gi medlemmer av rådene møte- og talerett i folkevalgte organer.</article></article><article class="legalArticle" data-lovdata-URL="SF/forskrift/2019-06-17-727/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sammensetning og organisering</span></h2><article class="legalP" id="paragraf-3-ledd-1">Kommunestyret og fylkestinget vedtar sammensetningen av eldrerådet, rådet for personer med funksjonsnedsettelse og ungdomsrådet eller annet medvirkningsorgan for ungdom. De bestemmer også hvor mange medlemmer og varamedlemmer rådene skal ha.</article><article class="legalP" id="paragraf-3-ledd-2">Organisasjoner som representerer henholdsvis eldre, personer med funksjonsnedsettelse og ungdom har rett til å fremme forslag om medlemmer til det rådet som representerer deres interesser.</article><article class="legalP" id="paragraf-3-ledd-3">Rådene velger selv sin leder og nestleder blant medlemmene.</article><article class="legalP" id="paragraf-3-ledd-4">Rådene skal gis tilstrekkelig sekretariatshjelp.</article><article class="legalP" id="paragraf-3-ledd-5">Rådene har rett til å uttale seg før kommunestyret og fylkestinget setter ned et sekretariat, fastsetter saksbehandlingsreglene og vedtar budsjett for dem.</article><article class="legalP" id="paragraf-3-ledd-6">Hvis kommunene har overført oppgavene som gjelder eldre, personer med funksjonsnedsettelse eller ungdom til et kommunedelsutvalg, kan det etableres et eldreråd, et råd for personer med funksjonsnedsettelse og et ungdomsråd eller et annet medvirkningsorgan for ungdom i alle kommunedelene. Kommunedelsutvalget ivaretar da kommunestyrets rettigheter og plikter overfor rådene. Hvis oppgavene er overført til et kommunedelsutvalg, kan det også velges et sentralt eldreråd, et sentralt råd for personer med funksjonsnedsettelse og et sentralt ungdomsråd eller et annet medvirkningsorgan for ungdom.</article></article><article class="legalArticle" data-lovdata-URL="SF/forskrift/2019-06-17-727/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Felles råd for eldre og personer med funksjonsnedsettelse</span></h2><article class="legalP" id="paragraf-4-ledd-1">Kommunen eller fylkeskommunen kan opprette ett felles råd for eldre og personer med funksjonsnedsettelse dersom det ut i fra lokale forhold er nødvendig.</article><article class="legalP" id="paragraf-4-ledd-2">Organisasjoner for eldre, organisasjoner for personer med funksjonsnedsettelse og etablerte råd for eldre og for personer med funksjonsnedsettelse i kommunen eller fylket, skal bli hørt før kommunestyret eller fylkestinget avgjør om det skal opprettes ett felles råd.</article></article><article class="legalArticle" data-lovdata-URL="SF/forskrift/2019-06-17-727/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft fra og med det konstituerende møtet i det enkelte kommunestyret og fylkestinget ved oppstart av valgperioden 2019–2023.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Antas å være 1 november 2019, se <a href="forskrift/2019-10-03-1294">vedtak 3 okt 2019 nr. 1294</a>.</article></footer></article></main></body></html>