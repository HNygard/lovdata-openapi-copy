<!DOCTYPE html><html lang="no"><head><title>Forskrift om autorisasjon mv. for utøvelse av lokal flygeinformasjonstjeneste, AFIS og HFIS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2008-12-19-1574</dd><dt class="dokid">DokumentID</dt><dd class="dokid">SF/forskrift/2008-12-19-1574</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 (Veiledning)</dd><dt class="dateInForce">I kraft fra</dt><dd class="dateInForce">2009-02-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2018-02-28</dd><dt class="lastChangedBy">Sist endret ved</dt><dd class="lastChangedBy"><a href="forskrift/2018-02-28-287">forskrift/2018-02-28-287</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1986-08-12-4639">forskrift/1986-08-12-4639</a></li><li><a href="forskrift/1994-06-30-707">forskrift/1994-06-30-707</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1993-06-11-101/§7-4">lov/1993-06-11-101/§7-4</a></li><li><a href="lov/1993-06-11-101/§15-4">lov/1993-06-11-101/§15-4</a></li><li><a href="forskrift/1999-12-10-1273">forskrift/1999-12-10-1273</a></li></ul></dd><dt class="dateOfPublication">Kunngjort</dt><dd class="dateOfPublication">2009-01-09 14:05</dd><dt class="titleShort">Korttittel</dt><dd class="titleShort">Forskrift om lokal flygeinformasjonstjeneste</dd><dt class="title">Tittel</dt><dd class="title">Forskrift om autorisasjon mv. for utøvelse av lokal flygeinformasjonstjeneste, AFIS og HFIS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 19. desember 2008 med hjemmel i <a href="lov/1993-06-11-101">lov 11. juni 1993 nr. 101</a> om luftfart (luftfartsloven) <a href="lov/1993-06-11-101/§7-4">§ 7-4</a>, jf. <a href="lov/1993-06-11-101/§15-4">§ 15-4</a>. jf. <a href="forskrift/1999-12-10-1273">delegeringsvedtak 10. desember 1999 nr. 1273</a>. <br /><strong>Endret</strong> ved <a href="forskrift/2018-02-28-287">forskrift 28 feb 2018 nr. 287</a>.</dd><dt class="refid">RefID</dt><dd class="refid">forskrift/2008-12-19-1574</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om autorisasjon mv. for utøvelse av lokal flygeinformasjonstjeneste, AFIS og HFIS</a><ul class="tocSubUl"><li><a href="#paragraf-1">§ 1. Formål</a></li><li><a href="#paragraf-2">§ 2. Virkeområde</a></li><li><a href="#paragraf-3">§ 3. Definisjoner og forkortelser</a></li><li><a href="#paragraf-4">§ 4. Generelt</a></li><li><a href="#paragraf-5">§ 5. Grunnleggende krav for utstedelse av autorisasjonsbevis</a></li><li><a href="#paragraf-6">§ 5a. Norsk språkkrav</a></li><li><a href="#paragraf-7">§ 6. Vandelskontroll ved søknad om autorisasjonsbevis</a></li><li><a href="#paragraf-8">§ 7. Krav til innehaver av elevbevis, autorisasjonsbevis og enhetsspesifikk autorisasjon</a></li><li><a href="#paragraf-9">§ 8. Krav til institusjonell utdanning</a></li><li><a href="#paragraf-10">§ 9. Krav til utstedelse av elevbevis og gyldighet</a></li><li><a href="#paragraf-11">§ 10. Krav til praktisk utdanning</a></li><li><a href="#paragraf-12">§ 11. Krav til søknad og gjennomføring av prøver for autorisasjonsbevis</a></li><li><a href="#paragraf-13">§ 12. Autorisasjonsbevis</a></li><li><a href="#paragraf-14">§ 13. Type tjeneste</a></li><li><a href="#paragraf-15">§ 14. Enhetsspesifikke autorisasjoner</a></li><li><a href="#paragraf-16">§ 15. Praksisinstruktør</a></li><li><a href="#paragraf-17">§ 16. Overføringstrening</a></li><li><a href="#paragraf-18">§ 17. Godkjenning av kompetansebevis utstedt i annen stat</a></li><li><a href="#paragraf-19">§ 18. Tilbakekall av autorisasjonsbevis</a></li><li><a href="#paragraf-20">§ 19. Pliktmessig avhold</a></li><li><a href="#paragraf-21">§ 20. Dispensasjon</a></li><li><a href="#paragraf-22">§ 21. Ikrafttredelse</a></li><li><a href="#paragraf-23">§ 22. Overgangsbestemmelser</a></li><li><a href="#kapittel-1">Veiledning til forskriften</a><ul class="tocSubUl"><li><a href="#kapittel-1-kapittel-1">Generelt</a></li><li><a href="#kapittel-1-kapittel-2">Til § 4</a></li><li><a href="#kapittel-1-kapittel-3">Til § 5 (1)</a></li><li><a href="#kapittel-1-kapittel-4">Til § 8</a></li><li><a href="#kapittel-1-kapittel-5">Til § 11</a></li><li><a href="#kapittel-1-kapittel-6">Til § 14 (2)</a></li><li><a href="#kapittel-1-kapittel-7">Til § 18 (4)</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2008-12-19-1574" id="dokument"><h1>Forskrift om autorisasjon mv. for utøvelse av lokal flygeinformasjonstjeneste, AFIS og HFIS</h1><article class="legalArticle" data-lovdata-URL="SF/forskrift/2008-12-19-1574/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å sørge for at den som utfører lokal flygeinformasjonstjeneste har de nødvendige kunnskaper og ferdigheter slik at tjenesten utføres på en måte som sikrer at flysikkerheten til enhver tid ivaretas.</article></article><article class="legalArticle" data-lovdata-URL="SF/forskrift/2008-12-19-1574/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften omhandler krav for oppnåelse og opprettholdelse av autorisasjon for utøvelse av lokal flygeinformasjonstjeneste innenfor norsk område, samt områder hvor Norge i henhold til internasjonale konvensjoner og avtaler er forpliktet til å utøve lufttrafikktjeneste.</article></article><article class="legalArticle" data-lovdata-URL="SF/forskrift/2008-12-19-1574/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner og forkortelser</span></h2><article class="legalP" id="paragraf-3-ledd-1">I denne forskrift gjelder følgende definisjoner og forkortelser:<ol class="defaultList" type="a"><li data-name="a." value="1"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>AFIS (Aerodrome Flight Information Service):</i> Lokal flygeinformasjons- og alarmtjeneste som ytes på en ikke-kontrollert landingsplass samt til luftfartøy innenfor enhetens ansvarsområde.</article></article></li><li data-name="b." value="2"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Autorisasjonsbevis:</i> Et dokument utstedt av Luftfartstilsynet som bekrefter at innehaveren er kvalifisert og innehar de personlige egenskaper og kunnskaper som er nødvendige for å utøve lokal flygeinformasjonstjeneste.</article></article></li><li data-name="c." value="3"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Elevbevis:</i> Et dokument som bekrefter at en elev som har gjennomgått og bestått godkjent grunnutdanning kan trene i utøvelse av tjenesten under overvåking av en praksisinstruktør.</article></article></li><li data-name="d." value="4"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Enhetsspesifikk autorisasjon:</i> En tillatelse utstedt av yter av lufttrafikktjeneste til å utøve nærmere angitt tjeneste ved en bestemt enhet eller sektor.</article></article></li><li data-name="e." value="5"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>HFIS (Helicopter Flight Information Service):</i> Lokal flygeinformasjons- og alarmtjeneste til helikoptre før avgang fra et helikopterdekk og til luftfartøy innenfor en eller flere beskyttelsessoner for helikoptre (HPZ).</article></article></li><li data-name="f." value="6"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Institusjonell utdanning:</i> Grunnutdanning som skal gi eleven tilstrekkelige teoretiske kunnskaper og praktiske ferdigheter til å kunne påbegynne enhetstrening.</article></article></li><li data-name="g." value="7"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>Kontrollant</i>: Person som er kvalifisert for og utnevnt av Luftfartstilsynet til å avholde ferdighetsprøve og ferdighetskontroll med kandidater ved sertifisering/autorisering av luftfartspersonell.</article></article></li><li data-name="h." value="8"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>Lokal flygeinformasjonstjeneste</i>: En tjeneste med det formål å gi råd og opplysninger av betydning for sikker og effektiv gjennomføring av flyginger på og i nærheten av en landingsplass.</article></article></li><li data-name="i." value="9"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1"><i>Overføringstrening</i>: Med overføringstrening forstås den opplæring og trening som er nødvendig når autorisert personell flytter fra en enhet til en annen eller internt ved en enhet for å oppnå ny autorisasjon.</article></article></li><li data-name="j." value="10"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1"><i>Periodisk Faglig Oppdatering (PFO):</i> Regelmessig vedlikehold og kontroll av lufttrafikktjenestepersonells teoretiske kunnskaper og praktiske ferdigheter.</article></article></li><li data-name="k." value="11"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1"><i>Praksisinstruktør (OJTI) (on-the-job training instructor):</i> Lufttrafikktjenestepersonell som har gyldig autorisasjon til å utøve praktisk opplæring i flygekontrolltjeneste eller flygeinformasjonstjeneste.</article></article></li></ol></article></article><article class="legalArticle" data-lovdata-URL="SF/forskrift/2008-12-19-1574/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h2><article class="numberedLegalP" data-numerator="1" id="paragraf-4-nummer-1">(1) Personell som skal utføre lokal flygeinformasjonstjeneste skal ha autorisasjonsbevis utstedt av Luftfartstilsynet i tillegg til en enhetsspesifikk autorisasjon utstedt av yter av lufttrafikktjeneste.</article><article class="numberedLegalP" data-numerator="2" id="paragraf-4-nummer-2">(2) Autorisasjonsbeviset og den enhetsspesifikke autorisasjonen skal til enhver tid kunne framvises når innehaver er i tjeneste.</article></article><article class="legalArticle" data-lovdata-URL="SF/forskrift/2008-12-19-1574/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Grunnleggende krav for utstedelse av autorisasjonsbevis</span></h2><article class="legalP" id="paragraf-5-ledd-1">Før autorisasjonsbevis utstedes må søkeren tilfredsstille følgende grunnkrav:<ol class="defaultList" type="a"><li data-name="a." value="1"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Tilfredsstille de medisinske krav som fremgår av <a href="forskrift/2002-06-18-701">forskrift 18. juni 2002 nr. 701</a> om medisinske krav for AFIS- og HFIS-fullmektig/operatør (BSL G 2-5),</article></article></li><li data-name="b." value="2"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">ha vandel godkjent av Luftfartstilsynet, jf. <a href="forskrift/2008-12-19-1574/§6">§ 6</a>,</article></article></li><li data-name="c." value="3"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">ha språkferdighet i engelsk på minimum nivå 4, jf. <a href="forskrift/2003-10-25-1302">forskrift 25. oktober 2003 nr. 1302</a> om utdanningsorganisasjoner for flygeinformasjonstjenestepersonell <a href="forskrift/2003-10-25-1302/§14a">§ 14a</a>,</article></article></li><li data-name="d." value="4"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">være fylt 21 år.</article></article></li></ol></article><article class="changesToParent">Endret ved <a href="forskrift/2018-02-28-287">forskrift 28 feb 2018 nr. 287</a>.</article></article><article class="legalArticle" data-lovdata-URL="SF/forskrift/2008-12-19-1574/§5a" data-name="§5a" id="paragraf-6"><h2 class="legalArticleHeader"><span class="legalArticleValue">§ 5a</span>. <span class="legalArticleTitle">Norsk språkkrav</span></h2><article class="legalP" id="paragraf-6-ledd-1">For å kunne utføre flygeinformasjonstjeneste må AFIS/HFIS-fullmektigen ha bestått norsk CEFR-språktest med minimum nivå B2 i henhold til Det felles europeiske rammeverket for språk eller ha dokumentert norskkunnskaper fra videregående skole med minimum karakter 3.</article><article class="changesToParent">Tilføyd ved <a href="forskrift/2018-02-28-287">forskrift 28 feb 2018 nr. 287</a>.</article></article><article class="legalArticle" data-lovdata-URL="SF/forskrift/2008-12-19-1574/§6" data-name="§6" id="paragraf-7"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vandelskontroll ved søknad om autorisasjonsbevis</span></h2><article class="numberedLegalP" data-numerator="1" id="paragraf-7-nummer-1">(1) Det skal foretas vandelskontroll basert på opplysninger som fremgår av søkers uttømmende politiattest før det utstedes autorisasjonsbevis. Politiattesten skal ikke være eldre enn 3 måneder.</article><article class="numberedLegalP" data-numerator="2" id="paragraf-7-nummer-2">(2) Straffbare forhold som gir grunnlag for tvil om vedkommende er å anse som skikket til tjeneste, skal medføre avslag ved søknad om autorisasjonsbevis.</article><article class="numberedLegalP" data-numerator="3" id="paragraf-7-nummer-3">(3) Ved vurderingen vil det blant annet bli lagt vekt på type lovbrudd, straffereaksjonens omfang og hvor langt tilbake i tid det eller de straffbare forholdene ligger, samt hensynet til sikker tjenesteutøvelse.</article></article><article class="legalArticle" data-lovdata-URL="SF/forskrift/2008-12-19-1574/§7" data-name="§7" id="paragraf-8"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til innehaver av elevbevis, autorisasjonsbevis og enhetsspesifikk autorisasjon</span></h2><article class="numberedLegalP" data-numerator="1" id="paragraf-8-nummer-1">(1) For å kunne utøve tjeneste i henhold til elev-, autorisasjonsbevis eller enhetsspesifikk autorisasjon skal innehaver:<ol class="defaultList" type="a"><li data-name="a." value="1"><article class="listArticle" id="paragraf-8-nummer-1-punkt-1"><article class="legalP" id="paragraf-8-nummer-1-punkt-1-ledd-1">til enhver tid inneha gyldig legeattest og underrette enhetens ledelse og Luftfartstilsynet dersom vedkommende ikke lenger er medisinsk skikket til å utøve lokal flygeinformasjonstjeneste,</article></article></li><li data-name="b." value="2"><article class="listArticle" id="paragraf-8-nummer-1-punkt-2"><article class="legalP" id="paragraf-8-nummer-1-punkt-2-ledd-1">avklare med lege godkjent av Luftfartstilsynet hvorvidt bruk av reseptbelagte medisiner kan påvirke evnen til å utøve lokal flygeinformasjonstjeneste. Dersom bruk av reseptbelagte medisiner etter legens vurdering forhindrer utøvelse av slik tjeneste plikter innehaveren å underrette enhetens ledelse, og</article></article></li><li data-name="c." value="3"><article class="listArticle" id="paragraf-8-nummer-1-punkt-3"><article class="legalP" id="paragraf-8-nummer-1-punkt-3-ledd-1">avstå fra operativ tjeneste eller operativ trening dersom det oppstår svekkelse i helsetilstanden som kan innebære at vedkommende er uskikket til å utøve lokal flygeinformasjonstjeneste.</article></article></li></ol></article><article class="numberedLegalP" data-numerator="2" id="paragraf-8-nummer-2">(2) Innehaver av autorisasjonsbevis og enhetsspesifikk autorisasjon skal i tillegg:<ol class="defaultList" type="a"><li data-name="a." value="1"><article class="listArticle" id="paragraf-8-nummer-2-punkt-1"><article class="legalP" id="paragraf-8-nummer-2-punkt-1-ledd-1">gjennomgå godkjente program for regelmessig vedlikehold og kontroll av teoretiske kunnskaper og praktiske ferdigheter (PFO),</article></article></li><li data-name="b." value="2"><article class="listArticle" id="paragraf-8-nummer-2-punkt-2"><article class="legalP" id="paragraf-8-nummer-2-punkt-2-ledd-1">ved språkferdighet på nivå 4 avlegge ny språktest hvert 3. år og på nivå 5 avlegge ny språktest hvert 6. år. Ved nivå 6 kreves ingen ny språktest,</article></article></li><li data-name="c." value="3"><article class="listArticle" id="paragraf-8-nummer-2-punkt-3"><article class="legalP" id="paragraf-8-nummer-2-punkt-3-ledd-1">påse at egen kompetanse for øvrig er vedlikeholdt i samsvar med Luftfartstilsynets krav.</article></article></li></ol></article></article><article class="legalArticle" data-lovdata-URL="SF/forskrift/2008-12-19-1574/§8" data-name="§8" id="paragraf-9"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til institusjonell utdanning</span></h2><article class="numberedLegalP" data-numerator="1" id="paragraf-9-nummer-1">(1) Institusjonell utdanning skal gjennomføres ved en godkjent utdanningsorganisasjon, jf. <a href="forskrift/2003-10-25-1302">forskrift 25. oktober 2003 nr. 1302</a> om utdanningsorganisasjoner for flygeledere og flygeinformasjonstjenestepersonell.</article><article class="numberedLegalP" data-numerator="2" id="paragraf-9-nummer-2">(2) Eleven kan gis inntil 3 – tre – forsøk på å bestå institusjonell utdanning.</article></article><article class="legalArticle" data-lovdata-URL="SF/forskrift/2008-12-19-1574/§9" data-name="§9" id="paragraf-10"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til utstedelse av elevbevis og gyldighet</span></h2><article class="numberedLegalP" data-numerator="1" id="paragraf-10-nummer-1">(1) Elever som har gjennomført institusjonell utdanning og bestått tilhørende prøver får utstedt elevbevis av utdanningsorganisasjonen.</article><article class="numberedLegalP" data-numerator="2" id="paragraf-10-nummer-2">(2) Den tjenesten treningen omfatter skal fremgå av elevbeviset.</article><article class="numberedLegalP" data-numerator="3" id="paragraf-10-nummer-3">(3) Elevbeviset er gyldig frem til utstedelse av autorisasjonsbevis, dog ikke lenger enn 24 måneder.</article></article><article class="legalArticle" data-lovdata-URL="SF/forskrift/2008-12-19-1574/§10" data-name="§10" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav til praktisk utdanning</span></h2><article class="numberedLegalP" data-numerator="1" id="paragraf-11-nummer-1">(1) Elever under utdanning til lokal flygeinformasjonstjeneste kan bare utøve operativ tjeneste dersom han eller hun har gyldig elevbevis og er under oppsyn av godkjent praksisinstruktør.</article><article class="numberedLegalP" data-numerator="2" id="paragraf-11-nummer-2">(2) Praktisk utdanning skal være påbegynt senest 6 måneder etter utstedelse av elevbevis. Dersom treningen ikke påbegynnes innen denne fristen, skal det gjennomføres nye prøver i henhold til <a href="forskrift/2008-12-19-1574/§9">§ 9</a> første ledd.</article></article><article class="legalArticle" data-lovdata-URL="SF/forskrift/2008-12-19-1574/§11" data-name="§11" id="paragraf-12"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Krav til søknad og gjennomføring av prøver for autorisasjonsbevis</span></h2><article class="numberedLegalP" data-numerator="1" id="paragraf-12-nummer-1">(1) Luftfartstilsynet deltar ved prøve for autorisasjonsbevis etter søknad fra yter av lufttrafikktjeneste på fastsatt oppmeldingsskjema. Krav til søknadens innhold og avholdelse av prøver framgår av <a href="forskrift/2003-11-11-1345">forskrift 11. november 2003 nr. 1345</a> om etablering, organisering og drift av lufttrafikktjeneste (BSL G 2-1), vedlegg 6, <a href="forskrift/2003-11-11-1345/kap2">punkt</a> 2. I tillegg skal søknaden inneholde kopi av rettet og bestått teoretisk eksamen.</article><article class="numberedLegalP" data-numerator="2" id="paragraf-12-nummer-2">(2) Søkeren kan gis inntil 3 – tre – forsøk på å bestå prøven.</article></article><article class="legalArticle" data-lovdata-URL="SF/forskrift/2008-12-19-1574/§12" data-name="§12" id="paragraf-13"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Autorisasjonsbevis</span></h2><article class="numberedLegalP" data-numerator="1" id="paragraf-13-nummer-1">(1) Luftfartstilsynet utsteder autorisasjonsbevis til kandidater som har bestått prøve for utstedelse av autorisasjonsbevis jf. <a href="forskrift/2008-12-19-1574/§11">§ 11</a>.</article><article class="numberedLegalP" data-numerator="2" id="paragraf-13-nummer-2">(2) Autorisasjonsbeviset skal inneholde opplysninger om hvilke type tjenester det gjelder for.</article></article><article class="legalArticle" data-lovdata-URL="SF/forskrift/2008-12-19-1574/§13" data-name="§13" id="paragraf-14"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Type tjeneste</span></h2><article class="numberedLegalP" data-numerator="1" id="paragraf-14-nummer-1">(1) Ved utstedelse av autorisasjonsbevis skal Luftfartstilsynet påføre den eller de typer tjenester som ble prøvd og bestått i forbindelse med autorisasjonsprøven.</article><article class="numberedLegalP" data-numerator="2" id="paragraf-14-nummer-2">(2) Det kan utstedes autorisasjonsbevis for å utøve følgende typer tjeneste:<ol class="defaultList" type="a"><li data-name="a." value="1"><article class="listArticle" id="paragraf-14-nummer-2-punkt-1"><article class="legalP" id="paragraf-14-nummer-2-punkt-1-ledd-1">Lokal flygeinformasjonstjeneste – AFIS.</article><article class="legalP" id="paragraf-14-nummer-2-punkt-1-ledd-2">Autorisasjonen inkluderer meteorologisk observasjonstjeneste.</article></article></li><li data-name="b." value="2"><article class="listArticle" id="paragraf-14-nummer-2-punkt-2"><article class="legalP" id="paragraf-14-nummer-2-punkt-2-ledd-1">Lokal flygeinformasjonstjeneste offshore – HFIS.</article><article class="legalP" id="paragraf-14-nummer-2-punkt-2-ledd-2">Autorisasjonen inkluderer meteorologisk observasjonstjeneste.</article></article></li><li data-name="c." value="3"><article class="listArticle" id="paragraf-14-nummer-2-punkt-3"><article class="legalP" id="paragraf-14-nummer-2-punkt-3-ledd-1">Lokal flygeinformasjonstjeneste basert på overvåkingsinformasjon.</article></article></li></ol></article><article class="numberedLegalP" data-numerator="3" id="paragraf-14-nummer-3">(3) Autorisasjonen til å yte lokal flygeinformasjonstjeneste basert på overvåkingsinformasjon skal spesifiseres med Radar eller Automatic Dependent Surveillance.</article><article class="numberedLegalP" data-numerator="4" id="paragraf-14-nummer-4">(4) Avbrudd i tjenesteutøvelsen utover 48 måneder medfører at ny autorisasjonsprøve må avholdes i henhold til <a href="forskrift/2008-12-19-1574/§11">§ 11</a>. I slike tilfeller plikter innehaver å returnere autorisasjonsbeviset til Luftfartstilsynet.</article></article><article class="legalArticle" data-lovdata-URL="SF/forskrift/2008-12-19-1574/§14" data-name="§14" id="paragraf-15"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Enhetsspesifikke autorisasjoner</span></h2><article class="numberedLegalP" data-numerator="1" id="paragraf-15-nummer-1">(1) Første gangs enhetsspesifikke autorisasjonsprøve avholdes av yter av lufttrafikktjeneste og skjer samtidig med prøve for autorisasjonsbevis. Yter av lufttrafikktjeneste skal ved bestått enhetsspesifikk autorisasjon utstede dokumentasjon for dette til kandidaten.</article><article class="numberedLegalP" data-numerator="2" id="paragraf-15-nummer-2">(2) Senere enhetsspesifikke autorisasjonsprøver for å oppnå rett til å utøve samme type tjeneste ved annen enhet gjennomføres av yter av lufttrafikktjeneste, jf. dog <a href="forskrift/2008-12-19-1574/§18">§ 18</a>. Yter av lufttrafikktjeneste skal ved bestått enhetsspesifikk autorisasjon utstede dokumentasjon for dette til kandidaten.</article><article class="numberedLegalP" data-numerator="3" id="paragraf-15-nummer-3">(3) Ny prøve for autorisasjonsbevis i henhold til <a href="forskrift/2008-12-19-1574/§11">§ 11</a> kreves ikke ved overgang mellom AFIS og HFIS eller mellom HFIS og AFIS.</article><article class="numberedLegalP" data-numerator="4" id="paragraf-15-nummer-4">(4) Senere prøve for autorisasjonsbevis for å oppnå rett til å utøve ny type tjeneste ved samme eller ny enhet skal gjennomføres i henhold til <a href="forskrift/2008-12-19-1574/§11">§ 11</a>.</article><article class="numberedLegalP" data-numerator="5" id="paragraf-15-nummer-5">(5) Krav til vedlikehold av autorisasjon fremgår av <a href="forskrift/2003-11-11-1345">forskrift 11. november 2003 nr. 1345</a> om etablering, organisering og drift av lufttrafikktjeneste (BSL G 2-1) vedlegg 6.</article></article><article class="legalArticle" data-lovdata-URL="SF/forskrift/2008-12-19-1574/§15" data-name="§15" id="paragraf-16"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Praksisinstruktør</span></h2><article class="numberedLegalP" data-numerator="1" id="paragraf-16-nummer-1">(1) Kun personell som er kvalifisert som praksisinstruktør (OJTI) kan ha oppsyn med den praktiske opplæringen av elever som innehar elevbevis eller personell under overføringstrening, jf. <a href="forskrift/2003-11-11-1345">forskrift 11. november 2003 nr. 1345</a> om etablering, organisering og drift av lufttrafikktjeneste (BSL G 2-1) vedlegg 3, <a href="forskrift/2003-11-11-1345/kap4">pkt</a>. 4.</article><article class="numberedLegalP" data-numerator="2" id="paragraf-16-nummer-2">(2) Praksisinstruktøren er ansvarlig for den tjeneste som utøves.</article><article class="numberedLegalP" data-numerator="3" id="paragraf-16-nummer-3">(3) For å utøve tjeneste som praksisinstruktør må vedkommende:<ol class="defaultList" type="a"><li data-name="a." value="1"><article class="listArticle" id="paragraf-16-nummer-3-punkt-1"><article class="legalP" id="paragraf-16-nummer-3-punkt-1-ledd-1">ha vært innehaver av gyldig autorisasjonsbevis for tjenesten i minst to år og ha tjenestegjort ved enheten i minst de siste seks måneder, og</article></article></li><li data-name="b." value="2"><article class="listArticle" id="paragraf-16-nummer-3-punkt-2"><article class="legalP" id="paragraf-16-nummer-3-punkt-2-ledd-1">ha fullført og bestått treningsprogram for praksisinstruktører godkjent av Luftfartstilsynet.</article></article></li></ol></article></article><article class="legalArticle" data-lovdata-URL="SF/forskrift/2008-12-19-1574/§16" data-name="§16" id="paragraf-17"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Overføringstrening</span></h2><article class="numberedLegalP" data-numerator="1" id="paragraf-17-nummer-1">(1) Utøver av lokal flygeinformasjonstjeneste som er under opplæring ved ny tjenesteenhet, skal ha gyldig autorisasjonsbevis, samt ha gjennomgått treningsprogram tilsvarende den type tjeneste vedkommende søker å oppnå autorisasjon for, jf. <a href="forskrift/2008-12-19-1574/§13">§ 13</a>.</article><article class="numberedLegalP" data-numerator="2" id="paragraf-17-nummer-2">(2) Vedkommende kan bare utøve operativ tjeneste under oppsyn av godkjent praksisinstruktør.</article><article class="numberedLegalP" data-numerator="3" id="paragraf-17-nummer-3">(3) Krav til overføringstrening fremgår av <a href="forskrift/2003-11-11-1345">forskrift 11. november 2003 nr. 1345</a> om etablering, organisering og drift av lufttrafikktjeneste (BSL G 2-1) vedlegg 4.</article></article><article class="legalArticle" data-lovdata-URL="SF/forskrift/2008-12-19-1574/§17" data-name="§17" id="paragraf-18"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Godkjenning av kompetansebevis utstedt i annen stat</span></h2><article class="legalP" id="paragraf-18-ledd-1">Innehaver av kompetansebevis utstedt i annen stat kan søke Luftfartstilsynet om å få utstedt et norsk autorisasjonsbevis med rett til å utøve tilsvarende type tjeneste dersom vedkommende på en tilfredsstillende måte godtgjør at hun eller han oppfyller kravene som er gitt i denne forskrift. I slike tilfeller skal prøve for autorisasjonsbevis i Norge gjennomføres i henhold til <a href="forskrift/2008-12-19-1574/§11">§ 11</a>.</article></article><article class="legalArticle" data-lovdata-URL="SF/forskrift/2008-12-19-1574/§18" data-name="§18" id="paragraf-19"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Tilbakekall av autorisasjonsbevis</span></h2><article class="numberedLegalP" data-numerator="1" id="paragraf-19-nummer-1">(1) Ved medisinsk uskikkethet skal Luftfartstilsynet tilbakekalle vedkommendes autorisasjonsbevis, jf. <a href="forskrift/2008-12-19-1574/§7">§ 7</a> (1).</article><article class="numberedLegalP" data-numerator="2" id="paragraf-19-nummer-2">(2) Ved tvil om innehavers kompetanse kan Luftfartstilsynet tilbakekalle vedkommendes autorisasjonsbevis.</article><article class="numberedLegalP" data-numerator="3" id="paragraf-19-nummer-3">(3) Dersom innehaver av autorisasjonsbevis under utøvelse av sin tjeneste forsettelig eller uaktsomt har overtrådt bestemmelser i denne eller andre forskrifter og instrukser som skulle vært ivaretatt for å sikre en forsvarlig trafikkavvikling innenfor vedkommendes ansvarsområde, kan Luftfartstilsynet midlertidig eller permanent tilbakekalle vedkommendes autorisasjonsbevis.</article><article class="numberedLegalP" data-numerator="4" id="paragraf-19-nummer-4">(4) Luftfartstilsynet kan tilbakekalle vedkommendes autorisasjonsbevis midlertidig eller permanent dersom innehaveren utenfor tjeneste gjør seg skyldig i forseelse av betydning. Ved mistanke om slike straffbare forhold kan Luftfartstilsynet suspendere autorisasjonsbeviset inntil saken er endelig avgjort.</article></article><article class="legalArticle" data-lovdata-URL="SF/forskrift/2008-12-19-1574/§19" data-name="§19" id="paragraf-20"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Pliktmessig avhold</span></h2><article class="numberedLegalP" data-numerator="1" id="paragraf-20-nummer-1">(1) Dersom flygeinformasjonstjenestepersonell straffes for overtredelse av <a href="forskrift/2001-12-17-1462">forskrift 17. desember 2001 nr. 1462</a>: om pliktmessig avhold fra nytelse av alkohol eller annet berusende eller bedøvende middel for personell i luftfartens flysikringstjeneste skal yter av lufttrafikktjeneste umiddelbart ta vedkommende ut av tjeneste og samtidig underrette Luftfartstilsynet. Luftfartstilsynet skal deretter tilbakekalle vedkommendes autorisasjonsbevis og yter av lufttrafikktjeneste skal tilbakekalle vedkommendes enhetsspesifikke autorisasjon, for minst 1 år, med mindre særlige grunner tilsier noe annet.</article><article class="numberedLegalP" data-numerator="2" id="paragraf-20-nummer-2">(2) Det samme gjelder når den som har gjort vakttjeneste har nytt alkohol eller tatt annet berusende eller bedøvende middel i de første 6 timer etter tjenesten når vedkommende forstår eller må forstå at det kan bli politietterforskning på grunn av forhold i tjenesten. Forbudet mot å nyte alkohol gjelder likevel ikke etter at politiet har latt lege ta blodprøver eller har avgjort at blodprøve ikke skal tas.</article><article class="numberedLegalP" data-numerator="3" id="paragraf-20-nummer-3">(3) Dersom flygeinformasjonstjenestepersonell ilegges straff eller domfelles for straffbare forhold nevnt ovenfor, og dette skjer mindre enn 5 år etter at vedkommende er blitt straffet eller domfelt for tilsvarende forhold, skal Luftfartstilsynet tilbakekalle vedkommendes autorisasjonsbevis og yter av lufttrafikktjeneste skal tilbakekalle vedkommendes enhetsspesifikke autorisasjon, for alltid.</article></article><article class="legalArticle" data-lovdata-URL="SF/forskrift/2008-12-19-1574/§20" data-name="§20" id="paragraf-21"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Dispensasjon</span></h2><article class="legalP" id="paragraf-21-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="SF/forskrift/2008-12-19-1574/§21" data-name="§21" id="paragraf-22"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h2><article class="legalP" id="paragraf-22-ledd-1">Denne forskrift gjelder fra 1. februar 2009. Fra samme tidspunkt oppheves <a href="forskrift/1986-08-12-4639">forskrift 12. august 1986 nr. 4639</a> for oppnåelse og opprettholdelse av autorisasjon for utøvelse av lokal flygeinformasjonstjeneste (AFIS) og <a href="forskrift/1994-06-30-707">forskrift 30. juni 1994 nr. 707</a> for oppnåelse og opprettholdelse av autorisasjon for utøvelse av lokal flygeinformasjonstjeneste (HFIS) ved innretning på norsk kontinentalsokkel.</article></article><article class="legalArticle" data-lovdata-URL="SF/forskrift/2008-12-19-1574/§22" data-name="§22" id="paragraf-23"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Overgangsbestemmelser</span></h2><article class="numberedLegalP" data-numerator="1" id="paragraf-23-nummer-1">(1) Personell som er autorisert i henhold til tidligere <a href="forskrift/1986-08-12-4639">forskrift 12. august 1986 nr. 4639</a> for oppnåelse og opprettholdelse av autorisasjon for utøvelse av lokal flygeinformasjonstjeneste (AFIS) og <a href="forskrift/1994-06-30-707">forskrift 30. juni 1994 nr. 707</a> for oppnåelse og opprettholdelse av autorisasjon for utøvelse av lokal flygeinformasjonstjeneste (HFIS) ved innretning på norsk kontinentalsokkel, beholder sin(e) autorisasjon(er) uten at ny(e) prøve(r) for autorisasjonsbevis må avholdes.</article><article class="numberedLegalP" data-numerator="2" id="paragraf-23-nummer-2">(2) Kravet om at personell som skal ha oppsyn med elever under utdanning (§ 10 første ledd) og personell under overføringstrening (§ 16 annet ledd) må ha autorisasjon som praksisinstruktør gjelder fra ett år etter forskriftens ikrafttredelse.</article><article class="numberedLegalP" data-numerator="3" id="paragraf-23-nummer-3">(3) Innehavere av autorisasjon som er utstedt før 31. januar 2009 gis språkrettighet i norsk og engelsk på nivå 4.</article></article><section class="section" id="kapittel-1" data-lovdata-URL="SF/forskrift/2008-12-19-1574/KAPITTEL_1"><h2>Veiledning til forskriften</h2><section class="section" id="kapittel-1-kapittel-1" data-lovdata-URL="SF/forskrift/2008-12-19-1574/KAPITTEL_1-1"><h3>Generelt</h3><article class="legalP" id="kapittel-1-kapittel-1-ledd-1">Forskriften spesifiserer ingen øvre aldersgrense for utøvelse av AFIS og HFIS. Pensjonsalder reguleres annetsteds, enten i lovverket (arbeidsmiljøloven) eller i kollektive/individuelle arbeidsavtaler. Forskriftsverket for øvrig stiller helse- og kvalifikasjonsmessige krav for å utøve flygeinformasjonstjeneste. Yter av lufttrafikktjeneste må ha systemer som sikrer at kravene til enhver tid er oppfylt.</article></section><section class="section" id="kapittel-1-kapittel-2" data-lovdata-URL="SF/forskrift/2008-12-19-1574/KAPITTEL_1-2"><h3>Til § 4</h3><article class="legalP" id="kapittel-1-kapittel-2-ledd-1">Et autorisasjonsbevis er et dokument som bekrefter at innehaveren er kvalifisert og innehar de personlige egenskaper, medisinske godkjenninger og kunnskaper som er nødvendige for å utøve lokal flygeinformasjonstjeneste. Autorisasjonsbevis oppnås dersom man består en prøve for autorisasjonsbevis jf. <a href="forskrift/2008-12-19-1574/§10">§ 10</a> og <a href="forskrift/2008-12-19-1574/§11">§ 11</a>. I autorisasjonsbeviset påføres hvilken type tjeneste vedkommende er autorisert for. Et enhetsspesifikt autorisasjonsbevis må utstedes av yter av lufttrafikktjeneste for å angi ved hvilken enhet eller sektor innehaveren er autorisert.</article></section><section class="section" id="kapittel-1-kapittel-3" data-lovdata-URL="SF/forskrift/2008-12-19-1574/KAPITTEL_1-3"><h3>Til § 5 (1)</h3><article class="legalP" id="kapittel-1-kapittel-3-ledd-1">Vandelskravene vil fremgå av ny vandelsforskrift som er under utarbeidelse i Luftfartstilsynet. Inntil ny vandelsforskrift er fastsatt fremgår krav til vandel av <a href="forskrift/2008-12-19-1574/§6">§ 6</a>.</article><article class="legalP" id="kapittel-1-kapittel-3-ledd-2">Når det gjelder språkkrav er det de samme kravene som gjelder for «language proficiency tests» for flygeledere som er gjeldende for AFIS/HFIS.</article></section><section class="section" id="kapittel-1-kapittel-4" data-lovdata-URL="SF/forskrift/2008-12-19-1574/KAPITTEL_1-4"><h3>Til § 8</h3><article class="legalP" id="kapittel-1-kapittel-4-ledd-1">Grensen på tre forsøk på å bestå institusjonell utdanning er en øvre grense. Den enkelte utdanningsorganisasjon kan velge å være strengere ved at de ikke godtar tre forsøk.</article></section><section class="section" id="kapittel-1-kapittel-5" data-lovdata-URL="SF/forskrift/2008-12-19-1574/KAPITTEL_1-5"><h3>Til § 11</h3><article class="defaultP"><i>Til <a href="forskrift/2008-12-19-1574/§11">§ 11</a> (1)</i></article><article class="legalP" id="kapittel-1-kapittel-5-ledd-1">Oppmeldingsskjema finnes på Luftfartstilsynets internettsider.</article><article class="defaultP"><i>Til <a href="forskrift/2008-12-19-1574/§11">§ 11</a> (2)</i></article><article class="legalP" id="kapittel-1-kapittel-5-ledd-2">Det kan gis inntil tre forsøk til å bestå teorieksamen og inntil tre forsøk til å bestå den praktiske prøven.</article></section><section class="section" id="kapittel-1-kapittel-6" data-lovdata-URL="SF/forskrift/2008-12-19-1574/KAPITTEL_1-6"><h3>Til § 14 (2)</h3><article class="legalP" id="kapittel-1-kapittel-6-ledd-1">Henvisningen til <a href="forskrift/2008-12-19-1574/§18">§ 18</a> er ment som en påminnelse om at utstedelse av enhetsspesifikk autorisasjon ikke kan skje uten at yter av lufttrafikktjeneste har forsikret seg om at kandidaten er innehaver av et gyldig autorisasjonsbevis utstedt av Luftfartstilsynet.</article></section><section class="section" id="kapittel-1-kapittel-7" data-lovdata-URL="SF/forskrift/2008-12-19-1574/KAPITTEL_1-7"><h3>Til § 18 (4)</h3><article class="legalP" id="kapittel-1-kapittel-7-ledd-1">Bestemmelsen gjelder straffbare forhold begått utenfor tjeneste. Forholdene må være av en slik art og karakter at det kan stilles spørsmål ved vedkommendes egnethet til å utøve flygeinformasjonstjeneste.</article></section></section></main></body></html>