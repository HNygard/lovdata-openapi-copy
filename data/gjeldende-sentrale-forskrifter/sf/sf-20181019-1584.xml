<!DOCTYPE html><html lang="no"><head><title>Forskrift om kommunens helsefremmende og forebyggende arbeid i helsestasjons- og skolehelsetjenesten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2018-10-19-1584</dd><dt class="dokid">DokumentID</dt><dd class="dokid">SF/forskrift/2018-10-19-1584</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavd.</li></ul></dd><dt class="dateInForce">I kraft fra</dt><dd class="dateInForce">2018-11-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2024-05-02</dd><dt class="lastChangedBy">Sist endret ved</dt><dd class="lastChangedBy"><a href="forskrift/2024-04-26-685">forskrift/2024-04-26-685</a> fra 2024-05-02</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2003-04-03-450">forskrift/2003-04-03-450</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2011-06-24-30/§3-1">lov/2011-06-24-30/§3-1</a></li><li><a href="lov/2011-06-24-30/§3-2">lov/2011-06-24-30/§3-2</a></li><li><a href="lov/1994-08-05-55/§3-8">lov/1994-08-05-55/§3-8</a></li></ul></dd><dt class="dateOfPublication">Kunngjort</dt><dd class="dateOfPublication">2018-10-22 14:10</dd><dt class="titleShort">Korttittel</dt><dd class="titleShort">Forskrift om helsestasjons- og skolehelsetjenesten</dd><dt class="title">Tittel</dt><dd class="title">Forskrift om kommunens helsefremmende og forebyggende arbeid i helsestasjons- og skolehelsetjenesten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 19. oktober 2018 med hjemmel i <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. (helse- og omsorgstjenesteloven) <a href="lov/2011-06-24-30/§3-1">§ 3-1</a> tredje ledd og 3-2 andre ledd og <a href="lov/1994-08-05-55">lov 5. august 1994 nr. 55</a> om vern mot smittsomme sykdommer <a href="lov/1994-08-05-55/§3-8">§ 3-8</a> første ledd. Fremmet av Helse- og omsorgsdepartementet. <br /><strong>Endret</strong> ved forskrift <a href="forskrift/2024-04-26-685">26 april 2024 nr. 685</a> (i kraft 2 mai 2024).</dd><dt class="refid">RefID</dt><dd class="refid">forskrift/2018-10-19-1584</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kommunens helsefremmende og forebyggende arbeid i helsestasjons- og skolehelsetjenesten</a><ul class="tocSubUl"><li><a href="#kapittel-1" data-child-interval="§§ 1 – 2">Kapittel I Generelle bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li></ul></li><li><a href="#kapittel-2" data-child-interval="§§ 3 – 4">Kapittel II Kommunens ansvar for helsestasjons- og skolehelsetjeneste mv.</a><ul class="tocSubUl"><li><a href="#kapittel-2-paragraf-1">§ 3. Kommunens ansvar for helsestasjons- og skolehelsetjenesten</a></li><li><a href="#kapittel-2-paragraf-2">§ 4. Samhandling og samarbeid</a></li></ul></li><li><a href="#kapittel-3" data-child-interval="§§ 5 – 8">Kapittel III Tilbudet i helsestasjons- og skolehelsetjenesten</a><ul class="tocSubUl"><li><a href="#kapittel-3-paragraf-1">§ 5. Innholdet i helsestasjonstjenesten</a></li><li><a href="#kapittel-3-paragraf-2">§ 6. Innholdet i helsetjeneste i skoler</a></li><li><a href="#kapittel-3-paragraf-3">§ 7. Barnevaksinasjonsprogrammet</a></li><li><a href="#kapittel-3-paragraf-4">§ 8. Håndtering av legemidler i barnehage, skole og skolefritidsordning</a></li></ul></li><li><a href="#kapittel-4" data-child-interval="§ 9">Kapittel IV Folkehelsearbeidet i helsestasjons- og skolehelsetjenesten</a><ul class="tocSubUl"><li><a href="#kapittel-4-paragraf-1">§ 9. Bidrag til kommunens folkehelsearbeid, herunder oversikt over helsetilstand og påvirkningsfaktorer</a></li></ul></li><li><a href="#kapittel-5" data-child-interval="§ 10">Kapittel V Administrative bestemmelser</a><ul class="tocSubUl"><li><a href="#kapittel-5-paragraf-1">§ 10. Ikrafttredelse m.m.</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2018-10-19-1584" id="dokument"><h1>Forskrift om kommunens helsefremmende og forebyggende arbeid i helsestasjons- og skolehelsetjenesten</h1><section class="section" data-name="kapI" id="kapittel-1" data-lovdata-URL="SF/forskrift/2018-10-19-1584/KAPITTEL_1"><h2>Kapittel I Generelle bestemmelser</h2><article class="legalArticle" data-lovdata-URL="SF/forskrift/2018-10-19-1584/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal bidra til å:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">fremme psykisk og fysisk helse,</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">fremme gode sosiale og miljømessige forhold,</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">forebygge sykdom og skader,</article></article></li><li data-name="d." value="4"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">utjevne sosiale helseforskjeller og</article></article></li><li data-name="e." value="5"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">forebygge, avdekke og avverge vold, overgrep og omsorgssvikt.</article></article></li></ol></article></article><article class="legalArticle" data-lovdata-URL="SF/forskrift/2018-10-19-1584/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder helse- og omsorgstjenestens helsefremmende og forebyggende arbeid:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">innen kommunens helsestasjonstjeneste for gravide, barselkvinner og deres partnere og for barn og ungdom 0–20 år.</article></article></li><li data-name="b." value="2"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">i helsetjenesten i grunnskoler og videregående skoler som omfattes av <a href="lov/1998-07-17-61">lov 17. juli 1998 nr. 61</a> om grunnskolen og den vidaregåande opplæringa (opplæringslova) og <a href="lov/2003-07-04-84">lov 4. juli 2003 nr. 84</a> om frittståande skolar (friskolelova).</article></article></li></ol></article></article></section><section class="section" data-name="kapII" id="kapittel-2" data-lovdata-URL="SF/forskrift/2018-10-19-1584/KAPITTEL_2"><h2>Kapittel II Kommunens ansvar for helsestasjons- og skolehelsetjeneste mv.</h2><article class="legalArticle" data-lovdata-URL="SF/forskrift/2018-10-19-1584/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kommunens ansvar for helsestasjons- og skolehelsetjenesten</span></h3><article class="legalP" id="kapittel-2-paragraf-1-ledd-1">Kommunen skal tilby:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">svangerskaps- og barselomsorg ved helsestasjon,</article></article></li><li data-name="b." value="2"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">helsestasjons- og skolehelsetjeneste til barn og ungdom 0–20 år.</article></article></li></ol></article><article class="legalP" id="kapittel-2-paragraf-1-ledd-2">Helsestasjons- og skolehelsetjenesten skal ha et tverrfaglig tilbud.</article><article class="legalP" id="kapittel-2-paragraf-1-ledd-3">Den som har det overordnede ansvaret for virksomheten skal sørge for at det etableres og gjennomføres systematisk styring av virksomhetens aktiviteter i tråd med <a href="forskrift/2016-10-28-1250">forskrift 28. oktober 2016 nr. 1250</a> om ledelse og kvalitetsforbedring i helse- og omsorgstjenesten.</article><article class="legalP" id="kapittel-2-paragraf-1-ledd-4">Kommunen skal dekke alle utgifter til helsestasjons- og skolehelsetjenesten.</article><article class="legalP" id="kapittel-2-paragraf-1-ledd-5">Driften av helsestasjons- og skolehelsetjenesten kan skje ved interkommunalt samarbeid.</article></article><article class="legalArticle" data-lovdata-URL="SF/forskrift/2018-10-19-1584/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Samhandling og samarbeid</span></h3><article class="legalP" id="kapittel-2-paragraf-2-ledd-1">Helsestasjons- og skolehelsetjenesten skal ha rutiner for, og legge til rette for, nødvendig samarbeid med:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">pasienter og brukere og deres pårørende,</article></article></li><li data-name="b." value="2"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">relevante kommunale tjenester og spesialisthelsetjenester, inkludert private tjenesteytere med avtale med spesialisthelsetjenesten eller kommunen, herunder fastleger,</article></article></li><li data-name="c." value="3"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">tannhelsetjenesten,</article></article></li><li data-name="d." value="4"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">relevante fylkeskommunale tjenester og</article></article></li><li data-name="e." value="5"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">relevante statlige tjenester.</article></article></li></ol></article></article></section><section class="section" data-name="kapIII" id="kapittel-3" data-lovdata-URL="SF/forskrift/2018-10-19-1584/KAPITTEL_3"><h2>Kapittel III Tilbudet i helsestasjons- og skolehelsetjenesten</h2><article class="legalArticle" data-lovdata-URL="SF/forskrift/2018-10-19-1584/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innholdet i helsestasjonstjenesten</span></h3><article class="legalP" id="kapittel-3-paragraf-1-ledd-1">Tilbudet til gravide, nyfødte, barselkvinner og deres partnere og barn og ungdom 0–20 år i helsestasjonstjenesten skal inneholde:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">svangerskaps- og barselomsorg og annen helseundersøkelse, rådgivning, oppfølgning og henvisning ved behov,</article></article></li><li data-name="b." value="2"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">opplysningsvirksomhet individuelt eller i grupper, herunder bidra til å forebygge ikke-smittsomme sykdommer og samlivsveilednings- og foreldreforberedende arbeid,</article></article></li><li data-name="c." value="3"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">helsefremmende og forebyggende psykososialt arbeid,</article></article></li><li data-name="d." value="4"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">kartlegging for å avdekke risiko for fysiske og psykiske vansker/problemer og skjevutvikling, herunder ha særlig oppmerksomhet på å forebygge, avdekke og avverge vold, overgrep og omsorgssvikt, og sørge for tilbud om nødvendig oppfølging og hjelp,</article></article></li><li data-name="e." value="5"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">tilbud om hjemmebesøk til mor etter fødsel og hjemmebesøk til nyfødte,</article></article></li><li data-name="f." value="6"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">oppsøkende virksomhet til barn og familier med behov for ekstra oppfølging,</article></article></li><li data-name="g." value="7"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">prevensjonsveiledning, samt rekvirering av prevensjonsmiddel,</article></article></li><li data-name="h." value="8"><article class="listArticle" id="kapittel-3-paragraf-1-ledd-1-punkt-8"><article class="legalP" id="kapittel-3-paragraf-1-ledd-1-punkt-8-ledd-1">samarbeid om habilitering og rehabilitering av barn med spesielle behov, herunder kronisk syke og funksjonshemmede, samt samarbeid om utarbeiding av eventuell individuell plan,</article></article></li><li data-name="i." value="9"><article class="listArticle" id="kapittel-3-paragraf-1-ledd-1-punkt-9"><article class="legalP" id="kapittel-3-paragraf-1-ledd-1-punkt-9-ledd-1">informasjon og tilbud om vaksinasjon i tråd med Barnevaksinasjonsprogrammet, jf. <a href="forskrift/2018-10-19-1584/§7">§ 7</a>,</article></article></li><li data-name="j." value="10"><article class="listArticle" id="kapittel-3-paragraf-1-ledd-1-punkt-10"><article class="legalP" id="kapittel-3-paragraf-1-ledd-1-punkt-10-ledd-1">styrking av unges autonomi og ferdigheter i å mestre sin hverdag og forhold knyttet til deres fysiske, psykiske og seksuelle helse og</article></article></li><li data-name="k." value="11"><article class="listArticle" id="kapittel-3-paragraf-1-ledd-1-punkt-11"><article class="legalP" id="kapittel-3-paragraf-1-ledd-1-punkt-11-ledd-1">råd og veiledning i forhold til fysisk, psykisk og seksuell helse tilpasset ungdoms behov.</article></article></li></ol></article></article><article class="legalArticle" data-lovdata-URL="SF/forskrift/2018-10-19-1584/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Innholdet i helsetjeneste i skoler</span></h3><article class="legalP" id="kapittel-3-paragraf-2-ledd-1">Tilbudet til barn og unge i skolehelsetjenesten skal inneholde:<ol class="defaultList" type="a"><li data-name="a." value="1"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">helsefremmende og forebyggende psykososialt arbeid,</article></article></li><li data-name="b." value="2"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">helseopplysning, helseundersøkelser av enkeltelever, veiledning og rådgivning med oppfølging og henvisning ved behov,</article></article></li><li data-name="c." value="3"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">opplysning, bistand og undervisning i gruppe, klasse og på foreldremøter i den utstrekning skolen ønsker det,</article></article></li><li data-name="d." value="4"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">kartlegging for å avdekke risiko for fysiske og psykiske vansker/problemer og skjevutvikling, herunder ha særlig oppmerksomhet på å forebygge, avdekke og avverge vold, overgrep og omsorgssvikt, og sørge for tilbud om nødvendig oppfølging og hjelp,</article></article></li><li data-name="e." value="5"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">oppsøkende virksomhet ved behov,</article></article></li><li data-name="f." value="6"><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">samarbeid med skole om tiltak som fremmer godt psykososialt og fysisk lærings- og arbeidsmiljø,</article></article></li><li data-name="g." value="7"><article class="listArticle" id="kapittel-3-paragraf-2-ledd-1-punkt-7"><article class="legalP" id="kapittel-3-paragraf-2-ledd-1-punkt-7-ledd-1">samarbeid om habilitering og rehabilitering av barn og ungdom med spesielle behov, herunder kronisk syke og funksjonshemmede, samt samarbeid om utarbeiding av eventuell individuell plan,</article></article></li><li data-name="h." value="8"><article class="listArticle" id="kapittel-3-paragraf-2-ledd-1-punkt-8"><article class="legalP" id="kapittel-3-paragraf-2-ledd-1-punkt-8-ledd-1">informasjon og tilbud om vaksinasjon i tråd med Barnevaksinasjonsprogrammet, jf. <a href="forskrift/2018-10-19-1584/§7">§ 7</a> og</article></article></li><li data-name="i." value="9"><article class="listArticle" id="kapittel-3-paragraf-2-ledd-1-punkt-9"><article class="legalP" id="kapittel-3-paragraf-2-ledd-1-punkt-9-ledd-1">styrking av barn og unges autonomi og ferdigheter i å mestre sin hverdag og forhold knyttet til deres fysiske, psykiske og seksuelle helse</article></article></li><li data-name="j." value="10"><article class="listArticle" id="kapittel-3-paragraf-2-ledd-1-punkt-10"><article class="legalP" id="kapittel-3-paragraf-2-ledd-1-punkt-10-ledd-1">råd og veiledning i forhold til fysisk, psykisk og seksuell helse tilpasset ungdoms behov.</article></article></li></ol></article></article><article class="legalArticle" data-lovdata-URL="SF/forskrift/2018-10-19-1584/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Barnevaksinasjonsprogrammet</span></h3><article class="legalP" id="kapittel-3-paragraf-3-ledd-1">Helsestasjonen og skolehelsetjenesten skal informere om og tilby Barne-vaksinasjonsprogrammet til alle barn til og med grunnskolealder, samt tilby vaksineprogrammet til ungdom mellom 16 og 20 år som tidligere har takket nei til, eller ikke har mottatt tilbud om, vaksiner i programmet.</article><article class="legalP" id="kapittel-3-paragraf-3-ledd-2">Barnevaksinasjonsprogrammet for barn og unge opp til 20 år skal gjennomføres i helsestasjons- og skolehelsetjenesten, jf. <a href="forskrift/2009-10-02-1229/§4">forskrift 2. oktober 2009 nr. 1229 om nasjonalt vaksinasjonsprogram § 4</a>.</article><article class="legalP" id="kapittel-3-paragraf-3-ledd-3">Helsestasjonstjenesten skal informere om og tilby kikhostevaksine til gravide for å hindre alvorlig sykdom hos spedbarn, som en del av den ordinære svangerskapsomsorgen, jf. <a href="forskrift/2018-10-19-1584/§5/bokstav/i">§ 5 bokstav i</a> og <a href="forskrift/2009-10-02-1229/§4a">forskrift om nasjonalt vaksinasjonsprogram § 4a</a>.</article><article class="changesToParent">Endret ved forskrift <a href="forskrift/2024-04-26-685">26 april 2024 nr. 685</a> (i kraft 2 mai 2024).</article></article><article class="legalArticle" data-lovdata-URL="SF/forskrift/2018-10-19-1584/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Håndtering av legemidler i barnehage, skole og skolefritidsordning</span></h3><article class="legalP" id="kapittel-3-paragraf-4-ledd-1">Helsestasjonen og skolehelsetjenesten skal bidra til at det etableres rutiner for håndtering av legemidler i barnehager, skoler og skolefritidsordninger.</article></article></section><section class="section" data-name="kapIV" id="kapittel-4" data-lovdata-URL="SF/forskrift/2018-10-19-1584/KAPITTEL_4"><h2>Kapittel IV Folkehelsearbeidet i helsestasjons- og skolehelsetjenesten</h2><article class="legalArticle" data-lovdata-URL="SF/forskrift/2018-10-19-1584/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bidrag til kommunens folkehelsearbeid, herunder oversikt over helsetilstand og påvirkningsfaktorer</span></h3><article class="legalP" id="kapittel-4-paragraf-1-ledd-1">Helsestasjonen og skolehelsetjenesten skal bidra til kommunens tverrsektorielle folkehelsearbeid, herunder bidra med oversikt over helsetilstanden og de faktorer som kan virke inn på helsen til gravide, nyfødte, barselkvinner og deres partnere og barn og ungdom 0–20 år, jf. <a href="lov/2011-06-24-30">lov 24. juni 2011 nr. 30</a> om kommunale helse- og omsorgstjenester m.m. <a href="lov/2011-06-24-30/§3-3">§ 3-3</a>, og <a href="lov/2011-06-24-29">lov 24. juni 2011 nr. 29</a> om folkehelsearbeid <a href="lov/2011-06-24-29/§5">§ 5</a> første ledd bokstav b).</article></article></section><section class="section" data-name="kapV" id="kapittel-5" data-lovdata-URL="SF/forskrift/2018-10-19-1584/KAPITTEL_5"><h2>Kapittel V Administrative bestemmelser</h2><article class="legalArticle" data-lovdata-URL="SF/forskrift/2018-10-19-1584/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse m.m.</span></h3><article class="legalP" id="kapittel-5-paragraf-1-ledd-1">Denne forskrift trer i kraft 1. november 2018. Fra samme tid oppheves <a href="forskrift/2003-04-03-450">forskrift 3. april 2003 nr. 450</a> om kommunens helsefremmende og forebyggende arbeid i helsestasjons- og skolehelsetjenesten.</article></article></section></main></body></html>