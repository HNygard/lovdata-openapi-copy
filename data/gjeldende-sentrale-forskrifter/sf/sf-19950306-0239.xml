<!DOCTYPE html><html lang="no"><head><title>Forskrift om kunstig sædoverføring hos husdyr utført av andre enn veterinær</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1995-03-06-239</dd><dt class="dokid">DokumentID</dt><dd class="dokid">SF/forskrift/1995-03-06-239</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="publishedIn">Publisert i</dt><dd class="publishedIn">Avd I 1995 234</dd><dt class="dateInForce">I kraft fra</dt><dd class="dateInForce">1995-04-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-04-28</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-04-06-635">forskrift/2022-04-06-635</a> fra 2022-04-28</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1985-01-15-3977">forskrift/1985-01-15-3977</a></li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/2003-12-19-124/§33">lov/2003-12-19-124/§33</a></li><li><a href="lov/2003-12-19-124/§36">lov/2003-12-19-124/§36</a></li><li><a href="forskrift/2003-12-19-1790">forskrift/2003-12-19-1790</a></li><li><a href="lov/2009-06-19-97/§6">lov/2009-06-19-97/§6</a></li><li><a href="lov/2009-06-19-97/§7">lov/2009-06-19-97/§7</a></li><li><a href="lov/2009-06-19-97/§8">lov/2009-06-19-97/§8</a></li><li><a href="lov/2009-06-19-97/§9">lov/2009-06-19-97/§9</a></li><li><a href="lov/2009-06-19-97/§25">lov/2009-06-19-97/§25</a></li><li><a href="forskrift/2010-06-11-814">forskrift/2010-06-11-814</a></li></ul></dd><dt class="titleShort">Korttittel</dt><dd class="titleShort">Forskrift om sædoverføring hos husdyr</dd><dt class="title">Tittel</dt><dd class="title">Forskrift om kunstig sædoverføring hos husdyr utført av andre enn veterinær</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 6. mars 1995 med hjemmel i <a href="lov/2003-12-19-124">lov 19. desember 2003 nr. 124</a> om matproduksjon og mattrygghet mv. (matloven) <a href="lov/2003-12-19-124/§33">§ 33</a> første ledd, jf. <a href="lov/2003-12-19-124/§36">§ 36</a> andre ledd, jf. <a href="forskrift/2003-12-19-1790">delegeringsvedtak 19. desember 2003 nr. 1790</a>, og <a href="lov/2009-06-19-97">lov 19. juni 2009 nr. 97</a> om dyrevelferd <a href="lov/2009-06-19-97/§6">§ 6</a>, <a href="lov/2009-06-19-97/§7">§ 7</a>, <a href="lov/2009-06-19-97/§8">§ 8</a>, <a href="lov/2009-06-19-97/§9">§ 9</a> og <a href="lov/2009-06-19-97/§25">§ 25</a>, jf. <a href="forskrift/2010-06-11-814">delegeringsvedtak 11. juni 2010 nr. 814</a>. <br /><strong>Endret</strong> ved <a href="forskrift/1996-01-10-60">forskrifter 10 jan 1996 nr. 60</a>, <a href="forskrift/1998-01-13-82">13 jan 1998 nr. 82</a>, <a href="forskrift/2004-01-09-95">9 jan 2004 nr. 95</a>, <a href="forskrift/2010-08-06-1147">6 aug 2010 nr. 1147</a>, <a href="forskrift/2015-05-06-485">6 mai 2015 nr. 485</a>, <a href="forskrift/2022-04-06-635">6 april 2022 nr. 635</a> (i kraft 28 april 2022).</dd><dt class="refid">RefID</dt><dd class="refid">forskrift/1995-03-06-239</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om kunstig sædoverføring hos husdyr utført av andre enn veterinær</a><ul class="tocSubUl"><li><a href="#kapittel-1" data-child-interval="§ 1">Kapittel I Formål og virkeområde</a><ul class="tocSubUl"><li><a href="#kapittel-1-paragraf-1">§ 1. Formål og virkeområde</a></li></ul></li><li><a href="#kapittel-2" data-child-interval="§§ 2 – 8">Kapittel II Bestemmelser om kunstig sædoverføring</a><ul class="tocSubUl"><li><a href="#kapittel-2-paragraf-1">§ 2. Plikter for den som driver inseminasjonsvirksomhet</a></li><li><a href="#kapittel-2-paragraf-2">§ 3. Semintekniker</a></li><li><a href="#kapittel-2-paragraf-3">§ 4. Andre som utfører inseminasjon</a></li><li><a href="#kapittel-2-paragraf-4">§ 5. Krav til sæd</a></li><li><a href="#kapittel-2-paragraf-5">§ 6. Forbud mot inseminasjon</a></li><li><a href="#kapittel-2-paragraf-6">§ 7. Journalføring</a></li><li><a href="#kapittel-2-paragraf-7">§ 8. Rapportering</a></li></ul></li><li><a href="#kapittel-3" data-child-interval="§§ 9 – 12">Kapittel IV Avsluttende bestemmelser</a><ul class="tocSubUl"><li><a href="#kapittel-3-paragraf-1">§ 9. Dispensasjon</a></li><li><a href="#kapittel-3-paragraf-2">§ 10. Inndraging av autorisasjon og tillatelse</a></li><li><a href="#kapittel-3-paragraf-3">§ 11. Straff</a></li><li><a href="#kapittel-3-paragraf-4">§ 12. Ikrafttreden</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/1995-03-06-239" id="dokument"><h1>Forskrift om kunstig sædoverføring hos husdyr utført av andre enn veterinær</h1><section class="section" data-name="kapI" id="kapittel-1" data-lovdata-URL="SF/forskrift/1995-03-06-239/KAPITTEL_1"><h2>Kapittel I Formål og virkeområde</h2><article class="legalArticle" data-lovdata-URL="SF/forskrift/1995-03-06-239/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Formålet med denne forskriften er å hindre smitteoverføring ved kunstig sædoverføring hos husdyr og å forhindre kunstig sædoverføring i de tilfeller dette kan få dyrevernmessige konsekvenser.</article><article class="legalP" id="kapittel-1-paragraf-1-ledd-2">Med husdyr menes i denne forskrift: Storfe, svin, sau, geit, hest og rev.</article></article></section><section class="section" data-name="kapII" id="kapittel-2" data-lovdata-URL="SF/forskrift/1995-03-06-239/KAPITTEL_2"><h2>Kapittel II Bestemmelser om kunstig sædoverføring</h2><article class="legalArticle" data-lovdata-URL="SF/forskrift/1995-03-06-239/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Plikter for den som driver inseminasjonsvirksomhet</span></h3><article class="legalP" id="kapittel-2-paragraf-1-ledd-1">Enhver som driver inseminasjonsvirksomhet skal opptre slik at sjukdommer ikke spres.</article></article><article class="legalArticle" data-lovdata-URL="SF/forskrift/1995-03-06-239/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Semintekniker</span></h3><article class="legalP" id="kapittel-2-paragraf-2-ledd-1">Person uten veterinærutdanning kan foreta kunstig sædoverføring hos en eller flere arter husdyr, når vedkommende er autorisert som semintekniker av Mattilsynet. For å bli autorisert må vedkommende ha bestått kurs i kunstig sædoverføring for den aktuelle dyreart ved Norges miljø- og biovitenskapelige universitet.</article><article class="legalP" id="kapittel-2-paragraf-2-ledd-2">Semintekniker kan utføre drektighetskontroll på den/de dyrearter vedkommende er autorisert for dersom vedkommende på en tilfredsstillende måte har gjennomgått kurs i drektighetskontroll for den/de aktuelle dyreart(er) ved Norges miljø- og biovitenskapelige universitet.</article><article class="legalP" id="kapittel-2-paragraf-2-ledd-3">Mattilsynet i det området seminteknikeren har sitt kontorsted er nærmeste overordnede i alle faglige spørsmål innenfor denne forskriftens virkeområde. Seminteknikeren må i samsvar med forskriftens formål følge anvisning og rettledning fra Mattilsynet.</article><article class="changesToParent">Endret ved <a href="forskrift/1996-01-10-60">forskrifter 10 jan 1996 nr. 60</a>, <a href="forskrift/2004-01-09-95">9 jan 2004 nr. 95</a>, <a href="forskrift/2015-05-06-485">6 mai 2015 nr. 485</a>.</article></article><article class="legalArticle" data-lovdata-URL="SF/forskrift/1995-03-06-239/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Andre som utfører inseminasjon</span></h3><article class="legalP" id="kapittel-2-paragraf-3-ledd-1">Eier, røkter eller annen person som av eier er gitt ansvaret for besetningen kan inseminere dyr i denne besetningen når vedkommende har fått tillatelse fra Mattilsynet. For å få slik tillatelse må vedkommende ha gjennomgått opplæring som er godkjent av Norges miljø- og biovitenskapelige universitet. Mattilsynet kan sette ytterligere vilkår for godkjenning.</article><article class="legalP" id="kapittel-2-paragraf-3-ledd-2">Det forutsettes at besetningen som vedkommende skal inseminere i, har en slik størrelse at det sikres et minimum av rutine.</article><article class="legalP" id="kapittel-2-paragraf-3-ledd-3">Mattilsynet er nærmeste overordnede for person som har fått tillatelse til å inseminere etter denne bestemmelsen i alle faglige spørsmål innenfor forskriftens virkeområde. Vedkommende må i samsvar med forskriftens formål etterkomme anvisning og rettledning fra Mattilsynet.</article><article class="changesToParent">Endret ved <a href="forskrift/1996-01-10-60">forskrifter 10 jan 1996 nr. 60</a>, <a href="forskrift/2004-01-09-95">9 jan 2004 nr. 95</a>, <a href="forskrift/2015-05-06-485">6 mai 2015 nr. 485</a>.</article></article><article class="legalArticle" data-lovdata-URL="SF/forskrift/1995-03-06-239/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til sæd</span></h3><article class="legalP" id="kapittel-2-paragraf-4-ledd-1">Sæd som brukes skal oppfylle kravene i <a href="forskrift/2022-04-06-631">dyrehelseforskriften 6. april 2022 nr. 631</a> og, enten <a href="forskrift/2022-04-06-630">avlsmaterialeforskriften 6. april 2022 nr. 630</a> eller <a href="forskrift/2022-04-06-633">dyreimportforskriften 6. april 2022 nr. 633</a>.</article><article class="changesToParent">Endret ved <a href="forskrift/1996-01-10-60">forskrifter 10 jan 1996 nr. 60</a>, <a href="forskrift/2004-01-09-95">9 jan 2004 nr. 95</a>, <a href="forskrift/2022-04-06-635">6 april 2022 nr. 635</a> (i kraft 28 april 2022).</article></article><article class="legalArticle" data-lovdata-URL="SF/forskrift/1995-03-06-239/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot inseminasjon</span></h3><article class="legalP" id="kapittel-2-paragraf-5-ledd-1">Inseminasjon skal ikke foretas når dyret mistenkes å være drektig. Dyret skal heller ikke insemineres dersom det viser tegn til sjukdom eller det registreres unormale tilstander ved kjønnsorganene. I slike situasjoner skal eier eller semintekniker henvise tilfellet til veterinær.</article></article><article class="legalArticle" data-lovdata-URL="SF/forskrift/1995-03-06-239/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Journalføring</span></h3><article class="legalP" id="kapittel-2-paragraf-6-ledd-1">Enhver som driver inseminasjonsvirksomhet skal føre nøyaktige notater over virksomheten.</article></article><article class="legalArticle" data-lovdata-URL="SF/forskrift/1995-03-06-239/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rapportering</span></h3><article class="legalP" id="kapittel-2-paragraf-7-ledd-1">Semintekniker eller annen som utfører seminasjon skal melde fra til det lokale Mattilsynet hvis han/hun får mistanke om at det forekommer smittsom sjukdom.</article><article class="changesToParent">Endret ved <a href="forskrift/2004-01-09-95">forskrift 9 jan 2004 nr. 95</a>.</article></article></section><section class="section" data-name="kapIV" id="kapittel-3" data-lovdata-URL="SF/forskrift/1995-03-06-239/KAPITTEL_3"><h2>Kapittel IV Avsluttende bestemmelser</h2><article class="legalArticle" data-lovdata-URL="SF/forskrift/1995-03-06-239/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-1-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article><article class="changesToParent">Tilføyd ved <a href="forskrift/1998-01-13-82">forskrift 13 jan 1998 nr. 82</a>. Endret ved <a href="forskrift/2004-01-09-95">forskrift 9 jan 2004 nr. 95</a>.</article></article><article class="legalArticle" data-lovdata-URL="SF/forskrift/1995-03-06-239/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Inndraging av autorisasjon og tillatelse</span></h3><article class="legalP" id="kapittel-3-paragraf-2-ledd-1">Mattilsynet kan når som helst inndra autorisasjon eller tillatelse til å inseminere dersom vedkommende overtrer bestemmelser gitt i denne forskrift eller på annen måte viser seg uskikket til å utføre arbeidet.</article><article class="changesToParent">Endret ved <a href="forskrift/1996-01-10-60">forskrifter 10 jan 1996 nr. 60</a>, <a href="forskrift/1998-01-13-82">13 jan 1998 nr. 82</a> (tidligere <a href="forskrift/1998-01-13-82/§9">§ 9</a>), <a href="forskrift/2004-01-09-95">9 jan 2004 nr. 95</a>.</article></article><article class="legalArticle" data-lovdata-URL="SF/forskrift/1995-03-06-239/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" id="kapittel-3-paragraf-3-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til <a href="lov/2009-06-19-97/§37">dyrevelferdsloven § 37</a> og <a href="lov/2003-12-19-124/§28">matloven § 28</a>.</article><article class="changesToParent">Endret ved <a href="forskrift/1998-01-13-82">forskrifter 13 jan 1998 nr. 82</a> (tidligere § 10), <a href="forskrift/2004-01-09-95">9 jan 2004 nr. 95</a>, <a href="forskrift/2010-08-06-1147">6 aug 2010 nr. 1147</a>.</article></article><article class="legalArticle" data-lovdata-URL="SF/forskrift/1995-03-06-239/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h3><article class="legalP" id="kapittel-3-paragraf-4-ledd-1">Denne forskriften trer i kraft 1. april 1995. Fra samme tid oppheves <a href="forskrift/1985-01-15-3977">forskrift av 15. januar 1985 nr. 3977</a> om instruks for seminteknikere.</article><article class="changesToParent">Endret ved <a href="forskrift/1998-01-13-82">forskrift 13 jan 1998 nr. 82</a> (tidligere § 11).</article></article></section></main></body></html>