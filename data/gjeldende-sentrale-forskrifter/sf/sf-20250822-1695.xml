<!DOCTYPE html><html lang="nb"><head><title>Forskrift om endring i salærforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2025-08-22-1695</dd><dt class="dokid">DokumentID</dt><dd class="dokid">SF/forskrift/2025-08-22-1695</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2026-01-01</dd><dt class="changesToDocuments">Endrer</dt><dd class="changesToDocuments"><ul><li><a href="forskrift/1997-12-03-1441">forskrift/1997-12-03-1441</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/1981-05-22-25/§78">lov/1981-05-22-25/§78</a></li><li><a href="lov/1981-05-22-25/§107">lov/1981-05-22-25/§107</a></li><li><a href="lov/1981-05-22-25/§107d">lov/1981-05-22-25/§107d</a></li><li><a href="lov/1916-07-21-2/§10">lov/1916-07-21-2/§10</a></li><li><a href="lov/1980-06-13-35/§3">lov/1980-06-13-35/§3</a></li><li><a href="forskrift/1982-10-08-1445">forskrift/1982-10-08-1445</a></li><li><a href="forskrift/1985-12-13-2095">forskrift/1985-12-13-2095</a></li></ul></dd><dt class="dateOfPublication">Kunngjort</dt><dd class="dateOfPublication">2025-08-25 14:00</dd><dt class="a11yStatus">Tilgjengelighetsstatus</dt><dd class="a11yStatus">Mangler vurdering.</dd><dt class="title">Tittel</dt><dd class="title">Forskrift om endring i salærforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 22. august 2025 med hjemmel i <a href="lov/1981-05-22-25/§78">lov 22. mai 1981 nr. 25 om rettergangsmåten i straffesaker (Straffeprosessloven) § 78</a>, <a href="lov/1981-05-22-25/§107">§ 107</a> og <a href="lov/1981-05-22-25/§107d">§ 107d</a>, <a href="lov/1916-07-21-2/§10">lov 21. juli 1916 nr. 2 om vidners og sakkyndiges godtgjørelse m.v. § 10</a> og <a href="lov/1980-06-13-35/§3">lov 13 juni 1980 nr. 35 om fri rettshjelp § 3</a>, jf. <a href="forskrift/1982-10-08-1445">delegeringsvedtak 8. oktober 1982 nr. 1445</a> og <a href="forskrift/1985-12-13-2095">delegeringsvedtak 13. desember 1985 nr. 2095</a>.</dd><dt class="refid">RefID</dt><dd class="refid">forskrift/2025-08-22-1695</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om endring i salærforskriften</a><ul class="tocSubUl"><li><a href="#kapittel-1">I</a><ul class="tocSubUl"><li><a href="#kapittel-1-foreslåttparagraf-1">§ 8. Reisefravær</a></li><li><a href="#kapittel-1-foreslåttparagraf-2">§ 11. Utsettelse eller bortfall av rettsmøte/oppdrag</a></li></ul></li><li><a href="#kapittel-2">II</a></li></ul></li></ul></dd></dl></header><main class="documentBody" data-lovdata-URL="SF/forskrift/2025-08-22-1695" id="dokument"><h1>Forskrift om endring i salærforskriften</h1><section class="section" data-name="kapI" id="kapittel-1" data-lovdata-URL="SF/forskrift/2025-08-22-1695/KAPITTEL_1"><h2 data-text-align="center">I</h2><article class="defaultP">I <a href="forskrift/1997-12-03-1441">forskrift 3. desember 1997 nr. 1441 om salær fra det offentlige til advokater m.v.</a> gjøres følgende endringer:</article> <article class="defaultP" margin-top="true"><a href="forskrift/1997-12-03-1441/§2/ledd/1">§ 2 første ledd</a> skal lyde:</article><article class="legalP" id="kapittel-1-ledd-1">Salær gis etter en timesats som fastsettes av Justis- og beredskapsdepartementet. Timesatsen skal justeres årlig i tråd med prisomregningen av de budsjettpostene hvor salærutgifter belastes. Sakkyndige som har stilling i det offentlige og tolker godtgjøres med 4/5 av denne timesatsen. Sakkyndige som har stilling i det offentlige godtgjøres likevel med full salærsats dersom de kan dokumentere utgifter til kontorhold og selvpensjonering som utgjør minimum 1/3 av næringsinntekten.</article> <article class="defaultP" margin-top="true"><a href="forskrift/1997-12-03-1441/§8">§ 8</a> skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Reisefravær</span></span><article class="legalP" id="kapittel-1-foreslåttparagraf-1-ledd-1">I tidsrommet kl. 0800–1600 på hverdager (mandag til fredag) gis godtgjøring for tid brukt på reise og for annet fravær. Til andre tider gis godtgjøring for tid brukt på reise. Reisefraværet må være rimelig og nødvendig.</article><article class="legalP" id="kapittel-1-foreslåttparagraf-1-ledd-2">Salæret fastsettes til 0,7 ganger aktørens sats etter <a href="forskrift/1997-12-03-1441/§2/ledd/1">§ 2 første ledd</a>. Godtgjøring gis kun for sammenhengende fravær ut over 30 minutter. Tid brukt på reise og annet fravær vurderes hver for seg.</article><article class="legalP" id="kapittel-1-foreslåttparagraf-1-ledd-3">Fraværsgodtgjørelse gis ikke for reise frem og tilbake til rettsstedet dersom det vil være billigst for staten om den salærberettigede tar opphold på stedet.</article><article class="legalP" id="kapittel-1-foreslåttparagraf-1-ledd-4">Salærberettiget med fast lønn får ikke fraværsgodtgjøring i arbeidstiden, med mindre vedkommende kan dokumentere trekk i lønn under fraværet fra sitt faste arbeidssted.</article><article class="legalP" id="kapittel-1-foreslåttparagraf-1-ledd-5">Utgifter som påløper i forbindelse med fravær, for eksempel utgifter til reise, opphold osv., skal ikke honoreres etter <a href="forskrift/1997-12-03-1441">salærforskriften</a>, men utbetales i henhold til statens reiseregulativ.</article></article> <article class="defaultP" margin-top="true"><a href="forskrift/1997-12-03-1441/§11">§ 11</a> skal lyde:</article><article class="futureLegalArticle" data-name="§11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Utsettelse eller bortfall av rettsmøte/oppdrag</span></span><article class="legalP" id="kapittel-1-foreslåttparagraf-2-ledd-1">Ved avlysning eller utsettelse av rettsmøte eller forhandlingsmøte i barneverns- og helsenemnda ytes salær med tre ganger aktørens sats etter <a href="forskrift/1997-12-03-1441/§2/ledd/1">§ 2 første ledd</a> per dag for de to første dagene av møtets beregnede varighet.</article><article class="legalP" id="kapittel-1-foreslåttparagraf-2-ledd-2">Ved avlysning eller utsettelse av rettsmøte eller forhandlingsmøte i barneverns- og helsenemnda med beregnet varighet ut over to dager, kan den salærberettigede etter særskilt søknad få godtgjøring med to ganger aktørens sats etter <a href="forskrift/1997-12-03-1441/§2/ledd/1">§ 2 første ledd</a> per dag fra og med dag tre, forutsatt at vedkommende har som hovedbeskjeftigelse å utføre oppdrag som advokat, sakkyndig eller tolk, og kan dokumentere at andre oppdrag ikke kan tre i stedet for det som er bortfalt.</article><article class="legalP" id="kapittel-1-foreslåttparagraf-2-ledd-3">Ved avlysning eller utsettelse av rettsmøte eller forhandlingsmøte i barneverns- og helsenemnda med beregnet varighet utover to uker, kan den salærberettigede etter særskilt søknad få skjønnsmessig godtgjøring fra og med dag tre, forutsatt at vedkommende har som hovedbeskjeftigelse å utføre oppdrag som advokat, sakkyndig eller tolk og kan dokumentere at andre oppdrag ikke kan tre inn i stedet for det som er bortfalt.</article><article class="legalP" id="kapittel-1-foreslåttparagraf-2-ledd-4">Ved utsatt eller avlyst rettsmøte eller forhandlingsmøte i barneverns- og helsenemnda kan advokater og sakkyndige etter en konkret vurdering få særskilt godtgjøring for nødvendige forberedelser til møtet.</article><article class="legalP" id="kapittel-1-foreslåttparagraf-2-ledd-5">Dersom et rettsmøte eller forhandlingsmøte i barneverns- og helsenemnda avholdes, men oppdraget bortfaller, skal den salærberettigedes godtgjøring for de to første dagene etter oppdragets bortfall tilsvare godtgjøring for møtets faktiske varighet. For møter med beregnet varighet utover to dager skal den salærberettigedes godtgjøring fra og med dag 3 beregnes etter reglene i annet til tredje ledd.</article><article class="legalP" id="kapittel-1-foreslåttparagraf-2-ledd-6">Første, annet, tredje og femte ledd gjelder kun ved utsettelser, avlysninger eller bortfall som skjer tre virkedager eller færre før møtets første dag.</article></article></section><section class="section" data-name="kapII" id="kapittel-2" data-lovdata-URL="SF/forskrift/2025-08-22-1695/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2026.</article><article class="legalP" id="kapittel-2-ledd-2">Forskriften gjelder for oppdrag påbegynt etter ikrafttredelsen.</article></section></main></body></html>