<!DOCTYPE html><html lang="no"><head><title>Forskrift om beregning av arbeidsgiverandel m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-22-1804</dd><dt class="dokid">DokumentID</dt><dd class="dokid">SF/forskrift/2009-12-22-1804</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="publishedIn">Publisert i</dt><dd class="publishedIn">I 2010 hefte 1</dd><dt class="dateInForce">I kraft fra</dt><dd class="dateInForce">2010-01-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2015-01-01</dd><dt class="lastChangedBy">Sist endret ved</dt><dd class="lastChangedBy"><a href="forskrift/2014-12-02-1501">forskrift/2014-12-02-1501</a> fra 2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1949-07-28-26/§18">lov/1949-07-28-26/§18</a></li></ul></dd><dt class="dateOfPublication">Kunngjort</dt><dd class="dateOfPublication">2010-01-08 14:45</dd><dt class="titleShort">Korttittel</dt><dd class="titleShort">Forskrift om beregning av arbeidsgiverandel m.m.</dd><dt class="title">Tittel</dt><dd class="title">Forskrift om beregning av arbeidsgiverandel m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings- og administrasjonsdepartementet 22. desember 2009 med hjemmel i <a href="lov/1949-07-28-26">lov 28. juli 1949 nr. 26</a> om Statens Pensjonskasse <a href="lov/1949-07-28-26/§18">§ 18</a> andre ledd. <br /><strong>Endret</strong> ved <a href="forskrift/2014-12-02-1501">forskrift 2 des 2014 nr. 1501</a>.</dd><dt class="refid">RefID</dt><dd class="refid">forskrift/2009-12-22-1804</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om beregning av arbeidsgiverandel m.m.</a><ul class="tocSubUl"><li><a href="#paragraf-1">§ 1. Virkeområde og retningslinjer</a></li><li><a href="#paragraf-2">§ 2. Definisjoner</a></li><li><a href="#paragraf-3">§ 3. Åpningsreserve og fiktivt fond</a></li><li><a href="#paragraf-4">§ 4. Premie</a></li><li><a href="#paragraf-5">§ 5. Kontoutskrift og årsoppgjør</a></li><li><a href="#paragraf-6">§ 6. Utmelding</a></li><li><a href="#paragraf-7">§ 7. Departementets kontroll med Statens pensjonskasse</a></li><li><a href="#paragraf-8">§ 8. Ikrafttredelse</a></li></ul></li></ul></dd></dl></header><main class="documentBody" data-lovdata-URL="SF/forskrift/2009-12-22-1804" id="dokument"><h1>Forskrift om beregning av arbeidsgiverandel m.m.</h1><article class="legalArticle" data-lovdata-URL="SF/forskrift/2009-12-22-1804/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og retningslinjer</span></h2><article class="legalP" id="paragraf-1-ledd-1">Denne forskriften gjelder de medlemsvirksomhetene i Statens pensjonskasse hvor departementet har bestemt at det skal betales en arbeidsgiverandel i tillegg til medlemmets eget innskudd, jf. <a href="lov/1949-07-28-26/§18">lov om Statens pensjonskasse § 18</a> første ledd første punktum. Forskriftens <a href="forskrift/2009-12-22-1804/§3">§ 3</a> og <a href="forskrift/2009-12-22-1804/§5">§ 5</a> gjelder medlemsvirksomheter med fastsatt åpningsreserve.</article><article class="legalP" id="paragraf-1-ledd-2">Departementet godkjenner nærmere retningslinjer fastsatt av Statens pensjonskasse til forskriftens paragrafer.</article><article class="changesToParent">Endret ved <a href="forskrift/2014-12-02-1501">forskrift 2 des 2014 nr. 1501</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2009-12-22-1804/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften betyr:<ol class="defaultList" type="a"><li data-name="a." value="1"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Medlemsvirksomhet:</i> En virksomhet som har pensjonsordning i Statens pensjonskasse.</article></article></li><li data-name="b." value="2"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Åpningsreserve:</i> Verdien av medlemsvirksomhetens forsikringsmessige avsetninger på tidspunktet åpningsreserven gjelder fra.</article></article></li><li data-name="c." value="3"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Fiktivt fond:</i> Estimering av midler som skal dekke beregnede forsikringsmessige avsetninger på tidspunktet for åpningsreserven, samt senere innbetalt premie og tildelt avkastning for å dekke endringer i pensjonsforpliktelsene.</article></article></li><li data-name="d." value="4"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Ordinær årspremie:</i> Premie som skal dekke ett års opptjening av de beregnede pensjonsforpliktelsene, herunder sparepremie og risikopremie.</article></article></li><li data-name="e." value="5"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Administrasjonspremie:</i> Premie for å dekke Statens pensjonskasses administrasjonskostnader.</article></article></li><li data-name="f." value="6"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>Forsikringstekniske prinsipper:</i> Forsikringsmessige bransjestandarder for utføring av forsikringstekniske beregninger.</article></article></li><li data-name="g." value="7"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>Fellesordning:</i> Premien til et antall medlemsvirksomheter beregnes samlet og utjevnes over fellesskapet.</article></article></li><li data-name="h." value="8"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>Forsikringsteknisk oppgjør:</i> Beregning av økonomisk status i medlemsvirksomhetenes pensjonsordning ved årets utløp.</article></article></li><li data-name="i." value="9"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>Underfinansiering:</i> Det fiktive fondet er lavere enn det som kreves for å dekke de beregnede pensjonsforpliktelsene.</article></article></li><li data-name="j." value="10"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1"><i>Overfinansiering:</i> Det fiktive fondet er høyere enn det som kreves for å dekke de beregnede pensjonsforpliktelsene.</article></article></li></ol></article><article class="changesToParent">Endret ved <a href="forskrift/2014-12-02-1501">forskrift 2 des 2014 nr. 1501</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2009-12-22-1804/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Åpningsreserve og fiktivt fond</span></h2><article class="legalP" id="paragraf-3-ledd-1">Departementet bestemmer om det skal opprettes en åpningsreserve, og dermed et fiktivt fond, for en medlemsvirksomhet, og fra hvilket tidspunkt dette skal gjelde fra. Statens pensjonskasse beregner og fastsetter åpningsreserven på grunnlag av et beregningsgrunnlag som er godkjent av departementet.</article><article class="changesToParent">Endret ved <a href="forskrift/2014-12-02-1501">forskrift 2 des 2014 nr. 1501</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2009-12-22-1804/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Premie</span></h2><article class="legalP" id="paragraf-4-ledd-1">Medlemsvirksomheten skal årlig betale en premie for de rettigheter som opparbeides i pensjonsordningen gjennom året. Premien skal tilsvare summen av ordinær årspremie, premie for hendelser som ikke er forsikringsbare og administrasjonspremie, samt eventuell justering for over- eller underfinansiering i pensjonsordningen, jf. <a href="forskrift/2009-12-22-1804/§5">§ 5</a> i denne forskriften.</article><article class="legalP" id="paragraf-4-ledd-2">Premie for hendelser som ikke er forsikringsbare er premie som skal dekke den årlige oppregulering av opptjente pensjonsrettigheter og løpende pensjoner, og/eller som er knyttet til andre hendelser som tidligpensjon, bruttogaranti mv.</article><article class="legalP" id="paragraf-4-ledd-3">Statens pensjonskasse foretar beregningen og fastsettelsen av premien etter første ledd. Beregningen skal skje etter forsikringstekniske prinsipper, og ut fra et beregningsgrunnlag som er godkjent av departementet.</article><article class="legalP" id="paragraf-4-ledd-4">Statens pensjonskasse skal innen 1. juni sende informasjon om påfølgende års premie til virksomheten. Premien forfaller etterskuddsvis med avtalt antall terminer per år. Etter forfall kan Statens pensjonskasse kreve rente, jf. lov Statens pensjonskasse § 17 andre ledd andre punktum.</article><article class="legalP" id="paragraf-4-ledd-5">Statens pensjonskasse kan bestemme at en virksomhet skal inngå i en fellesordning i forbindelse med fastsettelsen av premie.</article><article class="changesToParent">Endret ved <a href="forskrift/2014-12-02-1501">forskrift 2 des 2014 nr. 1501</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2009-12-22-1804/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontoutskrift og årsoppgjør</span></h2><article class="legalP" id="paragraf-5-ledd-1">Statens pensjonskasse skal for hver medlemsvirksomhet som har opprettet åpningsreserve og dermed fått tildelt et fiktivt fond, jf. <a href="forskrift/2009-12-22-1804/§3">§ 3</a>, opprette og føre en konto. Kontoen skal inneholde en økonomisk status over medlemsvirksomhetens pensjonsordning per 31. desember det enkelte år. Kontoutskriften representerer det forsikringstekniske oppgjøret som hvert år skal foretas i medlemsvirksomhetens pensjonsordning. Statens pensjonskasse skal senest 1. juni påfølgende år sende kontoutskriften til medlemsvirksomheten.</article><article class="legalP" id="paragraf-5-ledd-2">Dersom kontoutskriften viser en underfinansiering i medlemsvirksomhetens pensjonsordning, skal medlemsvirksomheten dekke inn underfinansieringen senest året etter at kontoutskriften foreligger.</article><article class="legalP" id="paragraf-5-ledd-3">Dersom kontoutskriften viser en overfinansiering i medlemsvirksomhetens pensjonsordning, skal medlemsvirksomheten få denne avregnet mot premien senest året etter at kontoutskriften foreligger.</article><article class="legalP" id="paragraf-5-ledd-4">Departementet kan likevel bestemme at inndekning av underfinansiering, eventuelt avregning av overfinansiering mot premie, kan skje over en lengre eller kortere periode, jf. andre og tredje ledd.</article><article class="changesToParent">Endret ved <a href="forskrift/2014-12-02-1501">forskrift 2 des 2014 nr. 1501</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2009-12-22-1804/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utmelding</span></h2><article class="legalP" id="paragraf-6-ledd-1">Dersom en medlemsvirksomhet søker om utmelding fra Statens pensjonskasse, jf. <a href="lov/1949-07-28-26/§5">lov om Statens pensjonskasse § 5</a> fjerde ledd, skal utmelding normalt skje med virkning fra et årsskifte. Frist for å søke om utmelding er normalt syv måneder før utmeldingstidspunktet.</article><article class="legalP" id="paragraf-6-ledd-2">Når en medlemsvirksomhet med åpningsreserve meldes ut av Statens pensjonskasse, kan departementet bestemme at det skal foretas et sluttoppgjør for medlemsvirksomhetens pensjonsordning. Oppgjøret skal i så fall beregnes og fastsettes av Statens pensjonskasse, men må godkjennes av departementet.</article><article class="legalP" id="paragraf-6-ledd-3">Ved beregning av et sluttoppgjør skal de opptjente rettighetene i medlemsvirksomhetens pensjonsordning omregnes til en forventet nåverdi av gjenværende rettigheter i Statens pensjonskasse på virkningstidspunktet for utmeldingen. Ved fastsettelsen av nåverdien skal Statens pensjonskasse anvende det beregningsgrunnlaget departementet sist har godkjent.</article><article class="legalP" id="paragraf-6-ledd-4">Den beregnede nåverdien etter tredje ledd skal sammenstilles med pensjonsordningens midler på virkningstidspunktet for utmeldingen. Dersom sammenstillingen viser en overfinansiering, skal denne utbetales til medlemsvirksomheten. Hvis sammenstillingen viser en underfinansiering, skal medlemsvirksomheten innbetale denne til Statens pensjonskasse. Det skal beregnes renter på sluttoppgjøret fra virkningsdato for utmeldelsen og fram til forfallsdato for inn- eller utbetaling av sluttoppgjørsbeløpet.</article><article class="legalP" id="paragraf-6-ledd-5">I tilfeller der det fastsatte sluttoppgjøret innebærer en underdekning i den avsluttede pensjonsordningen, skal medlemsvirksomheten innbetale kravet til Statens pensjonskasse senest fire måneder etter at faktura er tilsendt. Etter forfall kan Statens pensjonskasse kreve forsinkelsesrente, jf. <a href="lov/1949-07-28-26/§17">lov om Statens pensjonskasse § 17</a> andre ledd andre punktum.</article><article class="legalP" id="paragraf-6-ledd-6">I tilfeller der det fastsatte sluttoppgjøret innebærer en overfinansiering i den avsluttede pensjonsordningen, skal Statens pensjonskasse betale ut det overskytende beløpet senest fire måneder etter at oppgjøret er godkjent av departementet. Etter forfall skal det beregnes forsinkelsesrente, jf. <a href="lov/1949-07-28-26/§17">lov om Statens pensjonskasse § 17</a> andre ledd andre punktum.</article><article class="legalP" id="paragraf-6-ledd-7">Ved utmelding fra Statens pensjonskasse, må virksomheten betale de fremtidige pensjonsforpliktelser knyttet til oppsatte rettigheter og pensjoner.</article><article class="legalP" id="paragraf-6-ledd-8">Departementet kan bestemme at det skal fastsettes et sluttoppgjør for medlemsvirksomheter uten formelt fastsatt åpningsreserve, samt hvordan dette skal skje.</article><article class="changesToParent">Endret ved <a href="forskrift/2014-12-02-1501">forskrift 2 des 2014 nr. 1501</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2009-12-22-1804/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Departementets kontroll med Statens pensjonskasse</span></h2><article class="legalP" id="paragraf-7-ledd-1">Departementet fører kontroll med Statens pensjonskasse etter denne forskriften.</article><article class="changesToParent">Endret ved <a href="forskrift/2014-12-02-1501">forskrift 2 des 2014 nr. 1501</a> (i kraft 1 jan 2015).</article></article><article class="legalArticle" data-lovdata-URL="SF/forskrift/2009-12-22-1804/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft med virkning fra 1. januar 2010.</article></article></main></body></html>