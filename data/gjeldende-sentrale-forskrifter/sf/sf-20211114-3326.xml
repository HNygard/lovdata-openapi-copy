<!DOCTYPE html><html lang="no"><head><title>Forskrift om Den norske kirkes medlemsregister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-14-3326</dd><dt class="dokid">DokumentID</dt><dd class="dokid">SF/forskrift/2021-11-14-3326</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">2021-11-14</dd><dt class="lastChangeInForce">Ikrafttredelse av siste endring</dt><dd class="lastChangeInForce">2022-09-25</dd><dt class="lastChangedBy">Sist endret ved</dt><dd class="lastChangedBy"><a href="forskrift/2022-09-25-1696">forskrift/2022-09-25-1696</a></dd><dt class="changesToDocuments">Endrer</dt><dd class="changesToDocuments"><ul><li><a href="forskrift/2018-04-16-581">forskrift/2018-04-16-581</a></li></ul></dd><dt class="basedOn">Hjemmel</dt><dd class="basedOn"><ul><li><a href="lov/2020-04-24-31/§17">lov/2020-04-24-31/§17</a></li></ul></dd><dt class="dateOfPublication">Kunngjort</dt><dd class="dateOfPublication">2021-12-02 15:20</dd><dt class="titleShort">Korttittel</dt><dd class="titleShort">Forskrift om Den norske kirkes medlemsregister</dd><dt class="title">Tittel</dt><dd class="title">Forskrift om Den norske kirkes medlemsregister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 14. november 2021 med hjemmel i <a href="lov/2020-04-24-31/§17">lov 24. april 2020 nr. 31 om tros- og livssynssamfunn (trossamfunnsloven) § 17</a> tredje ledd. <br /> <strong>Endret</strong> ved forskrift <a href="forskrift/2022-09-25-1696">25 sep 2022 nr. 1696</a>.</dd><dt class="refid">RefID</dt><dd class="refid">forskrift/2021-11-14-3326</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift om Den norske kirkes medlemsregister</a><ul class="tocSubUl"><li><a href="#kapittel-1" data-child-interval="§§ 1 – 3">Kapittel 1. Innledende bestemmelser</a><ul class="tocSubUl"><li><a href="#kapittel-1-paragraf-1">§ 1. Formål</a></li><li><a href="#kapittel-1-paragraf-2">§ 2. Virkeområde</a></li><li><a href="#kapittel-1-paragraf-3">§ 3. Definisjoner</a></li></ul></li><li><a href="#kapittel-2" data-child-interval="§§ 4 – 12">Kapittel 2. Behandling av personopplysninger i medlemsregisteret</a><ul class="tocSubUl"><li><a href="#kapittel-2-paragraf-1">§ 4. Behandlingsansvar</a></li><li><a href="#kapittel-2-paragraf-2">§ 5. Registreringsplikt</a></li><li><a href="#kapittel-2-paragraf-3">§ 6. Opplysninger som skal registreres</a></li><li><a href="#kapittel-2-paragraf-4">§ 7. Tilgjengelighet</a></li><li><a href="#kapittel-2-paragraf-5">§ 8. Overføring av opplysninger til andre registre</a></li><li><a href="#kapittel-2-paragraf-6">§ 9. Utlevering av opplysninger fra medlemsregisteret</a></li><li><a href="#kapittel-2-paragraf-7">§ 10. Ajourhold</a></li><li><a href="#kapittel-2-paragraf-8">§ 11. Rette- og sletteplikt</a></li><li><a href="#kapittel-2-paragraf-9">§ 12. Informasjonssikkerhet</a></li></ul></li><li><a href="#kapittel-3" data-child-interval="§§ 13 – 15">Kapittel 3. Avsluttende bestemmelser</a><ul class="tocSubUl"><li><a href="#kapittel-3-paragraf-1">§ 13. Utfyllende retningslinjer</a></li><li><a href="#kapittel-3-paragraf-2">§ 14. Kirkerådets myndighet til å gjøre endringer i forskriften</a></li><li><a href="#kapittel-3-paragraf-3">§ 15. Ikrafttredelse</a></li></ul></li></ul></li></ul></dd></dl></header><main class="documentBody" data-lovdata-URL="SF/forskrift/2021-11-14-3326" id="dokument"><h1>Forskrift om Den norske kirkes medlemsregister</h1><section class="section" data-name="kap1" id="kapittel-1" data-lovdata-URL="SF/forskrift/2021-11-14-3326/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="SF/forskrift/2021-11-14-3326/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">tilrettelegge for bruk av medlemsregisteret i prestens arbeid etter <a href="forskrift/2016-04-11-1814">tjenesteordning for menighetsprester</a> og i forbindelse med tiltak for å ivareta de kirkelige organers ansvar etter <a href="forskrift/2019-03-30-2307">kirkeordningen</a>, herunder ved innkalling til menighetsmøter, tilbud om kirkelig opplæring eller diakonale tiltak, innsamlingsarbeid og barne- og ungdomsarbeid,</article></article></li><li data-name="b." value="2"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">bidra til forsvarlig forvaltning og oppfølging av medlemskap i Den norske kirke, herunder sikre riktig grunnlag for kirkelig manntall og offentlige myndigheters kontroll etter <a href="lov/2020-04-24-31">trossamfunnsloven</a> og</article></article></li><li data-name="c." value="3"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">sikre konfidensialitet, integritet og tilgjengelighet i Den norske kirkes medlemsregister, herunder at regler gitt i og i medhold av <a href="lov/2018-06-15-38">personopplysningsloven</a> med <a href="lov/2018-06-15-38/gdpr">personvernforordningen</a> etterleves.</article></article></li></ol></article></article><article class="legalArticle" data-lovdata-URL="SF/forskrift/2021-11-14-3326/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne forskriften gjelder for Den norske kirkes medlemsregister og omhandler all behandling av personopplysninger i forbindelse med planlegging, gjennomføring og registrering av kirkelige handlinger samt innmeldinger i og utmeldinger av Den norske kirke.</article></article><article class="legalArticle" data-lovdata-URL="SF/forskrift/2021-11-14-3326/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften forstås med:<ol class="defaultList" type="a"><li data-name="a." value="1"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>medlemsregister:</i> Den norske kirkes elektronisk lagrede opplysninger om medlemmer, kirkelige handlinger samt inn- og utmeldinger,</article></article></li><li data-name="b." value="2"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>sentral behandlingsansvarlig:</i> den som er ansvarlig for all behandling av personopplysninger i medlemsregisteret og som bestemmer hvilke hjelpemidler som skal brukes,</article></article></li><li data-name="c." value="3"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>lokal behandlingsansvarlig:</i> den som er ansvarlig for behandlingen av personopplysninger på fellesrådsnivå,</article></article></li><li data-name="d." value="4"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>kirkelige handlinger:</i> dåp, konfirmasjon, vigsel og gravferd,</article></article></li><li data-name="e." value="5"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>kirkelig fellesråd:</i> kirkelig fellesråd og menighetsråd med fellesrådsfunksjoner.</article></article></li></ol></article><article class="changesToParent">Endret ved forskrift <a href="forskrift/2022-09-25-1696">25 sep 2022 nr. 1696</a>.</article></article></section><section class="section" data-name="kap2" id="kapittel-2" data-lovdata-URL="SF/forskrift/2021-11-14-3326/KAPITTEL_2"><h2>Kapittel 2. Behandling av personopplysninger i medlemsregisteret</h2><article class="legalArticle" data-lovdata-URL="SF/forskrift/2021-11-14-3326/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Behandlingsansvar</span></h3><article class="legalP" id="kapittel-2-paragraf-1-ledd-1">Kirkerådet er sentral behandlingsansvarlig for Den norske kirkes medlemsregister og administrerer registeret. Ansvaret ivaretas av Kirkerådets direktør dersom ikke annet er bestemt av Kirkerådet.</article><article class="legalP" id="kapittel-2-paragraf-1-ledd-2">Kirkelig fellesråd er lokal behandlingsansvarlig for opplysninger i medlemsregisteret som registreres for alle sokn i det aktuelle fellesrådsområdet. Ansvaret ivaretas av organets daglige leder dersom ikke annet er bestemt av kirkelig fellesråd.</article><article class="legalP" id="kapittel-2-paragraf-1-ledd-3">Sentral og lokal behandlingsansvarlig plikter å sørge for at bestemmelsene i denne forskriften og regler gitt i og i medhold av <a href="lov/2018-06-15-38">personopplysningsloven</a> med <a href="lov/2018-06-15-38/gdpr">personvernforordningen</a> blir fulgt.</article></article><article class="legalArticle" data-lovdata-URL="SF/forskrift/2021-11-14-3326/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Registreringsplikt</span></h3><article class="legalP" id="kapittel-2-paragraf-2-ledd-1">Sentral behandlingsansvarlig skal sørge for at det føres register over personer som i samsvar med <a href="forskrift/2019-03-30-2307/§5">kirkeordningen § 4</a> er medlem av Den norske kirke, jf. <a href="forskrift/2019-03-30-2307/§5">kirkeordningen § 5</a> første ledd.</article><article class="legalP" id="kapittel-2-paragraf-2-ledd-2">Opplysninger om personer som blir døpt, konfirmert, vigslet til ekteskap og jordfestet ved prest i Den norske kirke, skal inntas i medlemsregisteret, jf. <a href="forskrift/2019-03-30-2307/§5">kirkeordningen § 5</a> annet ledd.</article><article class="legalP" id="kapittel-2-paragraf-2-ledd-3">Sentral behandlingsansvarlig skal sikre at Den norske kirke har ett medlemsregister, og dette skal føres elektronisk. Lokal behandlingsansvarlig plikter å påse at varig registrering av kirkelige handlinger samt inn- og utmeldinger kun skjer i medlemsregisteret.</article><article class="changesToParent">Endret ved forskrift <a href="forskrift/2022-09-25-1696">25 sep 2022 nr. 1696</a>.</article></article><article class="legalArticle" data-lovdata-URL="SF/forskrift/2021-11-14-3326/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opplysninger som skal registreres</span></h3><article class="legalP" id="kapittel-2-paragraf-3-ledd-1">Medlemsregisteret skal inneholde opplysninger om den registrertes navn, folkeregistrerte bostedsadresse, fødselsnummer, dåp eller innmelding (dato og sted) og tilhørighet til sokn og valgkrets i henhold til folkeregistrert adresse. Medlemsregisteret kan også inneholde opplysninger om familierelasjoner, den registrertes postadresse samt digital kontaktinformasjon.</article><article class="legalP" id="kapittel-2-paragraf-3-ledd-2">Registreringen av kirkelige handlinger skal omfatte følgende opplysninger:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1"><i>dåp:</i> navn på og fødselsnummer til den døpte, navn på og fødselsnummer til foreldre, navn på faddere samt dato og sted for dåpen. Faddere skal ikke registreres med fødselsnummer. Ved nøddåp og hjemmedåp skal også dato og sted for stadfestelse av dåpen registreres. Ved dåp av person over religiøs myndighetsalder registreres ikke navn på og fødselsnumre til den døptes foreldre.</article></article></li><li data-name="b." value="2"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1"><i>konfirmasjon:</i> navn på, fødselsnummer til og dåpsdato for konfirmanten samt dato og sted for konfirmasjonen,</article></article></li><li data-name="c." value="3"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1"><i>vigsel:</i> navn på og fødselsnumre til dem som har inngått ekteskap samt dato og sted for vigselen,</article></article></li><li data-name="d." value="4"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1"><i>gravferd:</i> navn på og fødselsnummer til avdøde samt dato, sted og ansvarlig sokn for gravferden. Dersom jordpåkastelsen ikke skjer samtidig med resten av gravferdshandlingen, registreres tid og sted for jordpåkastelsen.</article></article></li></ol></article><article class="legalP" id="kapittel-2-paragraf-3-ledd-3">Dersom fødselsnummer til den som skal registreres mangler og vedkommende venter på å få tildelt fødselsnummer, skal registrering av den kirkelige handlingen utsettes til fødselsnummer foreligger. Dersom den registrerte ikke venter på å få tildelt fødselsnummer, skal handlingen registreres på vedkommendes navn.</article><article class="changesToParent">Endret ved forskrift <a href="forskrift/2022-09-25-1696">25 sep 2022 nr. 1696</a>.</article></article><article class="legalArticle" data-lovdata-URL="SF/forskrift/2021-11-14-3326/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilgjengelighet</span></h3><article class="legalP" id="kapittel-2-paragraf-4-ledd-1">Medlemsregisteret skal gjøres tilgjengelig for Kirkerådet, biskopene og bispedømmerådene, de kirkelige fellesråd, menighetsråd og prester i Den norske kirke. Det er kun personer med tjenstlig behov som skal ha tilgang til opplysninger i medlemsregisteret.</article></article><article class="legalArticle" data-lovdata-URL="SF/forskrift/2021-11-14-3326/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Overføring av opplysninger til andre registre</span></h3><article class="legalP" id="kapittel-2-paragraf-5-ledd-1">For en begrenset periode kan det overføres opplysninger fra medlemsregisteret til øvrige lovlige registre for soknet.</article></article><article class="legalArticle" data-lovdata-URL="SF/forskrift/2021-11-14-3326/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utlevering av opplysninger fra medlemsregisteret</span></h3><article class="legalP" id="kapittel-2-paragraf-6-ledd-1">Registrerte opplysninger om en person kan bare gjøres tilgjengelig for den som er registrert eller som saken ellers direkte gjelder, jf. <a href="lov/1967-02-10/§2">forvaltningsloven § 2</a> første ledd bokstav e.</article><article class="legalP" id="kapittel-2-paragraf-6-ledd-2">Opplysninger i medlemsregisteret skal ikke utleveres til tredjeparter for kommersielle formål, eller på annen måte brukes av Den norske kirke for kommersielle formål.</article><article class="legalP" id="kapittel-2-paragraf-6-ledd-3">Denne bestemmelsen er ikke til hinder for at sentral behandlingsansvarlig kan<ol class="defaultList" type="a"><li data-name="a." value="1"><article class="listArticle" id="kapittel-2-paragraf-6-ledd-3-punkt-1"><article class="legalP" id="kapittel-2-paragraf-6-ledd-3-punkt-1-ledd-1">gi forskere tilgang til opplysninger fra medlemsregisteret, jf. <a href="lov/1967-02-10/§13d">forvaltningsloven § 13d</a> og <a href="lov/1967-02-10/§13e">§ 13e</a>,</article></article></li><li data-name="b." value="2"><article class="listArticle" id="kapittel-2-paragraf-6-ledd-3-punkt-2"><article class="legalP" id="kapittel-2-paragraf-6-ledd-3-punkt-2-ledd-1">offentliggjøre statistiske opplysninger basert på medlemsregisteret,</article></article></li><li data-name="c." value="3"><article class="listArticle" id="kapittel-2-paragraf-6-ledd-3-punkt-3"><article class="legalP" id="kapittel-2-paragraf-6-ledd-3-punkt-3-ledd-1">utlevere informasjon i henhold til prinsippet om dataportabilitet etter bransjenormer godkjent av Datatilsynet og</article></article></li><li data-name="d." value="4"><article class="listArticle" id="kapittel-2-paragraf-6-ledd-3-punkt-4"><article class="legalP" id="kapittel-2-paragraf-6-ledd-3-punkt-4-ledd-1">utlevere opplysninger til bruk i offentlige myndigheters fastsetting av sats for beregning av statstilskudd og kontroll av lister med fødselsnummer etter <a href="lov/2020-04-24-31">trossamfunnsloven</a>.</article></article></li></ol></article></article><article class="legalArticle" data-lovdata-URL="SF/forskrift/2021-11-14-3326/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ajourhold</span></h3><article class="legalP" id="kapittel-2-paragraf-7-ledd-1">På grunnlag av opplysninger fra den som er registrert, plikter sentral og lokal behandlingsansvarlig å holde medlemsregisteret à jour.</article><article class="legalP" id="kapittel-2-paragraf-7-ledd-2">Sentral behandlingsansvarlig plikter i tillegg å holde medlemsregisteret à jour på grunnlag av opplysninger fra Statens kartverks matrikkel, Det sentrale folkeregister og Enhetsregisteret.</article><article class="legalP" id="kapittel-2-paragraf-7-ledd-3">Lokal behandlingsansvarlig plikter i tillegg å holde medlemsregisteret à jour på grunnlag av registreringer fra den som til daglig foretar registreringer i medlemsregisteret for det enkelte sokn.</article><article class="legalP" id="kapittel-2-paragraf-7-ledd-4">Den som er ansvarlig for å gjennomføre kirkelige handlinger, plikter å gi melding til den som ivaretar det daglige ansvaret for medlemsregisteret i vedkommende sokn om dåp, konfirmasjon, vigsel til ekteskap og gravferd i Den norske kirke samt innmelding i og utmelding av Den norske kirke.</article></article><article class="legalArticle" data-lovdata-URL="SF/forskrift/2021-11-14-3326/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Rette- og sletteplikt</span></h3><article class="legalP" id="kapittel-2-paragraf-8-ledd-1">Sentral og lokal behandlingsansvarlig skal av eget tiltak rette, slette eller supplere opplysninger som ikke lenger har betydning, er uriktige eller ufullstendige.</article></article><article class="legalArticle" data-lovdata-URL="SF/forskrift/2021-11-14-3326/§12" data-name="§12" id="kapittel-2-paragraf-9"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Informasjonssikkerhet</span></h3><article class="legalP" id="kapittel-2-paragraf-9-ledd-1">Sentral og lokal behandlingsansvarlig er ansvarlige for at det iverksettes tiltak for å sikre nødvendig konfidensialitet, integritet og tilgjengelighet i medlemsregisteret.</article><article class="legalP" id="kapittel-2-paragraf-9-ledd-2">Sentral behandlingsansvarlig skal legge til rette for tilstrekkelig informasjonssikkerhet i medlemsregisteret og kan gi lokal behandlingsansvarlig bindende pålegg dersom krav i personopplysningslovgivningen ikke blir overholdt.</article><article class="legalP" id="kapittel-2-paragraf-9-ledd-3">Sentral og lokal behandlingsansvarlig skal gjennomføre tiltak som sikrer at medlemsregisteret og opplysninger i dette er tilgjengelig når det er behov for dette. Dette innebærer blant annet at:<ol class="defaultList" type="a"><li data-name="a." value="1"><article class="listArticle" id="kapittel-2-paragraf-9-ledd-3-punkt-1"><article class="legalP" id="kapittel-2-paragraf-9-ledd-3-punkt-1-ledd-1">kopier av opplysninger og annet nødvendig materiale skal sikres for at medlemsregisteret skal kunne rekonstrueres etter tap og</article></article></li><li data-name="b." value="2"><article class="listArticle" id="kapittel-2-paragraf-9-ledd-3-punkt-2"><article class="legalP" id="kapittel-2-paragraf-9-ledd-3-punkt-2-ledd-1">sentral og lokal behandlingsansvarlig skal benytte en felles kommunikasjonskanal bestemt av sentral behandlingsansvarlig.</article></article></li></ol></article><article class="legalP" id="kapittel-2-paragraf-9-ledd-4">Dersom det oppdages datainnbrudd i maskiner som inneholder eller som kommuniserer med datamaskin som inneholder medlemsregisteret, eller det forekommer andre avvik, skal lokal behandlingsansvarlig straks varsle sentral behandlingsansvarlig. Sentral behandlingsansvarlig plikter umiddelbart å underrette Datatilsynet om datainnbrudd og andre avvik.</article></article></section><section class="section" data-name="kap3" id="kapittel-3" data-lovdata-URL="SF/forskrift/2021-11-14-3326/KAPITTEL_3"><h2>Kapittel 3. Avsluttende bestemmelser</h2><article class="legalArticle" data-lovdata-URL="SF/forskrift/2021-11-14-3326/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utfyllende retningslinjer</span></h3><article class="legalP" id="kapittel-3-paragraf-1-ledd-1">Sentral behandlingsansvarlig kan fastsette utfyllende retningslinjer som skal sikre informasjonssikkerhet for opplysninger fra medlemsregisteret. Sentral behandlingsansvarlig fastsetter nærmere regler og rutiner for ajourhold, kontroll og oppdeling av opplysningene i registeret. Rutinene skal ikke kunne endres eller settes ut av funksjon uten særskilt autorisasjon.</article></article><article class="legalArticle" data-lovdata-URL="SF/forskrift/2021-11-14-3326/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kirkerådets myndighet til å gjøre endringer i forskriften</span></h3><article class="legalP" id="kapittel-3-paragraf-2-ledd-1">Kirkerådet kan gjøre mindre endringer i forskriften.</article></article><article class="legalArticle" data-lovdata-URL="SF/forskrift/2021-11-14-3326/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-3-ledd-1">Denne forskriften trer i kraft straks. Fra samme tidspunkt oppheves <a href="forskrift/2018-04-16-581">forskrift 16. april 2018 nr. 581 om Den norske kirkes medlemsregister</a>.</article></article></section></main></body></html>