<!DOCTYPE html><html lang="no"><head><title>Forskrift i medhold av oreigningslovens § 29</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-1960-06-02-4</dd><dt class="dokid">DokumentID</dt><dd class="dokid">SF/forskrift/1960-06-02-4</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavd.</li></ul></dd><dt class="publishedIn">Publisert i</dt><dd class="publishedIn">I 1960 s 448</dd><dt class="dateInForce">I kraft fra</dt><dd class="dateInForce">1960-07-01</dd><dt class="lastChangeInForce">Ikrafttredelse av siste endring</dt><dd class="lastChangeInForce">2023-02-17</dd><dt class="lastChangedBy">Sist endret ved</dt><dd class="lastChangedBy"><a href="forskrift/2023-02-17-217">forskrift/2023-02-17-217</a></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li><a href="lov/1959-10-23-3/§29">lov/1959-10-23-3/§29</a></li></ul></dd><dt class="titleShort">Korttittel</dt><dd class="titleShort">Forskrift i medhold av oreigningslovens § 29</dd><dt class="title">Tittel</dt><dd class="title">Forskrift i medhold av oreigningslovens § 29</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 2. juni 1960. Fremmet av Justis- og politidepartementet. <br /><strong>Tilføyd hjemmel:</strong> <a href="lov/1959-10-23-3">Lov 23. oktober 1959 nr. 3</a> om oreigning av fast eigedom <a href="lov/1959-10-23-3/§29">§ 29</a>. <br /><strong>Endret</strong> ved forskrifter <a href="forskrift/2009-12-18-1580">18 des 2009 nr. 1580</a>, <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2023-02-17-217">17 feb 2023 nr. 217</a>.</dd><dt class="refid">RefID</dt><dd class="refid">forskrift/1960-06-02-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li><a href="#dokument">Forskrift i medhold av oreigningslovens § 29</a></li></ul></dd></dl></header><main class="documentBody" data-lovdata-URL="SF/forskrift/1960-06-02-4" id="dokument"><h1>Forskrift i medhold av oreigningslovens § 29</h1><ol class="defaultList" type="1"><li data-name="1." value="1"><article class="listArticle" id="punkt-1"><article class="legalP" id="punkt-1-ledd-1">Før samtykke til eiendomsinngrep blir søkt, og før spørsmålet om inngrep for statens rekning blir tatt opp, bør det i alminnelighet være gjort forsøk på å komme til minnelig ordning.</article></article></li><li data-name="2." value="2"><article class="listArticle" id="punkt-2"><article class="legalP" id="punkt-2-ledd-1">Før en kommune, trygdekasse, et lokalt havnevesen eller Norsk Rikskringkasting sender inn søknad om samtykke til eiendomsinngrep, eller før det blir tatt opp spørsmål om inngrep for statens rekning, skal det foreligge uttalelser etter reglene i § 12 første og annet ledd, og de gitte uttalelsene skal være vedlagt saken når den sendes inn til avgjørelse.</article></article></li><li data-name="3." value="3"><article class="listArticle" id="punkt-3"><article class="legalP" id="punkt-3-ledd-1">Før det blir gjort vedtak om eller gitt samtykke til eiendomsinngrep, skal saken i alminnelighet være forelagt til uttalelse for de departementer hvis saksområde inngrepet berører. Frarår et av departementene inngrepet, kan vedtak om det bare treffes av Kongen.</article><article class="legalP" id="punkt-3-ledd-2">Samtykke til eiendomsinngrep kan ikke gis av statsforvalteren i medhold av delegering i saker som skal legges frem for statsforvalteren etter <a href="lov/1959-10-23-3/§12">oreigningslova § 12</a> første ledd annet punktum. Det samme gjelder når saken vedrører forhold over fylkesgrensene eller reiser betydelige prinsipielle problemer. Saken sendes i begge tilfelle med statsforvalterens uttalelse til vedkommende departement til avgjørelse.</article></article></li><li data-name="4." value="4"><article class="listArticle" id="punkt-4"><article class="legalP" id="punkt-4-ledd-1"><ol class="defaultList" type="a"><li data-name="a." value="1"><article class="listArticle" id="punkt-4-ledd-1-punkt-1"><article class="legalP" id="punkt-4-ledd-1-punkt-1-ledd-1">Vedtak om dekning av utgifter i saker etter <a href="lov/1959-10-23-3/§15">oreigningslova § 15</a> andre ledd tredje punktum og tredje ledd andre punktum skal treffes av det organet som behandler eller har behandlet selve ekspropriasjonssaken. Dersom et organ både er ekspropriant og kan treffe ekspropriasjonsvedtaket i saken, skal spørsmålet om dekning av motpartens utgifter behandles av statsforvalteren.</article></article></li><li data-name="b." value="2"><article class="listArticle" id="punkt-4-ledd-1-punkt-2"><article class="legalP" id="punkt-4-ledd-1-punkt-2-ledd-1">Blir vedtaket i ekspropriasjonssaken påklaget, skal klageinstansen avgjøre spørsmålet om dekning av utgifter. Er statsforvalteren klageinstans i en sak som nevnt i bokstav a andre punktum, skal spørsmålet om dekning av motpartens utgifter avgjøres av en annen statsforvalter.</article></article></li><li data-name="c." value="3"><article class="listArticle" id="punkt-4-ledd-1-punkt-3"><article class="legalP" id="punkt-4-ledd-1-punkt-3-ledd-1">Dersom Kongen behandler ekspropriasjonssaken, skal spørsmålet om sakskostnader avgjøres av det departementet som saken hører under.</article></article></li><li data-name="d." value="4"><article class="listArticle" id="punkt-4-ledd-1-punkt-4"><article class="legalP" id="punkt-4-ledd-1-punkt-4-ledd-1">For øvrig gjelder reglene i <a href="lov/1967-02-10/kapVI">forvaltningsloven kapittel VI</a> for saker om klage over vedtak om dekning av utgifter i ekspropriasjonssak etter <a href="lov/1959-10-23-3/§15">oreigningslova § 15</a>.</article></article></li></ol></article></article></li><li data-name="5." value="5"><article class="listArticle" id="punkt-5"><article class="legalP" id="punkt-5-ledd-1">Statsforvalteren er klageinstans for vedtak som treffes av lensmann eller politimester etter § 4. Industridepartementet er klageinstans for vedtak som treffes av bergmester etter § 4.</article></article></li><li data-name="6." value="6"><article class="listArticle" id="punkt-6"><article class="legalP" id="punkt-6-ledd-1">Dersom vedtak som gjelder eiendomsinngrep eller samtykke til eiendomsinngrep, berører kommunale interesser, skal underretning om vedtaket sendes vedkommende kommune eller kommuner.</article></article></li><li data-name="7." value="7"><article class="listArticle" id="punkt-7"><article class="legalP" id="punkt-7-ledd-1">Vedtak som gjelder eiendomsinngrep eller samtykke til eiendomsinngrep, kan påklages av en kommune etter reglene i forvaltninglovens kap. VI når saken direkte gjelder kommunen eller kommunen har rettslig klageinteresse. Rettslig klageinteresse anses her alltid å foreligge når vedtaket berører en større personkrets i kommunen eller allmenne interesser som naturlig varetas av kommunen.</article></article></li><li data-name="8." value="8"><article class="listArticle" id="punkt-8"><article class="legalP" id="punkt-8-ledd-1">Bestemmelsene i nr. 6 og 7 gjelder tilsvarende for vedkommende fylkeskommune.</article></article></li></ol><article class="changesToParent">Endret ved forskrifter <a href="forskrift/2009-12-18-1580">18 des 2009 nr. 1580</a> (i kraft 1 jan 2010), <a href="forskrift/2021-10-08-2958">8 okt 2021 nr. 2958</a> (i kraft 1 nov 2021), <a href="forskrift/2023-02-17-217">17 feb 2023 nr. 217</a>.</article></main></body></html>